ଘରେ ଗୋଟୀଏ ମୂଷା ରହୁଥିଲା  |ଜେଜେ ମା ତାକୁ ପ୍ରଥମେ ଦେଖିଲେ | "ମୂଷା !
"ସେ ଚିତ୍କାର କରି ସୋଫା ଉପରକୁ  ଡେଇଁ ପଢ଼ିଲେ ତକିଆ ଗୁଡିକ ତଳେ ପଡିଗଲା |
"କେଉଁଠି ?"
ଝରକା ଉପରକୁ ଚଢି ଯାଇ ବାପା ପଚାରିଲେ |ସେ ପରଦା ଗୁଡିକୁ ତଳକୁ ଖସେଇ ଦେଲେ |ଟେବୁଲ ଉପରକୁ ଡେଇଁ ପଡି ମାଁ ପାଟି କଲେ "ସେଇଟି !"
ଧଡ଼ ଧାଡ ହେଇ ପ୍ଲେଟ ଗୁଡିକ ତଳେ ପଡିଗଲା |
"ଧର ତାକୁ !"
ମିଥୁନ ବିଲେଇକୁ କହିଲା | ବିଲେଇ ମୂଷାକୁ ଦେଖିଲା ଆଉ ଖଟ ତଳେ ଯାଇ ଲୁଚିଲା !
"ମୂଷା "ଚିତ୍କାର କରି ମିଥୁନ ବିଲେଇ ପଛରେ ଧାଇଁଲା |
"ମୁଁ ତାକୁ ଗୋଡେଇ ବାହାର କରି ଦେବି !
"ମାଁ ସାହସର ସହିତ କହିଲେ |ସେ ଗୋଟେ ଝାଡୁ ନେଇ ଏଠି ସେଠି କେଞ୍ଚିବାକୁ ଲାଗିଲେ |"ମୂଷା "ବାପା ପାଟିକଲେ ,ତୁମ ପଛରେ !
ମାଁ ମୂଷାକୁ ଦେଖିଲେ ଆଉ ଖଟ ତଳକୁ ପଶିଗଲେ |
"ମୁଁ ଜାଣିଛି କଣ କରାଯିବା କଥା !"
ଜେଜେ ମାଁ ସୋଫାରୁ ତଳକୁ ଡେଇଁ ପଡି ପାଟି କଲେ | ସେ ଗୋଟେ ଖବର କାଗଜ କୁ ଗୁଡେଇ ଏଠି ସେଠି କେଞ୍ଚିବାକୁ ଲାଗିଲେ |
"ମୂଷା!"
ବାପା ଝରକା ଉପରକୁ ଆହୁରି ଅଧିକ ଚଢି ଯାଇ ପାଟି କଲେ |"ତୁମ ବାଁ ପଟେ !"
ଜେଜେ ମାଁ ମୂଷାକୁ ଦେଖି କହିଲେ ଆଉ ଖଟ ତଳେ ପଶି ଗଲେ |
"ଓଃ !
ନା !"
ବାପା ଧୀରେ କହିଲେ | ସେ ଆଉ ଅଧିକ ଉପରକୁ ଯାଇ ପାରିଲେନି | ସେ ସତର୍କତାର ସହ ତଳକୁ ଓଲ୍ହେଇ ଆସିଲେ ଓ ମୂଷା ତାଙ୍କୁ ଦେଖି ଦେବା ପୂର୍ବରୁ ଖଟ ତଳେ ପଶି ଗଲେ !
"ଘର ଭିତରେ ମୂଷା !"
ସମସ୍ତେ ଏକାଠି ପାଟି କଲେ | ଏ ଶବ୍ଦରେ ଘରେ ଥିବା ଶିଶୁଟି  ଉଠି ପଡିଲା |ସେ ନିଜ ବିଚ୍ଛଣା ଉପରେ ବସି ଗଲା ଆଉ ନିଦୁଆ ଆଖିକୁ ଘଷିଲା | ଆରେ , ତା ତକିଆ ଉପରେ ଏ କଣ ଅଛି ?
ମୂଷା ର ଦୁଇଟି ଆଖି ,ଚାରି ଗୋଡ଼ ଆଉ ଗୋଟେ ଲମ୍ବା ଲାଞ୍ଜ ଅଛି |"ମୂଷା !"
ଶିଶୁ ଟି ଖୁସି ରେ ତାଳି ମାରିଲା | ଶିଶୁ ମୂଷାକୁ ଦେଖିଲା ,ତା ପରେ ମୂଷା ସେଠୁ ଗାୟବ ଆଉ ଶିଶୁ ତା ପଛରେ ଗୋଡ଼େଇଲା |
ସୋଫା ଉପରେ ଡେଇଁ,ଝରକା ଉପରେ ଚଢି ,ଟେବୁଲ ଉପରେ ଚଢି ତା ପରେ ତକିଆ ଉପରେ କୁଦିକି ...
....ପରଦା ମଝିରେ ପଶିକି ,ପ୍ଲେଟ ଉପରେ ଡେଇଁ ମୂଷା କବାଟ ବାହାରକୁ ଧାଇଁ ପଳେଇଲା |
ଏଇଠି ନାହିଁ, ସେଇଠି ନାହିଁ Iତେବେ କୁଆଡ଼େ ଗଲା?
ସୋଫା ଉପରେ ନାହିଁ Iଖଟ ତଳେ ନାହିଁ I
ବାକ୍ସ ଭିତରେ ନାହିଁ I  ମୋ ଭଉଣୀର ଫ୍ରକ୍ ତଳେ ନାହିଁ I
ତକିଆ ତଳେ ନାହିଁ I ମୋ ବ୍ୟାଗରେ ନାହିଁ Iଉଁ....ଉଁ...., କୁଆଡ଼େ ଗଲା?
ମୁଁ ପ୍ରତ୍ୟେକ କୋଠରୀକୁ ଦେଖିଲି,ମୁଁ ପ୍ରତ୍ୟେକ ପୁସ୍ତକ ତଳେ ଦେଖିଲି I
ମୁଁ ଚେୟାର ତଳେ ଦେଖିଲି, ମୁଁ ଷ୍ଟୁଲ ତଳେ ଦେଖିଲି Iକେଉଁଠି ହଜିଗଲା ?
ବାହାରୁ ବୁଲାବୁଲି ସାରି ଜେଜେମାଆ ଘରକୁ ଫେରିଲେ Iଦେଖେ, ମୁଁ ପାର୍କରୁ କ'ଣ ପାଇଲି I"
"ଏହା ଦୋହଲି ପାରିବ, ଫକ୍-ଫକ୍ ଡେଇଁ ପାରିବ I ଏହା ଗୋଲ୍-ଗୋଲ୍ ବୁଲିପାରିବ, ଏହା ଝୁଲି ପାରିବ I ହା-ହା, ହି-ହି,” ଜେଜେମାଆ ଖିଲିଖିଲି କରି ହସି କହିଲେ I
ଓହୋ ଜେଜେମାଆ !
ତୁମକୁ ବହୁତ୍ ବହୁତ୍ ଧନ୍ୟବାଦ୍!
ତୁମେ ମୋର ପ୍ରିୟ ୟୋ-ୟୋ ଖୋଜି ପାଇଲ !
"ୟୋ-ୟୋ!
କି ମଜାଳିଆ ନାମ!
କି ମଜାଦାର ଖେଳନା!
ମୁଁ ଏହା ସହିତ ଖେଳିବାକୁ ଚାହୁଁଛି, ଏହା ମୋତେ ବହୁତ ଆନନ୍ଦ ଦେଉଛି !"
ହସି-ହସି, ମଜା କରି କରି ଜେଜେମାଆ ମୋ ଛୋଟ ଖେଳନା ସହିତ ଦିନସାରା ଖେଳିବାକୁ ଲାଗିଲେ I
ରିତୀର ଛୁଟିଦିନ ଆରମ୍ଭ ହୋଇଯାଇଅଛି, କିନ୍ତୁ ସେ ଖୁସି ନାହିଁ। ସେ ଛୁଟିଦିନଗୁଡ଼ିକୁ ଭଲ ପାଏ ନାହିଁ। ତାକୁ ସ୍କୁଲ ଯିବାକୁ ଭଲ ଲାଗେ। ସ୍କୁଲରେ ରିତୀର ବହୁତ ସାଙ୍ଗ ଅଛନ୍ତି। ଘରେ ତା ସହିତ ଖେଳିବା ପାଇଁ କେହି ନାହାନ୍ତି।
ତା’ ବାପା ତା’ପାଇଁ ଖେଳଣା ଓ ବହି ଆଣନ୍ତି, ତାକୁ ଅନେକ ଗପ କୁହନ୍ତି। ରିତୀକୁ ଏହା ଭଲ ଲାଗେ। ସବୁଦିନେ ସକାଳେ ତା ବାପା ଯୋଗ କରନ୍ତି। ରିତୀକୁ ମଧ୍ୟ ଏହା ଭଲ ଲାଗେ ଓ ସେ ତାଙ୍କୁ ଅନୁକରଣ କରିବାକୁ ଚେଷ୍ଟା କରେ।
ତା’ର ମା’ କବିତା ଲେଖନ୍ତି ଓ କମ୍ପ୍ୟୁଟରରେ କାମ କରନ୍ତି। ରିତୀକୁ ମା’ଙ୍କ ସହିତ କମ୍ପ୍ୟୁଟର ଦେଖିବାକୁ ଭଲ ଲାଗେ।ତା’କୁ ମଧ୍ୟ ତା’ ମା’ଙ୍କ ପେଟକୁ ଦେଖିବାକୁ ଭଲ ଲାଗେ, କାରଣ ମା’ଙ୍କ ପେଟ ଗୋଲ ହୋଇ ବଢିବାରେ ଲାଗିଛି। ମା’ଙ୍କ ପେଟରେ ଗୋଟିଏ କୁନି ପିଲାଟିଏ ଅଛି।ମା କହିଲେ ଖୁବ ଶୀଘ୍ର ଆମ ରିତୀକୁ ଗୋଟିଏ ଭାଇ ନ ହେଲେ ଗୋଟିଏ ଭଉଣୀ ସାଥିହୋଇ ଖେଳିବା ପାଇଁ ମିଳିଯିବ। ରିତୀକୁ ଏହା ବହୁତ ଭଲ ଲାଗେ। କିନ୍ତୁ ଏବେ ତା ସହିତ ଖେଳିବାକୁ କେହି ନାହାନ୍ତି। ତା’ର ସାଙ୍ଗମାନେ ମଧ୍ୟ କେହି ପାଖାପାଖି ରହୁ ନାହାନ୍ତି।
ଦିନେ ସନ୍ଧ୍ୟାରେ ତାଙ୍କ ଘରର ଘଣ୍ଟି ବାଜିଲା। ଗୋଟିଏ କଳା ପିଞ୍ଜୁରିରେ ସୁନ୍ଦର ଶାଗୁଆ ଶୁଆଟିଏ ଧରି ତା’ଙ୍କ ପଡ଼ୋଶୀ ଦାସ ମଉସା ବାହାରେ ଛିଡ଼ା ହୋଇଛନ୍ତି।ଦାସ ମଉସା କହିଲେ “ଆମେ ସହର ଛାଡ଼ି ଯାଉଛୁ”, “ତୁମେ ଆମ ମିଠୁକୁ ପାଳିବାକୁ ଚାହିଁବ କି?"
ସେ କଥା କହିପାରେ।ବାପା  ଓ ମା’ ଉଭୟ ଉଭୟଙ୍କୁ ଚାହିଁଲେ। ସେମାନେ ଚାହୁଁ ନଥିଲେ ପକ୍ଷୀଟି ପିଞ୍ଜୁରି ଭିତରେ ରହୁ। କିନ୍ତୁ ରିତୀ ବହୁତ ଉତ୍ସାହିତ ଥିଲା। ବହୁତ ଖୁସିରେ ସେ କହିଲା, “ହଁ ମଉସା!”  ଆଉ ସେବେଠୁ ମିଠୁ ରିତୀର ନୂଆ ସାଙ୍ଗ ହୋଇଗଲା।
ରିତୀ କହିଲା – “ହ୍ୟାଲୋ ମିଠୁ”ମିଠୁ ତା’ ଆଡ଼କୁ ଅନାଇଲା। “ହ୍ୟା-ଲୋ!” ସେ କହିଲା “ହ୍ୟା-ଲୋ!”ରିତୀ ଆନନ୍ଦିତ ହେଲା। ପଚାରିଲା, “ତୁମର ନାମ କଣ?”ଶୁଆ କହିଲା,  “ହ୍ୟା-ଲୋ!”“ନା”, ରିତୀ କହିଲା, “ତୁମର ନାମ ‘ମିଠୁ’, କୁହ ‘ମିଠୁ।”ମିଠୁ କହିଲା, “ହ୍ୟା-ଲୋ।”
ରିତୀ ମୁଣ୍ଡ ହଲେଇ କହିଲା “ନା !
ନା !”, “ପୁଣି ଥରେ ଚେଷ୍ଟା କର । ମୋ ନାମ ରିତୀ, ମନ ଦେଇ ଶୁଣ ମିଠୁ,। ମୋ ନାମ ରିତୀ। ତୁମ ନାମ କଣ?”ମିଠୁ କହିଲା, “ହ୍ୟା-ଲୋ”।“ନା!”,  ରିତୀ ହସିଲା, “ମିଠୁ ତୁମେ ଗୋଟେ ଦୁଷ୍ଟ ପିଲା”।ସବୁଦିନେ ରିତୀ ମିଠୁକୁ ନୂଆ ନୂଆ ଶବ୍ଦ ଶିଖେଇବାକୁ ଚେଷ୍ଟା କରେ। “କହ ବା-ପା । କହ ମା’।କହ ରି-ତୀ। କିନ୍ତୁ, ମିଠୁ କେବଳ କହେ, “ହ୍ୟା-ଲୋ”, “ହ୍ୟା-ଲୋ”।
ଦିନେ ରିତୀକୁ ତା’ର ମା’ ତା’ ସାଙ୍ଗର ଜନ୍ମ ଦିନ ଭୋଜି ପାଇଁ ସହର ବାହାରକୁ ନେଇ ଯାଇଥିଲେ। ରିତୀ ସେଠାରେ ତା’ର ସମସ୍ତ ସାଙ୍ଗମାନଙ୍କୁ ଭେଟିଲା ଓ ବହୁତ ମଜ୍ଜା କଲା। ସେ ମିଠୁ ପାଇଁ ଖଣ୍ଡେ ଜନ୍ମ ଦିନର କେକ୍ ଆଣିଲା।
କିନ୍ତୁ – ସେ କାହିଁ?“ମା’ ମିଠୁ କାହିଁ?” କହି କହି, ସେ ଏ ଘରରୁ ସେ ଘର ଖୋଜିଲା।ମା’ କହିଲେ “ମୁଁ ଜାଣିନି, ତୁ କିନ୍ତୁ ବ୍ୟସ୍ତ ହଅନା। ଆମେ ତାକୁ ଖୋଜି ବାହାର କରିବା”।
ଠିକ ସେତିକିବେଳେ ବାପା ମିଠୁକୁ ତା ପିଞ୍ଜୁରିରେ ଧରି ଭିତରକୁ ଆସିଲେ।ମିଠୁ କହିଲା, “ହ୍ୟା-ଲୋ”।ବାପା କହିଲେ ମୁଁ ତୁମ ସାଙ୍ଗକୁ ଖୋଲା ପବନ ଖାଇବା ପାଇଁ ପଡ଼ିଆକୁ ନେଇ ଯାଇଥିଲି।ରିତୀ ଆଶ୍ଵସ୍ଥ ବୋଧ କଲା!
ସେ ମିଠୁକୁ ଜନ୍ମ ଦିନର କେକ୍ ଦେଲା। ହେଲେ ମିଠୁ ତାକୁ ପସନ୍ଦ କଲା ନାହିଁ।
ରିତୀର ଛୁଟିଦିନ ସରି ଆସୁଥାଏ। ଦିନେ ଗୋଟିଏ ସବୁଜ ଶୁଆ ଦଳ ରିତୀର ଝରକା ବାହାରେ ଥିବା ବଡ଼ ଗଛରେ ଆସି ବସିଲେ। ସେମାନେ ବଡ଼ ଜୋରରେ ପାଟିକରି ରାବୁ ଥାଆନ୍ତି।
ରିତୀ ଝରକା ପାଖରେ ରଖିଥିବା ପିଞ୍ଜୁରିରେ ଥାଇ ମିଠୁ ପାଗଳ ପ୍ରାୟ ହେଉଥାଏ। ସେ ଡ଼େଣା ମେଲେଇ, ଉପର ତଳ ଡେଇଁ ଜୋରରେ ରାବୁଥାଏ।ରିତୀ ଦେଖୁଥାଏ। ସେ ପଚାରିଲା “ମିଠୁସେମାନେ ତୁମର ସାଙ୍ଗ?” ମିଠୁ କିଛି କହିଲା ନାହିଁ।ସେ କେବଳ ଗଛ ଡାଳରେ ରାବୁଥିବାଶୁଆମାନଙ୍କୁ ଦେଖୁଥାଏ।
ସେମାନେ ଯେମିତି ଆସିଥିଲେ, ସେମିତି ଉଡ଼ିଗଲେ।ରିତୀ ପଚାରିଲା, “ମିଠୁ ସେମାନେ କ’ଣକହୁଛନ୍ତି”?
ମିଠୁ ମନ ଦୁଃଖରେ କହିଲା “ହ୍ୟା-ଲୋ” “ହ୍ୟା-ଲୋ”।
ରିତୀର ଛୁଟି ଦିନ ସରିଗଲା।ସେଦିନ ସ୍କୁଲରେ ତା’ର ପ୍ରଥମ ଦିନ। ରିତୀ ତା’ର ସବୁ ସାଙ୍ଗ ଓ ଶିକ୍ଷକମାନଙ୍କ ସହ ମିଶିଲା। ଖାଇବା ଛୁଟିରେ ସେ ତା’ର ସାଙ୍ଗମାନଙ୍କ ସହ ଖୁସିରେ ଖେଳିଲା।ସ୍କୁଲ ଖେଳ ପଡ଼ିଆ ପାଖରେ ଥିବା ବଡ଼ ଗଛରେ ପଲେ ଚଡ଼େଇ ବସି କିଚିରି-ମିଚିରି କରୁଥାନ୍ତି।
ଯେତେବେଳେ ରିତୀ ସ୍କୁଲ ସାରି ଘରେ ପହଁଚିଲା, ସେ ଦେଖିଲା ମିଠୁ ଚୁପ୍ ହୋଇ ତା ପିଞ୍ଜୁରିରେ ବସିଛି।ସେ ଧୀରେ ଧୀରେ କହିଲା “ହ୍ୟା-ଲୋ ମିଠୁ”। ସେ ତା ଆଡ଼କୁ ଅନାଇଲା କିନ୍ତୁ କିଛି କହିଲା ନାହିଁ।
ରିତୀ ତା’ର ବ୍ୟାଗ ରଖିଲା। ସେ ପିଞ୍ଜୁରିର ଝରକା ଖୋଲିଦେଲା।  ତା’ପରେ ସେ ପିଞ୍ଜୁରିର ଦ୍ଵାର ଖୋଲିଦେଲା, ଆଉ କହିଲା, “ଯା ମିଠୁ ଯା!” “ଯା ତୋ ସାଙ୍ଗମାନଙ୍କ ପାଖକୁ ଯା”।ସେ ତା ଆଡ଼କୁ ଅନାଇଲା। ସେ ଆଉ ଥରେ କହିଲା, “ଯା ମିଠୁ!
ଯା ଉଡି ଯା”।
ମିଠୁ ତା’ ପିଞ୍ଜୁରିରୁ ବାହାରି ଆସିଲା। ସେ ଶେଷଥର ପାଇଁ ରିତୀ ଆଡ଼କୁ ଅନାଇଲା ଏବଂ ହ୍ୟା -- ଲୋ କହି, ଡେଣା ମେଲେଇ ତା ସାଙ୍ଗମାନଙ୍କ ସହ ମିଶିବାକୁ ଉଡ଼ିଗଲେ।
ଚାଲ, ଆଜି ଗୋଟିଏ ପୋଷା ଜୀବକୁ ବନ୍ଧୁ କରିବା!କିଏ ପୋଷା ଜୀବ ପାଳିବା ଦରକାର କରନ୍ତି?
ଯିଏ ବିଶ୍ଵାସ ଓ ସ୍ନେହ ଆଶା କରନ୍ତି, ସେମାନେ ତାଙ୍କ ପାଇଁ ଗୋଟିଏ ପୋଷା ଜୀବ ଦରକାର କରନ୍ତି। ଯଦି ତୁମେ ନିଃସଙ୍ଗ ଅନୁଭବ କରୁଛ, ଚିନ୍ତିତ ଅଛ ବା ଦୁଃଖୀ ଓ ପାଗଳ ପ୍ରାୟ ଅଛ, ଗୋଟିଏ ପୋଷା ଜୀବ ନିଶ୍ଚୟ ତୁମ ପାଇଁ କିଛି କରିପାରିବ ..... ସେ ତୁମକୁ ଖୁସି କରିବା ପାଇଁ କିଛି କରିପାରିବ। ପୋଷା ଜୀବଟି ତୁମ ସହିତ ଖେଳିବ, ତୁମକୁ ଖୁସି କରାଇବ, ବହୁତ ଗୁଡ଼ିଏ ଭଲ କଥା ଶିଖେଇବ ଏବଂ ତୁମ ଜୀବନରେ ଅନେକ ଖୁସି ଆଣିଦେବ। ଏବେ କୁହ, କିଏ ଏହା ଦରକାର କରନ୍ତି ନାହିଁ।ଗୋଟିଏ ପୋଷା ଜୀବ ରଖିବା ଉଚିତ କି ନାହିଁ?ଏହା ନିଶ୍ଚିତ ଯେ, ଗୋଟିଏ ପୋଷା ଜୀବ ରଖିବା ଆନନ୍ଦଦାୟକ, କିନ୍ତୁ ରଖିବା ପୂର୍ବରୁ ଥରେ ଚିନ୍ତା କରନ୍ତୁ: - ତୁମର ବାପା-ମା’ଗୋଟିଏ ପୋଷା ଜୀବ ରଖିବା ପାଇଁ ଅନୁମତି ଦେବେ କି?
- ତୁମେ କଣ ପ୍ରକୃତରେ ଗୋଟିଏ ପୋଷା ଜୀବ ଦରକାର କରୁଛ?
ମନେରଖ, ପୋଷା ଜୀବଟି ତୁମ ଜୀବନ ପାଇଁ ଦରକାର। ଏହା ଗୋଟିଏ ଖେଳଣା ନୁହେଁ ଯେ, ତୁମର ମନ ଭରିଗଲେ ବା ତୁମେ ବିରକ୍ତ ହୋଇଗଲେ ତାକୁ ଫିଙ୍ଗି ଦେବ।- ପୋଷା ଜୀବମାନେ ଖାଦ୍ୟ, ଶୁଦ୍ଧ ପାଣି, ବ୍ୟାୟାମ ଓ ପ୍ରେମ ଦରକାର କରନ୍ତି। ସେମାନେ ମଧ୍ୟ ତାଲିମ ଦରକାର କରନ୍ତି, ଚିକିତ୍ସା ଓ ଗାଧେଇବା ଦରକାର କରନ୍ତି। ତା’ମାନେ ଗୋଟିଏ ଦିନରେ ବେଶ କିଛି ଅଧିକ କାମ। ତୁମ ପାଖରେ ଏହା ପାଇଁ ସମୟ ଅଛି ତ?- ଯଦି ସେ ତୁମ ଘରକୁ ଅଳିଆ କରେ କିମ୍ବା ତୁମ ପ୍ରିୟ ଜୋତାମାନଙ୍କୁ କାଟି ନଷ୍ଟ ଭ୍ରଷ୍ଟ କରିଦିଏ, ତୁମେ ତା’କୁ କ୍ଷମା କରି ପାରିବ ତ?ମୁ ଗୋଟିଏ ପୋଷା ଜୀବ ରଖିବା ପାଇଁ ପ୍ରସ୍ତୁତ ଅଛି କି?
ତୁମ ଭଲ ସାଙ୍ଗର ପୋଷା ଜୀବଟିଏ ଅଛି, ତେଣୁ ତୁମେ ଇଚ୍ଛା କରୁଛ ତୁମର ମଧ୍ୟ ଗୋଟିଏ ପୋଷା ଜୀବ ଥା’ଆନ୍ତା କି!
ତୁମେ ଚାହୁଁଛ ତୁମେ ଗୋଟିଏ କୁକୁର ବା ଗୋଟିଏ ବିଲେଇ କିମ୍ବା ଗୋଟିଏ ମୂଷା ରଖନ୍ତ। ରୁହ, ଗୋଟିଏ ପୋଷା ଜୀବ ଆଣିବା ପୂର୍ବରୁ ନିଜକୁ ଏହି ପ୍ରଶ୍ନ ପଚାର।
ଗୋଟିଏ ପୋଷା ଜୀବ ରଖିବା ପାଇଁ ମୋ ପାଖରେ ସମୟ ଅଛି ତ?ପୋଷା ଜୀବଟିଏ ରଖିବା ଗୋଟିଏ ବହୁତ ବଡ଼ ଦାୟିତ୍ଵ। ତାଲିମ ଦେବା ହେଉ, ଖାଇବାକୁ ଦେବା ହେଉ ବା ତା’କୁ ଭଲ ପାଇବା ହେଉ, ତୁମକୁ ବହୁତ ସମୟ ଦେବାକୁ ପଡିବ – ବହୁତ ବହୁତ ସମୟ, ପ୍ରକୃତରେ ବହୁତ ସମୟ!ମୋ ଘରେ ପୋଷା ଜୀବ ରଖିବା ପାଇଁ ଜାଗା ଅଛି ତ?ବିଲେଇ, ମାଛ, ପକ୍ଷୀ ଇତ୍ୟାଦି ଛୋଟ ଜୀବମାନେ ଯେ କୌଣସି ଛୋଟ ଜାଗାରେ ବା ଘରେ ରହି ପାରନ୍ତି। କିନ୍ତୁ କୁକୁର ଭଳି ବଡ ଜୀବମାନେ ବୁଲାବୁଲି ଓ ବ୍ୟାୟାମ କରିବା ପାଇଁ ଗୋଟିଏ ବଡ଼/ଅଧିକ ଜାଗା ଦରକାର କରନ୍ତି।କେଉଁ ଭଳି ପୋଷା ଜୀବଟି ମୁଁ ଦରକାର କରୁଛି?ତୁମେ ଯଦି କେଉଁ ନିର୍ଦ୍ଦିଷ୍ଟ ପୋଷା ଜୀବ ଦରକାର କରୁଛ ତେବେ ଜଣେ ପଶୁ ଚିକିତ୍ସକ ବା ସେହି ଜୀବ ରଖିଥିବା ବ୍ୟକ୍ତିଙ୍କ ପରାମର୍ଶ ନିଅ। ସେମାନେ କଣ ଖାଆନ୍ତି, କେମିତି ରୁହନ୍ତି ତାହା ଜାଣ / ଜାଣିନିଅ। ତା’ପରେ ଭାବି ଦେଖ ସେ ପୋଷା ଜୀବ ତୁମ ପାଇଁ ଉପଯୁକ୍ତ କି ନାହିଁ।
ମୁଁ ଗୋଟିଏ ପୋଷା ଜୀବ ରଖିବାକୁ ସକ୍ଷମ ତ?ସମସ୍ତ ପୋଷା ଜୀବ ଖାଦ୍ୟ ଏବଂ ବାସସ୍ଥାନ ଦରକାର କରନ୍ତି। ତା’ପରେ ସେମାନେ ନିୟମିତ ସ୍ୱାସ୍ଥ୍ୟ ପରୀକ୍ଷା, ଟୀକାଦାନ ଏବଂ ଦେହ ଖରାପ ହେଲେ ଚିକିତ୍ସା ଦରକାର କରନ୍ତି।ଆମ ଘରର ଲୋକମାନେ ଗୋଟିଏ ପୋଷା ଜୀବକୁ ସ୍ଵାଗତ କରିବେ ତ?ତୁମେ ପୋଷା ଜୀବକୁ ଭଲ ପାଅ, ହେଲେ ଘରର ଅନ୍ୟମାନେ ତୁମ ଭାବନା ସହ ଏକ ମତ ତ?
ଗୋଟିଏ ପୋଷା ଜୀବ ଆଣିବା ପୂର୍ବରୁ ତୁମେ ତୁମ ପରିବାର ସହ କଥା ହେବା ଦରକାର।
ଦିନେ କିଚୁ ସକାଳୁ ଶୀଘ୍ର ଉଠିଲା ।ହାଇ ମାରି କହିଲା "ଯାଏଁ କିଛି ମାଛ ଧରି ଆସେ" ।
ପୋଖରିକୁ ଗଲାବେଳେ ରାସ୍ତାରେ ଚୋରୁ ସାଙ୍ଗରେ ତାହାର ଦେଖା ହୋଇଗଲା ।ଦୁହେଁ ଘନିଷ୍ଠ ସାଙ୍ଗ ଥିଲେ, ଏକାଠି ଦିନସାରା ଖେଳବୁଲ କରୁଥିଲେ ।
ମୁନିଆ ସେମାନଙ୍କୁ ବନିଶୀ କଣ୍ଟା (Fishing rod) ଧରି ଯିବାର ଦେଖିଲା ।"ଆମେ ପୋଖରୀକୁ ମାଛ ଧରିବାକୁ ଯାଉଛୁ ମୁନିଆ, ତୁ ଆସିବାକୁ ଚାହୁଁଛୁ ଯଦି ଆସ ।"
କୁନିଝିଅ ମୁନିଆ କିଛି ସମୟ ଭାବିବା ପରେ କହିଲା "ଦୟାକରି ସେମିତି କରନାହିଁ । ପାଣି ବିନା ବିଚରା ମାଛ ମରିଯିବ ।"
କିଚୁ ଓ ଚୋରୁ କିନ୍ତୁ ମୁନିଆ କଥା ଶୁଣିଲେ ନାହିଁ ।ଦୁହେଁ ସିଧା ପୋଖରି ଆଡକୁ ଚାଲିଲେ।
ଦୁହେଁ ଯାଇ ପୋଖରିକୂଳରେ ଅପେକ୍ଷା କରି ବସିଲେ ।ଦୁଇଟି ମାଛ ପହଁରି ପହଁରି ଆସିଲେ, ଗୋଟିଏ ମାଛ ପତଳା ଓ ଆଉ ଜଣେ ଗୋଲ ।
ତାପରେ ତୃତୀୟ ମାଛଟି ଆସିଲା ଯାହା ଏତେ ବଡ ଥିଲା ଯେ ସେମାନେ କେବେ ଦେଖି ନଥିଲେ ।ମୁନିଆ ହସି ହସି କହିଲା "ଏଇମାଛଟି ବାପାଙ୍କ ଗୋଡଠାରୁ ବି ବଡ!"
କିଚୁ ଓ ଚୋରୁ ନିଜ ନିଜର ବନିଶୀ କଣ୍ଟାକୁ ମୁଠେଇ ଧରିଲେ ।କିଚୁ ପାଟି କରି କହିଲା "ଏଇଟା ମୋ ମାଛ!
"ଚୋରୁ ବି ପାଟି କରି କହିଲା "ନା, ଏଇଟା ମୋ ମାଛ!"
କିଚୁ ନିଜ ବନିଶୀ କଣ୍ଟାର ସୂତାକୁ ଜୋରରେ ଟାଣିବାକୁ ଲାଗିଲା ।ଚୋରୁ ବି ନିଜ ବନିଶୀ କଣ୍ଟାର ସୂତାକୁ ଜୋରରେ ଟାଣିବାକୁ ଲାଗିଲା ।
ଧାଏଁ!!!
ଦୁହିଁଙ୍କ ବନିଶୀ କଣ୍ଟା ଭାଙ୍ଗିଗଲା ।ଧଡ୍ କରି କିଚୁ ତଳେ ପଡିଗଲା ।ଭୁସ୍ କରି ଚୋରୁ ପୋଖରୀ ଭିତରେ ପଡିଲା।
କଣ ହେଇଥିଲା କହିଲ ଦେଖି ।ମାଛଟି ଦୁଇଟିଯାକ ବନିଶୀ କଣ୍ଟାର ସୂତାରେ ଗଣ୍ଠି ପକେଇ ଦେଇଥିଲା ।
ଲୈଲା ମିସ୍‌ କହିଲେ, “ପିଲାମାନେ ଧାଡ଼ିକର। ପାର୍କକୁ ବୁଲିଯିବା।”ପ୍ରତ୍ୟେକ ପିଲା ଗପସପ କରି ପରସ୍ପର ହାତଧରାଧରି ହୋଇ ଠିଆହୋଇଗଲେ। କିନ୍ତୁ କାବ୍ୟା ଏକୁଟିଆ ଠିଆହୋଇଥିଲା।ଚାଲୁଚାଲୁ ବାଟରେ ଲୈଲା ମିସ୍ ପଚାରିଲେ, “ତମ ଭିତରୁ କିଏ ଜାଣିଛକି ସଅଁବାଳୁଆ ଯେତେବେଳେ ବଡ଼ହୁଏ, ସେ କ’ଣ ହୁଏ?”କାବ୍ୟାର ମନ ଖୁସି ହୋଇଗଲା। ସେ ଏହାର ଉତ୍ତର ଜାଣିଛି!
ସେ ତାଙ୍କର ମିସ୍‌ଙ୍କୁ ଉତ୍ତର ଦେବକି?
କାବ୍ୟାର ପରିବାର ଏଇ ଅଳ୍ପଦିନ ହେଲା ତାଙ୍କ ଗାଁରୁ ବେଙ୍ଗାଲୁରୁକୁ ଆସିଛନ୍ତି। ତା’ର ବାପାମାଆ କୋଠା ତିଆରି କାମରେ ମଜୁରି କରନ୍ତି ଏବଂ ସେଇ କାମ ଚାଲୁଥିବା ସ୍ଥାନରେ ହିଁ ସେମାନେ ରହନ୍ତି। ଅଧା ତିଆରି ହୋଇଥିବା ଘରେ ବାସକରିବା ପ୍ରକୃତରେ ବଡ଼ କଷ୍ଟ। ବାୟୁମଣ୍ଡଳରେ ଧୂଆଁ ଭର୍ତ୍ତି ଏବଂ ଗାଡ଼ି ମଟର ଶବ୍ଦରେ ଭଲରେ ଶୋଇବି ହୁଏନା। ବଡ଼ ବଡ଼ ଉଚ୍ଚ କୋଠା, ବିରାଟ ବିରାଟ ଗାଡ଼ି ସବୁକୁ ଦେଖି କାବ୍ୟା ନିଜକୁ ଅତି ଛୋଟ ମନେକରେ।
କାବ୍ୟା ଏଇମାତ୍ର ସପ୍ତାହେ ହେଲା ବିଦ୍ୟାଳୟକୁ ଆସୁଛି। ସେ ଏପର୍ଯ୍ୟନ୍ତ କାହାରି ସହ ପଦୁଟିଏ କଥା ବି ହେଇନି।ତା’ର ଗାଉଁଲି କଥାବାର୍ତ୍ତା ଶୁଣି କାଳେ ତାକୁ ଥଟ୍ଟା କରିବେ?
କିମ୍ବା ସେ ଏହା ପୂର୍ବରୁ କେବେବି ବିଦ୍ୟାଳୟକୁ ଯାଇନି ଜାଣି ତାକୁ ଚିଡ଼େଇବେ?କାବ୍ୟା ଏକ ଦୀର୍ଘଶ୍ୱାସ ନେଲା ଏବଂ ସାହସ ବାନ୍ଧି ହାତ ଟେକିଲା। ବେଙ୍ଗାଲୁରୁ ପରି ଏକ କୋଳାହଳମୟ ସହରରେ ସେ ତ ଆଉ ସବୁଦିନ ଏମିତି ଚୁପ୍‌ହୋଇ ରହିପାରିବନି!
କାବ୍ୟା କହିଲା, “ଯେତେବେଳେ ସଅଁବାଳୁଆ ମାନେ ବଡ଼ ହୁଅନ୍ତି, ସେମାନେ ପ୍ରଜାପତି ହୁଅନ୍ତି।”ଲୈଲା ମିସ୍ କହିଲେ, “ଏକଦମ୍ ଠିକ୍‌।”କାବ୍ୟା ପୁଣି କହିଲା, “ସେମାନେ ଏହି ସଅଁବାଳୁଆ ରୂପରେ ମାତ୍ର କିଛି ସପ୍ତାହ ରହନ୍ତି। ଏହି ସମୟରେ ସେମାନେ ତାଙ୍କର ସମସ୍ତ ସମୟ ପତ୍ର ଖାଇବାରେ ହିଁ କଟାନ୍ତି।”ତା’ର ସହପାଠିନୀ ମେରି ପଚାରିଲା, “ତେବେ ତ ସେମାନେ ଖୁବ୍ ବଡ଼ ବଡ଼ ହୋଇଯାଉଥିବେ?”କାବ୍ୟା ଉତ୍ତର ଦେଲା, “‘ହଁ,  ସେମାନେ ବଡ଼ ହେଇଯାଆନ୍ତି।”“ଖାଲି ଖାଇ ଖାଇ ଯେତେବେଳେ ସେମାନେ ବଡ଼ ହୋଇଯାଆନ୍ତି, ସେତେବେଳେ ସେମାନେ ଗଛର ଧାରମାନଙ୍କରେ କୋଷା ତିଆରି କରନ୍ତି। ପରେ ଏହି କୋଷା ଭିତରକୁ ପଶି ସେଇଠି ରହନ୍ତି, ବଢ଼ନ୍ତି ଆଉ ରୂପାନ୍ତରିତ ହୋଇଯାଆନ୍ତି।
ଲୈଲା ମିସ୍ ସମର୍ଥନ କରି କହିଲେ, “ଠିକ୍ କଥା। ସେମାନେ ଏହି କୋଷା ଭିତରେ ପ୍ରାୟ ଦୁଇ ସପ୍ତାହ ରହନ୍ତି। ଯେତେବେଳେ ସେମାନେ ସେଥିରୁ ବାହାରନ୍ତି, ସେତେବେଳେ ସେମାନେ ପ୍ରଜାପତି ହେଇଯାଇଥାନ୍ତି।”ମେରି କହିଲା, “ହେଇ ଦେଖ!
ଆମେ ପାର୍କରେ ପହଞ୍ଚିଗଲେ।”କାବ୍ୟା ଧଇଁ ସଇଁ ହେଇଯାଉଥିଲା। ପାର୍କରେ କେତେ ପ୍ରଜାପତି!
ନୀଳ ପ୍ରଜାପତି ମାନେ ନଦୀର ରଙ୍ଗ।ହଳଦିଆ ପ୍ରଜାପତି ମାନେ ସୂର୍ଯ୍ୟକିରଣର ରଙ୍ଗ।ନାରଙ୍ଗି ପ୍ରଜାପତି ମାନେ ପାଚିଲା ସପେଟା।କଳାଧଳା ପ୍ରଜାପତି ମାନେ ତାରାଭର୍ତ୍ତି ଆକାଶ।ଏହି ସୁନ୍ଦର ରଙ୍ଗ ସବୁକୁ କାବ୍ୟା ଏଠି ପାଉନଥିଲା। ସେଥିପାଇଁ ସେ ତା’ର ଗାଁକୁ ଖୁବ୍ ଝୁରୁଥିଲା।ଏଇଠି ହିଁ ତା’ର ହୃଦୟ ଖୁସିରେ ପୁରି ଉଠିଲା।
ଲୈଲା ମିସ୍ ବୁଝେଇଲେ, “ପ୍ରତିବର୍ଷ ପ୍ରଜାପତିମାନେ ଏହି ଉଦ୍ୟାନକୁ ହଜାର ହଜାର କିଲୋମିଟର ଦୂରରୁ ଉଡ଼ିଆସନ୍ତି। ଏଠି ସେମାନେ ଅଧିକ ଖାଦ୍ୟ ପାଆନ୍ତି, ତାଙ୍କୁ ଉତ୍ତମ ପାଣିପାଗ ମିଳେ ଏବଂ ସେମାନଙ୍କୁ ନିଜର ଡିମ୍ବ ଦେବାପାଇଁ ଏକ ସୁରକ୍ଷିତ ସ୍ଥାନ ମିଳେ। ସେମାନଙ୍କର ଏ ପ୍ରକାର ଦୀର୍ଘ ଯାତ୍ରାକୁ ‘ସାମୟିକ ସ୍ଥାନାନ୍ତର ଭ୍ରମଣ’ କୁହାଯାଏ।
ଜଣେ ପିଲା ପଚାରିଲା, “ଏତେଦୂର ଉଡ଼ି ଉଡ଼ି, ଡେଣା ଝାଡ଼ି ଝାଡ଼ି ସେମାନେ ଥକି ପଡ଼ନ୍ତି ନି?”କାବ୍ୟା ଉତ୍ତର ଦେଲା, “ଯଦି ଜୋର୍‌ରେ ପବନ ବହୁଥାଏ, ତେବେ ସେମାନଙ୍କୁ ଡେଣା ଝାଡ଼ିବା ଦରକାର ପଡ଼େନାହିଁ।  ସେମାନେ କେବଳ ତାଙ୍କ ଡେଣା ମେଲେଇ ଦିଅନ୍ତି ଏବଂ ପବନରେ ଭାସି ଆସନ୍ତି।”ମେରି କାବ୍ୟାର କାନରେ ଫୁସ୍‌ଫୁସ୍ କରି କହିଲା, “ଏଇଟା ଭାରି ଧକଚକିଆ ଯାତ୍ରା ହୋଇଥିବ ନୁହେଁ?”
କାବ୍ୟା ତା’ର ଗାଁରୁ ବେଙ୍ଗାଲୁରୁକୁ ବସ୍‌ରେ ଆସୁଥିବା ସମୟର କଥା ମନେପକାଇଲା-- ସେ କେମିତି ବ୍ୟାଗପତ୍ର ଭିତରେ ଚାପି ହୋଇଯାଇଥିଲା। ଘଣ୍ଟା ଘଣ୍ଟା ଧରି ଖାଲି ଧକଡ଼ କଚଡ଼, ହଲି ଦୋହଲି ଯାତ୍ରା କଟିଲା। ପ୍ରଜାପତି ମାନେ କ’ଣ ତାଙ୍କର ଯାତ୍ରା ସମୟରେ ବି ଏମିତି ହିଁ ଅନୁଭବ କରନ୍ତି?
ଲୈଲା ମିସ୍ ବର୍ଣ୍ଣନା କଲେ, “ଯେତେବେଳେ ପ୍ରଜାପତିମାନେ ସ୍ଥାନାନ୍ତର ଗମନ କରୁଥାଆନ୍ତି, ସେମାନେ ନଦୀ କୂଳେକୂଳେ ଯିବାକୁ ଚେଷ୍ଟା କରନ୍ତି। ନଦୀର କୂଳରେ ସେମାନେ ବିଶ୍ରାମ ନିଅନ୍ତି ଏବଂ ତାଙ୍କର ପାଦ ସାହାଯ୍ୟରେ ନଦୀରୁ ଖଣିଜଲବଣ ଶୋଷଣ କରନ୍ତି। ଏହି ଖଣିଜ ଲବଣ ସେମାନଙ୍କୁ ସୁସ୍ଥ ରଖେ। ଏହାକୁ ‘କାଦୁଅ ଶୋଷଣ’ କୁହାଯାଏ।ମେରି ପଚାରିଲା, “କାଦୁଅ ଶୋଷଣ?
ଏ କଥାଟା କେମିତି ଅଜବ ଲାଗୁଛି?”ମେରି ଓ କାବ୍ୟା ପରସ୍ପରକୁ ଅନାଇ ହସିଲେ।କାବ୍ୟା କହିଲା, “ହଁ, ଏଇଟା ତ ଅଜବ କଥା ନିଶ୍ଚୟ। କିନ୍ତୁ ଆଜିକାଲି କାଦୁଅ ମିଳିବା ଭାରି କଷ୍ଟ।”କାବ୍ୟାର ଗାଁ ନଈରୁ ଲୋକମାନେ ଟ୍ରକ୍‌ରେ ବାଲି ଉଠାଇ ନେଇ ଯାଉଛନ୍ତି। ବାୟୁମଣ୍ଡଳ ଦିନକୁ ଦିନ ଉତ୍ତପ୍ତ ହେଉଛି। ଯାହାଫଳରେ ଦିନକୁ ଦିନ ବର୍ଷା କମି କମି ଯାଉଛି।
ଗତବର୍ଷ ନଈଟି ପୁରା ଶୁଖିଗଲା।ପ୍ରଜାପତି ମାନେ ‘କାଦୁଅ ଶୋଷଣ’ କରିବା ପାଇଁ ଯଥେଷ୍ଟ ପରିମାଣର ପାଣି ପାଇଲେ ନାହିଁ।ପାଣି ଅଭାବରୁ କାବ୍ୟାର ପରିବାର ଚାଷବାସ କରିପାରିଲେ ନାହିଁ। ସେଥିପାଇଁ ସେମାନେ ବେଙ୍ଗାଲୁରୁକୁ କାମ କରିବାପାଇଁ ଆସିଛନ୍ତି।
ଲୈଲା ମିସ୍ କହିଲେ, “କାବ୍ୟା, ତୁମେ ତ ପ୍ରଜାପତିମାନଙ୍କ ବିଷୟରେ ବହୁତ କିଛି ଜାଣିଛ।”କାବ୍ୟା ଉତ୍ତର ଦେଲା, “ସେମାନେ ମୋର ସବୁଠୁ ପ୍ରିୟ ପତଙ୍ଗ, ମିସ୍।”ମେରି ପଚାରିଲା, “କାବ୍ୟା, ତୁମେ ପ୍ରଜାପତିକୁ ଏତେ ଭଲପାଅ କାହିଁକି?”କିନ୍ତୁ କାବ୍ୟା ଏହାର ଗୋଟିଏ ଉତ୍ତର କେମିତି ବା ଦେଇପାରିବ?
ସେ ତ ତାଙ୍କର ଅନେକ ଜିନିଷକୁ ଭଲପାଏ। ସେ ତାଙ୍କର ରୂପକୁ ଭଲପାଏ। କାହାର କାହାର ଦେହଟି ଛିଟଛିଟ ଥାଏ ତ ଆଉ କାହାର ଗାରଗାରିଆ ହେଇଥାଏ। ସେମାନେ କେମିତି ତାଙ୍କର ଲମ୍ବା ଶୁଣ୍ଢ ସାହାଯ୍ୟରେ ଫୁଲରୁ ମହୁ ଶୋଷଣ କରନ୍ତି। ସେମାନେ କେମିତି ପରାଗ ସଙ୍ଗମରେ ସାହାଯ୍ୟ କରନ୍ତି ଯାହା ଫଳରେ ଅଧିକ ସଂଖ୍ୟାରେ ଫୁଲ ଫୁଟେ।
ମେରିର ହାତକୁ ଟିକେ ଚାପିଦେଇ କାବ୍ୟା କହିଲା “ସେମାନେ ବହୁତ ଦୂରଯାଏ ଉଡ଼ିଯାଆନ୍ତି। କିନ୍ତୁ ଯେଉଁଠି ବି ସେମାନେ ବିଶ୍ରାମ ନିଅନ୍ତି, ସେଇଠି ସେମାନେ ନୂଆ ନୂଆ ସାଙ୍ଗ ତିଆରି କରନ୍ତି। ସେମାନେ ଖୁବ୍ ଛୋଟ ପତଙ୍ଗ ସତ କିନ୍ତୁ ସେମାନେ ଭାରି ସାହସୀ।”ଲୈଲା ମିସ୍ ଯୋଗକଲେ, “ଠିକ୍ ତୁମରି ପରି।”ଏହା ଶୁଣି କାବ୍ୟା ପ୍ରଜାପତିର ଡେଣା ପରି ଗୋଟେ ସୁନ୍ଦର ଲମ୍ବା ଚଉଡ଼ା ହସ ହସିଦେଲା।
ପ୍ରଜାପତିର ବିଶ୍ରାମ ସ୍ଥଳ ତିଆରି କରଭାରତରେ ପ୍ରଜାପତିମାନେ ବର୍ଷକୁ ଦୁଇଥର ସ୍ଥାନାନ୍ତର ଭ୍ରମଣ କରନ୍ତି। ଆମର ଜଙ୍ଗଲ ନଷ୍ଟ ହୋଇଯାଉଛି ଏବଂ ନଦୀସବୁ ଶୁଖିଶୁଖି ଯାଉଛି। ଯାହାଫଳରେ ପ୍ରଜାପତିମାନଙ୍କର ଏହି ଯାତ୍ରା ଅତ୍ୟନ୍ତ କଷ୍ଟକର ହୋଇପଡୁଛି। ସେମାନଙ୍କୁ ବିଶ୍ରାମ ପାଇଁ ଉପଯୁକ୍ତ ସ୍ଥାନ ମିଳୁନାହିଁ। ଯାତ୍ରାପଥରେ ସେମାନେ ଅତ୍ୟନ୍ତ ହାଲିଆ ହୋଇପଡୁଛନ୍ତି।ଆମେ ଯଦି ତାଙ୍କର ରହିବା ଏବଂ ଖାଇବାର ଉପଯୁକ୍ତ ପରିବେଶଟିଏ ତିଆରି କରିପାରିବା, ତେବେ ତାଙ୍କୁ ଆମେ ତାଙ୍କର ଯାତ୍ରାରେ ସାହାଯ୍ୟ କରିପାରିବା।
ଏମିତି ଭାବେ ପ୍ରଜାପତିଙ୍କର ରହଣିସ୍ଥଳ ତିଆରି କରିବା :ଗୋଟେ ଥାଳି ବା ଥାଳିଆ ପରି ଏକ ଚଟକା ପାତ୍ର ନିଅ ଯାହାର ଧାର ଉଚ୍ଚ ଥିବ। ପ୍ରଜାପତି ମାନେ ଉଜ୍ଜ୍ୱଳ ରଙ୍ଗକୁ ଭଲ ପାଆନ୍ତି।ତେଣୁ ପାତ୍ରଟିକୁ ନାଲି, ହଳଦିଆ କିମ୍ବା ନାରଙ୍ଗି ରଙ୍ଗରେ ରଙ୍ଗେଇଦିଅ।ପାତ୍ରଟିକୁ ପ୍ରଜାପତିଙ୍କର ଖାଦ୍ୟରେ ପୂର୍ଣ୍ଣକରିଦିଅ। ଏଇଟା ତିଆରି କରିବା ଖୁବ୍ ସହଜ!
ଚାରିକପ୍ ପାଣିରେ ଏକ କପ୍ ଚିନି ଗୋଳାଇ ରଖିଦିଅ।
ସେଥିରେ ବେଶି ପାଚିଯାଇଥିବା ଫଳ ଖଣ୍ଡ ଖଣ୍ଡ କରି କାଟି ପକାଇଦିଅ। ପ୍ରଜାପତିମାନେ କଦଳୀ, ପିଜୁଳି, ଆମ୍ବ, ଅମୃତଭଣ୍ଡା ଓ କମଳା ଆଦି ଫଳକୁ ଭାରି ଭଲ ପାଆନ୍ତି।ତୁମ ବାରଣ୍ଡା ହେଉ ବା ଝରକାଧାର ହେଉ ବା ଯେଉଁଠି ବି ବାହାରେ ହେଉ ସେହି ପାତ୍ରଟିକୁ ରଖିଦିଅ। ପ୍ରତି ଦୁଇ/ତିନି ଦିନରେ ପାତ୍ରଟିକୁ ସଫାକରି ପୁଣି ନୂଆ ଖାଦ୍ୟ ତିଆରି କରି ଭର୍ତ୍ତି କରିଦେବ।ଯଦି ଆହୁରି ଅଧିକ ପ୍ରଜାପତି ତୁମ ପାଖକୁ ଆସନ୍ତୁ ବୋଲି ତୁମେ ଚାହୁଁଛ ତେବେ ସେମାନେ ପସନ୍ଦ କରୁଥିବା ଫୁଲଗଛ ଲଗାଅ।ଏଥିପାଇଁ ତୁମେ ଭର୍‌ବେନା, ଜେରାନିଅମ୍, ଦଲିଆ ବା ସୂର୍ଯ୍ୟମୂଖୀ ଫୁଲ ଲଗାଇ ପାରିବ। ଏଥିପାଇଁ ତୁମକୁ ବେଶିକିଛି ଯାଗା ଦରକାର ନାହିଁ । ଏଗୁଡ଼ିକୁ ତୁମେ କୁଣ୍ଡରେ ଲଗାଇ ଯେଉଁଠି ବି ହେଲେ ବାହାରେ ରଖିଦେଇ ପାରିବ।
ମୋ ନାଁଟୁକଟୁକ। ମୋ ପରିବାର ବହୁତ ବଡ଼।
ଇଏ ମୋର ମାଆ। ଇଏ ମୋର ବାପା।
ଇଏ ମୋର ଭାଇ ନୀତୁ ଓମୋ ଭଉଣୀ ମିତୁ ବି ସେଠି ଅଛି। ଦେଖ...
ମୋର ବୁଢ଼ାବାପାମାଆ ବି ଆସିଛନ୍ତି। ଜେଜେବାପା ଜେଜେମାଆ ଓ ଅଜାଆଈ...
ମୋ ମାଆର ତିନିଜଣ ଭଉଣୀ ଅଛନ୍ତି। ସେମାନେ ମୋର ମାଉସୀ। ଆଉ ଦେଖ...
ମୋ ବାପାଙ୍କର ଚାରିଜଣ ଭାଇ ଅଛନ୍ତି। ଦୁଇଜଣ ତାଙ୍କଠୁ ବଡ଼। ମୁଁ ସେମାନଙ୍କୁ ବଡ଼ବାପା ଡାକେ। ଆଉ ଦୁଇଜଣ ବାପାଙ୍କଠୁ ସାନ। ମୁଁ ସେମାନଙ୍କୁ କକା ବୋଲି ଡାକେ। ଏବଂ ସେମାନଙ୍କ ସହିତ...
ମୋ ପରିବାରରେ ମୋର ଦୁଇଜଣ ବଡ଼ବୋଉଓ ଦୁଇଜଣ ଖୁଡ଼ି ଅଛନ୍ତି। ଦେଖ ...
ମୋ ପରିବାରରେ ପାଞ୍ଚଜଣ ଛୋଟପିଲା ବି ଅଛନ୍ତି।
ଆମେ ସମସ୍ତେ ଯେତେବେଳେ ଏକାଠି ହେଉ, ବହୁତ ପାଟି କରୁ।
ଦେଖ,ମୋ ପରିବାର କେତେ ବଡ଼!
ଓଃ !
ବୁଜୋ ନାଆଁଟା ଛାଡ଼ିଗଲି। ସାରାଦିନ ସେ ତା'ର ଲାଞ୍ଜ ହଲଉଥାଏ ଓ କହୁଥାଏ... ଭୋ !!
ଭୋ !!
ଭୋ !
!
ଆକାଶ କାହିଁକି ନୀଳ ନୁହେଁ କି?
ଏହା ସବୁବେଳେ ନୀଳ ନୁହେଁ। ନୁହେଁ କି?
ପତ୍ରସବୁ ସବୁଜ କାହିଁକି?
ପତ୍ର ସବୁବେଳେ ସବୁଜ ନୁହେଁ। ନୁହେଁ କି?
କଦଳୀ ହଳଦିଆ କାହିଁକି?
ପାଚିଲାକଦଳୀ ହଳଦିଆ। କଞ୍ଚାକଦଳୀ ଶାଗୁଆ।
ଛତା କାହିଁକି କଳା?
ହେଲେ ସବୁ ଛତା କଳାରଙ୍ଗର ନୁହେଁ।
ରକ୍ତ କାହିଁକି ଲାଲ୍‌?
ରକ୍ତରେ ଲୁହା ଅଂଶ ଅଛି। ଏହା ରକ୍ତକୁ ଲାଲ୍‌ କରେ।
ଲୁଣ କାହିଁକି ଧଳା?
ମୁଁ ଜାଣିନି।
ତୁମେ ତୁମର ହୋମୱାର୍କ କାହିଁକି କରିନାହଁ?
ଦିଦି, ଏସବୁ ବିଲେଇର ଦୋଷ I
ଯଦି ସେ ଗଛରେ ଅଟକି ନ'ଥାନ୍ତା, ମୁଁ ଚଢ଼ିବାକୁ ସିଡ଼ି ନେଇ ନଥା'ନ୍ତି I
ଯଦି ମୁଁ ଚଢିବା ପାଇଁ ସିଡ଼ି ନେଇ ନ ଥା'ନ୍ତି, ତେବେ ମୁଁ ଏହାକୁ ଠିକ୍ କରିବା ଆବଶ୍ୟକ କରିନଥା’ନ୍ତି I ଯଦି ମୁଁ ଏହାର ଠିକ୍ କରିବା ଆବଶ୍ୟକ କରି ନ ଥା’ନ୍ତି, ମୁଁ ଛୋଟ ଛୁଆକୁ ଉଠେଇ ନଥା'ନ୍ତି I
ଯଦି ମୁଁ ଛୋଟ ଛୁଆକୁ ଉଠେଇ ନ ଥା’ନ୍ତି, ତେବେ ମାଆ ରୋଷେଇ ଘରରୁ ବାହାରକୁ ଯାଇ ନଥା'ନ୍ତେ Iଯଦି ମାଆ ରୋଷେଇଘରୁ ବାହାରକୁ ଯାଇ ନଥା'ନ୍ତେ, ତେବେ ମାଙ୍କଡ଼ ରୋଷେଇଘରେ ପଶି ନଥା'ନ୍ତା I
ଯଦି ମାଙ୍କଡ଼ ଘର ଭିତରକୁ ଆସି ନଥା'ନ୍ତା, ତେବେ ସେ ସମସ୍ତ ଖାଦ୍ୟ ଖାଇ ନଥା'ନ୍ତା Iଯଦି ସେ ସମସ୍ତ ଖାଦ୍ୟ ଖାଇ ନଥା'ନ୍ତା , ତେବେ ମୋ ବାପା ଦୋକାନରୁ ରୁଟି ଓ ଚିକେନ୍ ତରକାରୀ କିଣି ନଥା'ନ୍ତେ I
ଯଦି ମୋ ବାପା ଦୋକାନରୁ ରୁଟି ଓ  ଚିକେନ୍ ତରକାରୀ କିଣି ନଥା'ନ୍ତେ, ତେବେ କୁକୁର ତାଙ୍କୁ ଘର ଯାଏଁ ଗୋଡ଼ାଇ ନଥା'ନ୍ତା I
ଯଦି କୁକୁର ତାଙ୍କୁ ଘର ଯାଏଁ ଗୋଡ଼େଇ ନଥା'ନ୍ତା, ତେବେ ସେ ମୋର ହୋମୱାର୍କ ଖାଇ ନଥା'ନ୍ତା I
ତେବେ, ତୁମେ କହୁଛ କୁକୁର ତୁମର ହୋମୱାର୍କ ଖାଇଦେଲା?
ହଁ, ଦିଦି, ସବୁ ବିଲେଇର ଦୋଷ !
ସୁଖିଆ କାକାର ଗାଁ ବିତୋନା ରାଜସ୍ଥାନରେ ଗୋଟିଏ ଛୋଟ ଗାଁ.
ଛୋଟ ସିନା , ଗୀତ ଗାଇବା ପାଇଁ  ପୁରା ରାଜସ୍ଥାନରେ ବିତୋନାର ନାଁ ଥିଲା .
ଗାଁର କୌଣସି ଉତ୍ସବ ସୁଖିଆ କାକାର ଗୀତ ବିନା ପୁରା ଲାଗୁ ନଥିଲା .
ଆଜି ସୁଖିଆ କାକାକୁ ଝଲୋରା ଗାଁରୁ ଗୀତ ଗାଇବା ପାଇଁ ନିମନ୍ତ୍ରଣ ଆସିଛି.
ସୁଖିଆ କାକା ନିଶ ମୋଦି ଦେଇ ବାହାରିପଡିଲେ
ବାଟରେ ଚାଲୁ ଚାଲୁ କାକାଙ୍କୁ କିଛି ଶବ୍ଦ ଶୁଭିଲା .
ଧପ୍ ... ଧପ୍ ... ଧପ୍ ...
ସେଇ ଶବ୍ଦ ଥିଲା ଦିନୁ  ଡାଇନୋସର  ର ପାଦଶବ୍ଦ.
ସୁଖିଆ କାକା ଦିନୁକୁ ଦେଖି ଖୁସିରେ କହିଲେ " ଏତେ ବିଶାଳ ଶ୍ରୋତା କଣ କେବେ ମିଳନ୍ତି ?
"ସୁଖିଆ କାକା ଆଉ ଦିନୁ ଖୁସିରେ ନାଚିବାକୁ ଓ ଗାଇବାକୁ ଲାଗିଲେ ,  "..ଭସା ମେଘ ଭାସି ଆ ଏ ପାଖକୁ   , ଭିଜେଇ ଦେ ଏ ମାଟି କୁ  ..."
ଏ ଦୁଇଜଣଙ୍କ ଗୀତ ଶୁଣି ପବନ ବି ନାଚିଲା  , ବିଜୁଳୀ ଗରଜିଲା .
ବାଦଲବି  ବରଷିବାକୁ ଲାଗିଲା.
ସୁଖିଆ କାକା ଓ ଦିନୁ ଖୁସିରେ ହସିବାକୁ ଲାଗିଲେ.
ବର୍ଷା ବଢିବାକୁ ଲାଗିଲା.
ଝଲୋରା ଗାଁରୁ ପକୁଡିର ବାସ୍ନା ମହକିବାକୁ ଲାଗିଲା .
ସୁଖିଆ କାକାଙ୍କର ଛୋଟ ଛତା ତଳେ କାକ ଓ ଦିନୁ ଗୀତ ଗାଇ ଗାଇ ଝଲୋରା ଗାଁକୁ ଚାଲିଲେ .
ପିଲାମାନେ , ତମେ ଡାଇନୋସର ଦେଖିଚକି ?ସେମାନେ କଣ ଗୀତ ଗାଇପାରୁଥିଲେ ?ବର୍ଷ ହେଲେ ତମେ କଣ କର ?ବର୍ଷ ହେଲେ ତମକୁ କଣ ଖାଇବାକୁ ଭଲଲାଗେ ?
ପ୍ରଥମେ ମୁଁ ଗୋଟିଏ ପୋଲ ଗଢ଼ିବି। ତା ପରେ ମୁଁ ଗଢ଼ିବି ଗୋଟିଏ ବଡ଼ ମୀନାର। ତା ପରେ ମୁଁ ଗଢ଼ିବି ପୃଥିବୀର ସବୁଠୁ ଲମ୍ବା ରାସ୍ତା। ସେଇଟା ମୋ ଘରଭିତରୁ ଆରମ୍ଭ ହେଇ ଚନ୍ଦ୍ରରେ ସରିବ!
ଯେତେବେଳେ ମୁଁ ଏସବୁ ବନେଇଦେବି, ମୁଁ ହେଇଯିବି ଜଣେ ସିଭିଲ ଇଞ୍ଜିନିୟର।
ମୁଁ ଇଞ୍ଜିନ ବି ତିଆରି କରିବି। କେତେକ ଇଞ୍ଜିନ ରକେଟରେ ଲାଗିବ, ଆଉ କେତେକ ଇଞ୍ଜିନ ଉଡ଼ାଜାହାଜରେ ଲାଗିବ। ଉଡ଼ାଜାହାଜ ଆମକୁ ଦେଶକୁ ଦେଶ ବୁଲେଇବ। ରକେଟ ଆମକୁ ମଙ୍ଗଳ ଗ୍ରହଯାଏଁ ନେଇକି ଯିବ। ମୋ ଆଈ ମୋ ସାଙ୍ଗରେ ବୁଲିବା ପାଇଁ ଯିବେ।ଯେତେବେଳେ ମୁଁ ଏମିତିକା ଉଡ଼ନ୍ତା ଇଞ୍ଜିନ ତିଆରି କରିଦେବି, ମୁଁ ହେଇଯିବି ଜଣେ ଏରୋସ୍ପେସ୍ ଇଞ୍ଜିନିୟର।
ମୁଁ ସେତିକିରେ ଅଟକିଯିବିନି। ଛୋଟ ଛୋଟ ଅଣୁରୁ ମୁଁ ବିଜୁଳି ଉତ୍ପାଦନ କରିବି। ଗୋଟିଏ ଛୋଟ ଅଣୁର ବିଜୁଳିରେ ଆମର ସାରା ଗାଁ ଆଲୋକିତ ହେଇଯିବ। ଆଈ ଏତେ ଖୁସି ହେଇଯିବେ ଯେ ସେ ଗୋଟିଏ ବଡ଼ ଭୋଜି ଦେଇଦେବେ!
ମୁଁ ଯେତେବେଳେ ଏମିତିକା ବିଜୁଳି ଉତ୍ପାଦନ କରିପାରିବି, ମୁଁ ହେଇଯିବି ଜଣେ ନ୍ୟୁକ୍ଲିୟର ଇଞ୍ଜିନିୟର।
ସମୁଦ୍ରକୁ ସଫା ରଖିବା ପାଇଁ ମୁଁ ଗୋଟିଏ ମେସିନ ବନେଇବି। ଅନ୍ୟ ଗୋଟିଏ ମେସିନ ବନେଇବି ପବନକୁ ସଫା ରଖିବା ପାଇଁ। ଏହାଯୋଗୁଁ ସବୁ ପଶୁପକ୍ଷୀ ସୁସ୍ଥ ରହିବେ ଆଉ ଲୋକମାନେ ସହଜରେ ନିଶ୍ୱାସ ନେଇପାରିବେ। ମୋ ମେସିନ ଦ୍ୱାରା ମୁଁ ପୃଥିବୀକୁ ରକ୍ଷା କରିବି!
ଯେତେବେଳେ ଏଇ ପୃଥିବୀକୁ ସଫା ରଖିବା ପାଇଁ ମୁଁ ମେସିନ ତିଆରି କରିଦେବି, ମୁଁ ହେଇଯିବି ଜଣେ ଏନଭାଇରନମେଣ୍ଟାଲ ଇଞ୍ଜିନିୟର।
ମୁଁ ମୋ ପେମ୍ ପେମ୍ ପାଇଁ ଗୋଟିଏ ନୂଆ କାନ ବନେଇବି (ଥରେ ଗୋଟିଏ ଲଢ଼େଇରେ ତା’ର କାନ ନଷ୍ଟ ହୋଇଯାଇଛି, ଗର୍ରର୍)। ତା ପରେ ମୁଁ ଆଈଙ୍କ ପାଇଁ ଗୋଟିଏ ଦାନ୍ତ ସେଟ୍ ବନେଇବି। ଶେଷରେ ମୋ ପାଇଁ ମୁଁ ହଳେ ଡେଣା ବନେଇବି!
ଯେତେବେଳେ ମୁଁ ଶରୀରର କୃତ୍ରିମ ଅଙ୍ଗପ୍ରତ୍ୟଙ୍ଗ ତିଆରି କରିବି, ସେତେବେଳେ ମୁଁ ହୋଇଯିବି ଜଣେ ବାୟୋମେଡିକାଲ ଇଞ୍ଜିନିୟର। ଆହୁରି ଅଧିକ ଜିନିଷ ତିଆରି କରିବା ପାଇଁ ମୁଁ ପୃଥିବୀ ଉପରେ ଉଡ଼ି ଉଡ଼ି ଖୋଜିବୁଲିବି।
ଆଜି ଶ୍ରୀଙ୍ଗେରୀ ଶ୍ରୀନିବାସର ବାର୍ଷିକ ବାଳକଟା ଦିନ ଥିଲା।
ଶ୍ରୀଙ୍ଗେରୀ ଶ୍ରୀନିବାସ ପ୍ରତିଥର ଭଳି ସ୍ଥାନୀୟ ବାରିକ ପାଖକୁ ଯିବା ପାଇଁ ଘରୁ ବାହାରି ପଡ଼ିଲା।
କିନ୍ତୁ ବାରିକ କହିଲା, “ଆଜି, ଏତେ ଲମ୍ୱାବାଳ କାଟିବାକୁ ମୋ ପାଖରେ ସମୟ ନାହିଁ!”
ଦୁଃଖୀ ହୋଇ, ଶ୍ରୀଙ୍ଗେରୀ ଶ୍ରୀନିବାସ ନିଜ ସ୍ତ୍ରୀ ପାଖରୁ ସାହାଯ୍ୟ ପାଇବା ପାଇଁ ଘରକୁ ଫେରିଆସିଲା।
କିନ୍ତୁ ତା’ ସ୍ତ୍ରୀ କହିଲା, “ଆଜି ମୋ ପାଖରେ ଏତେ ଲମ୍ୱାବାଳ କାଟିଦେବାକୁ ସମୟ ନାହିଁ!”
କିଛିଟା ରାଗିଯାଇ ଶ୍ରୀଙ୍ଗେରୀ ଶ୍ରୀନିବାସ ସାଂଗ ଦରଜୀ ପାଖକୁ ଗଲା।
କିନ୍ତୁ ଦରଜୀ କହିଲା, “ମୋ ପାଖରେ ଏତେ ଲମ୍ୱାବାଳ କାଟିବାକୁ ସମୟ ନାହିଁ!”
ଏଇନା ଟିକିଏ ଚିନ୍ତିତ ହେଇ, ଶ୍ରୀଙ୍ଗେରୀ ଶ୍ରୀନିବାସ ଆଉ ଏକ ବଢ଼େଇ ସାଂଗ ପାଖକୁ ଗଲା।
କିନ୍ତୁ ବଢ଼େଇ କହିଲା, “ଆଜି ମୋ ପାଖରେ ଏତେ ଲମ୍ୱାବାଳ କାଟିଦେବାକୁ ସମୟ ନାହିଁ!”
ବିଚାରା, ଶ୍ରୀଙ୍ଗେରୀ ଶ୍ରୀନିବାସ, ଯାହା ଜଣାଯାଉଛି ଏଥର ବାର୍ଷିକ ବାଳକଟା ଦିନରେ କେହି ତା’ ବାଳ କାଟି ଦେବେନି।
କାନ୍ଦିକାନ୍ଦି ସିଏ ଗାଁ ପାଖ ଜଂଗଲ ଦେଇ ଚାଲିବାକୁ ଲାଗିଲା।
ସିଏ ଗୋଟିଏ ଗୁମ୍ଫା ପାଖରେ ବସି ବଡ଼ପାଟିରେ କାନ୍ଦିଲା।
“ଦିନ ପ୍ରାୟ ସରିଆସିଲାଣି। ଆଜି ମୁଁ କେମିତି ମୋ ବାଳ କାଟିବି?
ହେ ଭଗବାନ, ମୋତେ ସାହାଯ୍ୟ କର!”
ଗୁମ୍ପା ଭିତରେ ଶାନ୍ତିରେ ଶୋଇଥିବା ବାଘଟି ଏମିତି ପାଟି ଶୁଣି ବ୍ୟତିବ୍ୟସ୍ତ ହୋଇପଡ଼ିଲା।
ସେ ଶ୍ରୀଙ୍ଗେରୀ ଶ୍ରୀନିବାସ ଆଡ଼କୁ ଗର୍ଜନ କରି ବାହାରି ଆସିଲା।
ବିଚରା ଶ୍ରୀଙ୍ଗେରୀ ଶ୍ରୀନିବାସ ଏତେ ଡରିଗଲା, ଏତେ ଡରିଗଲା, ଏତେ ଡରିଗଲା...
ଯେ ତା’ର ସବୁତକ ବାଳ ଖସିପଡ଼ିଲା।
ଶ୍ରୀଙ୍ଗେରୀ ଶ୍ରୀନିବାସ ପୂରା ରାସ୍ତା ଦୌଡ଼ିକରି ନିଜ ଗାଁରେ ପହଂଚିଗଲା। ବାଘ ଶୋଇବା ପାଇଁ ଚାଲିଗଲା।
ବର୍ତ୍ତମାନ ଶ୍ରୀଙ୍ଗେରୀ ଶ୍ରୀନିବାସକୁ ଅନେକଦିନ ଯାଏ ବାଳ କଟିବାକୁ ପଡ଼ିବନି।
ରୋଜା ଦୁଃଖିତ କାରଣ ଆମ୍ମା କାମ କରିବାକୁ ବାହାରକୁ ଯାଉଛି। ଆମ୍ମା କହିଲେ, ”କନମ୍ମା, ମୁଁ ତୋର ଶୋଇବା ପୂର୍ବରୁ ଘରକୁ ଫେରି ଆସଥିବି।”
ରୋଜା ପଚାରିଲା, “ତଥାପି କେତେବେଳ ଫେରିବ?”ଆମ୍ମା କହିଲେ, “ଠିକ୍ ରାତି ୯ ଟାରେ ଆସିଯିବି।”ଟିକ୍ ଟକ୍!
ଟିକ୍ ଟକ୍!ସକାଳ ୬ଟା
“ମୋତେ ଆମ୍ମା କ୍ଷୀର ପିଇବାକୁ ଦେବ ,ତୁମେ ନୁହେଁ।” ରୋଜା ତା ଆପ୍ପାଙ୍କୁ କହିଲା।ଟିକ୍ ଟକ୍!
ଟିକ୍ ଟକ୍!
ସକାଳ ୮ଟା।
ରୋଜା କହିଲା, “ତାତା, ଚାଲ ବଜାରକୁ ଆଳୁ କିଣିବାକୁ ଯିବା।”ତାତା ପଚାରିଲେ, “କିନ୍ତୁ ଗତକାଲି ହିଁ ବଜାରରୁ ଆଳୁ କିଣାହୋଇ ଆସିଥିଲା| ତେଣୁ ମୁଁ ଭାବୁଛି ଆଜି ବାଇଗଣ କିଣି ଦବା କି?”ଟିକ୍ ଟକ୍!
ଟିକ୍ ଟକ୍!
ସକାଳ ୧୦ଟା।
ରୋଜା ଜୋର୍ ରେ ଡାକିଲା, “ପାଟି (ଜେଜେମା), ଆସ ଖାଇବା!
ତାତା ଆଜି ପପ୍ପାଦମ୍ ବନାଇଛନ୍ତି।”ଟିକ୍ ଟକ୍!
ଟିକ୍ ଟକ୍!
ଦିନ ଗୋଟାଏ ବାଜିଛି।
ପେଁ ପେଁ!
ହର୍ନ ଶବ୍ଦ ଶୁଭିଲା। ରୋଜାର ଆକ୍କା (ବଡ଼ ଭଉଣି) ସ୍କୁଲ୍‌ରୁ ଫେରି ଆସିଲେ।ରୋଜା ଖୁସିହୋଇ ତାଙ୍କୁ କହିଲା, “ପାଟି କହୁଛି ଯେ ସେ ତୁମ ସହିତ ଖରାଦିନ ପରେ ସ୍କୁଲ୍‌ ଯିବ ଆକ୍କା। କେତେ ମଜା ଲାଗିବ ନା!”ଟିକ୍ ଟକ୍!
ଟିକ୍ ଟକ୍!
ଖରାବେଳ ୩ଟା।
“ରୋଜା, ଘରକୁ ଯିବାର ସମୟ ହୋଇଗଲା।” ଆପ୍ପା ବାହାରୁ ଡାକିଲେ।ରୋଜା ପାଟି କରି କହିଲା, “ଆଉ ଟିକେ ପରେ ଯିବି!”ଟିକ୍ ଟକ୍!
ଟିକ୍ ଟକ୍!
ସନ୍ଧ୍ୟା ୫ଟା।
ରୋଜା କହିଲା, “ସେଲ୍ଭି ତୁ ଯଦି ଦୋସାଟି ଶିଘ୍ର ଖାଇଦବୁ ତାହାଲେ ତୁ ଜଲଦି ବଡ଼ ଓ ବଳୁଆ ହୋଇଯିବୁ।”ଟିକ୍ ଟକ୍!
ଟିକ୍ ଟକ୍!
ସନ୍ଧ୍ୟା ୭ଟା।
“ଯେତେବେଳେ ଟୋପି ବିକାଳି ନିଜ ଟୋପି ଫୋପାଡ଼ି ଦେଲା, ମାଙ୍କଡ଼ମାନେ ମଧ୍ୟ ନିଜ ନିଜ ଟୋପି ଫୋପାଡ଼ି ଦେଲେ।”
ରୋଜା ପାଟି କରି କହିଲା, “ଆମ୍ମା...!”ଆମ୍ମା ପଚାରିଲେ, “ରୋଜା ତୁ ଦିନଯାକ କ’ଣ କଲୁ?”ଟିକ୍ ଟକ୍!
ଟିକ୍ ଟକ୍!ରାତି ପ୍ରାୟ ୯ଟା।
“ଆମ୍ମା, ଆଜି ମୁଁ ବହୁତ ମଜା କରିଛି।ଆପ୍ପା ମୋତେ ସକାଳେ ଜଳଖିଆ ଦେଇଥିଲେ। ତା’ପରେ ମୁଁ ତାତାଙ୍କ ସହିତ ବଜାରକୁ ଯାଇ ବାଇଗଣ ଆଣିଲି ଓ ସେ ମୋତେ ପପ୍ପାଦମ୍‌ ବନେଇକି ଦେଲେ ଖରାବେଳେ ଖାଇବା ପାଇଁ।
ମଁ ଆକ୍କାଙ୍କୁ ସ୍କୁଲ୍‌ ଭ୍ୟାନ୍‌ ପାଖରୁ ଆଣିଲି।ତା’ପରେ ପାର୍କରେ ଖେଳିଲି ଏବଂ ସେଲ୍ଭିକୁ ରାତିର ଖାଇବା ଦେଲି।ଏହାପରେ ଆପ୍ପା ମୋତେ ଗୋଟେ କାହାଣୀ ଶୁଣେଇଲେ ଆଉ ଏବେ ତୁମେ ଘରକୁ ଫେରିଆସିଲ!” ରୋଜା ଏ ସବୁ କଥା ଭାରି ଖୁସିହୋଇ କହିଲା।
ଟିକ୍ ଟକ୍!
ଟିକ୍ ଟକ୍!
ରାତି ୯ଟା।
ଗୋଟିଏ ଦିନଦିନ ଭିତରେ ରୋଜା ବିଭିନ୍ନ ସମୟରେ ଯାହା ଯାହା କରେ ତାହା ବିଷୟରେ କୁହାଯାଇଛି। ଠିକ୍ ଏହି ସମୟରେ ଗତକାଲି ତୁମେ କ’ଣ କରିଥିଲ ?ଏକ କାଗଜରେ ତୁମେନିଜେ କରୁଥିବା କାମଗୁଡ଼ିକର ଚିତ୍ର ଆଙ୍କି ଦେଖାଅ।୧.
ରୋଜା ସକାଳ ୮ଟା ବେଳେ ଜଳଖିଆ ଖାଏ। ତୁମେ ଗତକାଲି ସକାଳ ୮ ଟାରେ କ’ଣ କରିଥିଲ?୨.
ରୋଜା ସକାଳ ୧୦ଟା ରେ ହାଟକୁ ଯାଏ। ତୁମେ ଗତକାଲି ସକାଳ ୧୦ଟାରେ କ’ଣ କରିଥିଲ?୩.
ରୋଜା ଦିନ ୧ଟାରେ ମଧ୍ୟାହ୍ନ ଭୋଜନ ଖାଏ। ତୁମେ ଗତକାଲି ଦିନ ୧ଟାରେ କ’ଣ କରିଥିଲ?
୪.
ରୋଜା ଖରାବେଳ ୩ଟାରେ ତା ଆକ୍କାଙ୍କୁ ସ୍କୁଲ୍‌ ଭ୍ୟାନ୍‌ରୁ ଆଣେ। ତୁମେ ଗତକାଲି ଖରାବେଳ ୩ଟାରେ କ’ଣ କରିଥିଲ?୫.
ରୋଜା ସନ୍ଧ୍ୟା ୫ଟାରେ ପାର୍କରେ ଖେଳେ। ତୁମେ ଗତକାଲି ସନ୍ଧ୍ୟା ୫ଟାରେ କ’ଣ କରୁଥିଲ?୬.
ରୋଜା ସନ୍ଧ୍ୟା ୭ଟା ବେଳେ ସେଲ୍ଭିକୁ ରାତ୍ରଭୋଜନ ଦିଏ। ତୁମେ ଗତକାଲି ସନ୍ଧ୍ୟା ୭ଟାରେ କ’ଣ କରୁଥିଲ?
ମନୁଆର ବହୁ ପସନ୍ଦ ନାପସନ୍ଦ। କୋଉ ଜିନିଷ ଭଲ ଲାଗିଲେ ବହୁତ ଭଲ ଲାଗେ ଆଉ ଭଲ ନ ଲାଗିଲେ କାହାରି କଥା ବି ଶୁଣେନି ସିଏ। ଇଚ୍ଛା ନ ଥିଲେ କୌଣସି କାମ କରେ ନାହିଁ।
ମନୁଆକୁ ଗଛ ଚଢ଼ି କଞ୍ଚା ଆମ୍ବ  ଚୋରି କରିବାକୁ ଭାରି ଭଲ ଲାଗେ। ଗଛ  ଉପରେ ଚଢ଼ି ଚୀତାବାଘ ମନେ କରେ ନିଜକୁ।ତା’କୁ ପୋକ-ଜୋକ ଧରିବାକୁ ମଧ୍ୟ ଭଲ ଲାଗେ। ବଡ଼-ମୁଣ୍ଡିଆ ନେଳି କଙ୍କି, ସୁକୁଟା ସବୁଜ ଝିଙ୍କ, ଆଉ ହଳଦିଆ ପ୍ରଜାପତି ଯାହା ଡେଣାର ରଙ୍ଗ ଧୂଳି ପରି ତା’ ଆଙ୍ଗୁଠିରେ ଖେଳି ଯାଏ। ଗୁଡ଼ି ଉଡ଼େଇବା ତା’ର ଅତି ପ୍ରିୟ, ଯେତେ ଉଞ୍ଚା, ସେତେ ଭଲ। ସବୁଠୁ ଉଞ୍ଚା ଛାତ ଉପରେ ଚଢ଼ି ଗୁଡ଼ିକୁ ବାଦଲ ମାନଙ୍କ ଉପରେ ଉଡ଼େଇବାକୁ ସେ ଚେଷ୍ଟା କରେ.
ସତେ ଯେପରି ଗୋଟିଏ ଚୀଲ ସୂର୍ଯ୍ୟଙ୍କ ଆଡ଼କୁ ମାଡ଼ି ଯାଉଛି।
ସଂଖ୍ୟା ସବୁ ବି ତା’ର ଅତି ପ୍ରିୟ। ୧ଟି କେଡ଼େ ସୁକୁଟା ଆଉ ଏକା ସତେ!
୧୦୦ କେଡ଼େ ମୋଟା ଆଉ ଧନୀ। ୯ଟି କେଡ଼େ ସୁନ୍ଦର, ୧୯ରେ ସେ ୧ ତୁଳନାରେ କେଡ଼େ ସୁନ୍ଦର ଦେଖା ଯାଏ। ସଂଖ୍ୟାମାଳା ଯେପରି ଗୋଟେ ଅନନ୍ତ ବିସ୍ତୃତ ଶିଡ଼ି। ମନୁଆ କଳ୍ପନା କରେ ଏହି ଶିଡ଼ି-ଚଢ଼ା।
କେତେବେଳେ ପାହାଞ୍ଚ ଉପରେ ଦୌଡ଼ି ଯାଏ, କେତେବେଳେ୨-୩ ପାହାଞ୍ଚ ଏକା ସାଂଗରେ ଡେଇଁ ଯାଏ। ଥକିଗଲେ ଶିଡ଼ିରେ ଖସି ଆସେ ପୁଣି ତଳକୁ। ଭାତ ସିନା ଖାଉ ଖାଉ ସରି ଯାଏ, ସଂଖ୍ୟାମାନେ ସବୁବେଳେ ତା’ ପାଖରେ ଥାନ୍ତି.
ତା’ ସାଙ୍ଗମାନଙ୍କ ପରି ସେମାନେ ଖେଳୁ ଖେଳୁ ପଳାନ୍ତି ନାହିଁ। ଅସଂଖ୍ୟ ଆଉ ଅସୀମ ଆନନ୍ଦ ମିଳେ ତା’କୁ ସଂଖ୍ୟା-ଗଣତି ରୁ। ସେ ତାଙ୍କୁ ଯୋଡ଼େ, ଗୁଣେ, ଫେଡ଼େ, କାଟେ, ଫୋପାଡ଼େ, ଖଞ୍ଜେ, ଓ ମିଶାଏ। ନାନା ପ୍ରକାରର କରାମାତି କରିପାରେ ସେ ଏହି ସଂଖ୍ୟାମାନଂକ ସହ।
ତା’ ସାଙ୍ଗମାନଙ୍କ ସକାସେ ତା’କୁ ସ୍କୁଲ ଯିବାକୁ ଭଲ ଲାଗେ। ସକାଳୁ ଉଠି କୁଆଡ଼େ ଯିବାକୁ ତା’ର ଭାରି ମନ.
ସ୍କୁଲ ହଉ ନା’ କାହିଁକି!
ବଡ଼ ପଡ଼ିଆରେ ଖେଳିବାକୁ ମନ, କିନ୍ତୁ ଶ୍ରେଣୀକକ୍ଷ ଯିବାକୁ ମନ କରେ ନାହିଁ। ମାଷ୍ଟ୍ରେ ଭଲ ଲାଗନ୍ତି ନାହିଁ.
ଶ୍ରେଣୀରେ ଅବରୁଦ୍ଧ ଲାଗେ। ପିଲାମାନେ ମନ ଖୋଲି ପ୍ରଶ୍ନ ପଚାରି ପାରନ୍ତି ନାହିଁ, ଖୋଲାରେ ବୁଲି ପାରନ୍ତି ନାହିଁ, ଏପରି କି’ କଥା ମଧ୍ୟ ହବାକୁ ମନା। ପୁଣି ମାଷ୍ଟ୍ରେ ବି ଚିଡ଼ି-ଚିଡ଼ା। ମନୁଆକୁ ଲାଗେ ଯେପରି ମାଷ୍ଟ୍ରେ ପିଲାମାନଙ୍କୁ ଭଲ ପା’ନ୍ତି ନାହିଁ। ବୋଧେ ମାଷ୍ଟ୍ରେ ହବାକୁ ତାଙ୍କର ମନ ନଥିଲା, ଅଥବା ସ୍କୁଲ ଆସିବାକୁ ତାଙ୍କର ମନ ନାହିଁ। ପିଲାମାନଙ୍କର ବି’ ସିଏ ନାପସନ୍ଦ।
ପ୍ରତି ଦିନ ସକାଳେ ମାଷ୍ଟ୍ରେ ବୋର୍ଡ଼ରେ ପାଠ ଲେଖି ଦିଅନ୍ତି। ବଡ଼ ପାଟିରେ ପିଲାମାନଙ୍କୁ ନକଲ୍ କରିବାକୁ କହି ଦେଇ ନିଜେ ବାହାରକୁ ବୁଲି ଯା’ନ୍ତି। ଫେରିଲା ବେଳକୁ ଯଦି ପିଲାଏ ଲେଖି ସାରିଥା’ନ୍ତି, ସେ ଖାତା ଦେଖନ୍ତି। ନ’ହେଲେ ଖୁବ ଜୋର୍ ରେ ଗାଳି। ବେଳେ ବେଳେ ଅତି ରାଗି ଗଲେ ମାଡ଼ ମଧ୍ୟ ମାରନ୍ତି।
ଦିନେ ମାଷ୍ଟ୍ରେ ବୋର୍ଡ଼ରେ ଗଣିତ ଲେଖିଲେ। ଗଣିତ ସହଜ, ମାତ୍ର ଭାରି ନିରସ। ମନୁଆର ଗଣିତ କଷିବାକୁ ମନ ନଥିଲା। ସୀଲଟ୍ ବି ଆଣି ନଥିଲା ସେଦିନ। ପୁରୁଣା ସୀଲଟ୍ ଭାଙ୍ଗି ଯାଇଥିଲା ଆଉ ମା’ଙ୍କ ପାଖରେ ନୂଆ ସୀଲଟ୍ କିଣିବାକୁ ପଇସା ନାହିଁ। ମନୁଆ କାନ୍ଥ ଉପରେ ଚାଲୁଥିବା ସହସ୍ର ପିମ୍ପୁଡ଼ି ଗଣିବାକୁ ଲାଗିଲା.
ବାହାରେ ଥିବା ଗଛକୁ ଦେଖିଲା। ତା’ ପତ୍ରମାନେ କି’ ସୁନ୍ଦର, ତାଙ୍କ ଛାଇ କେଡ଼େ ସୁନ୍ଦର। ସ୍କୁଲ ପାଚେରୀରେ ଭଙ୍ଗା ଇଟା ସବୁ ଗଣିଲା। ଯଦି ଗୋଟେ ଇଟାର ଦାମ୍ ୫ ଟଙ୍କା, ସେ ହିସାବ୍ କଲା ଯେ ପାଚେରୀ ମରାମତି କରିବାକୁ ପ୍ରାୟ ୧୦୦୦ ଟଙ୍କା ଉପରେ ଲାଗିଯିବ।
‘ମନୁଆ!’, ମାଷ୍ଟ୍ରେ ଚିତ୍କାର କଲେ। ମନୁଆ କାବା ହୋଇ ଚାହିଁଲା। ‘ତୋ’ ସୀଲଟ୍ କାହିଁ?’ ମାଷ୍ଟ୍ରେ ଜେରା କଲେ। ମନୁଆ ଜାଣିଲା ମାଷ୍ଟ୍ରେ ଅତି ରାଗିଛନ୍ତି। ‘ପୁରୁଣା ସୀଲଟ୍ ଭାଙ୍ଗି ଗଲା, ନୂଆ କିଣିବାକୁ ଆଦୌ ପଇସା ନାହିଁ’, ମନୁଆ କହିଲା। ମାଷ୍ଟ୍ରେ ରାଗିକି ବାଡ଼ିରେ ପାହାରେ ଦେଲେ ତା’କୁ। ‘ସୀଲଟ୍ ଥିଲେ ବି’ ଏହି ନିରସ ଗଣିତ ମୁଁ କରିନଥାନ୍ତି’, ମନୁଆ ଧୀର ରରେ କହିଲା। ମାଷ୍ଟ୍ରେ ତାତି କି ନିଆଁ!
ଚାପୁଡ଼ାଟିଏ ମାରିଲେ। ମନୁଆର ଗାଲ ନାଲି ପଡ଼ି, ଆଖି ଛଳ-ଛଳ ହେଲା। ସେ କାନ୍ଦି କାନ୍ଦି ଶ୍ରେଣୀ ଛାଡ଼ି, ଗେଟ୍ ଡେଇଁ, ଦୌଡ଼ି ପଳାଇଲା।
ପର ଦିନ ମା’ ମନୁଆକୁ ସ୍କୁଲ ପାଇଁ ଉଠାଇଲେ। ମନୁଆ କିନ୍ତୁ ଉଠିଲା ନାହିଁ। ଆଖି ବୁଜି ନିଜ ଖଟରେ ଶୋଇ ରହିଲା। ତା’ ପର ଦିନ ବି ସେଇଆ କଲା.
ଆଉ ତା’ ପର ଦିନ, ଆଉ ତା’ ପର ଦିନ ବି। ସ୍କୁଲ ଯିବାକୁ ମନୁଆକୁ କେହି ବୁଝାଇ ପାରିଲେ ନାହିଁ। ସପ୍ତାହେ ବିତି ଗଲା। ମାସେ ହୋଇଗଲା। ମନୁଆ ନିଜ ଘର ବାହାର ପାଚେର ଉପରେ ବସି ରହିଲା।
କେବେ କେବେ ସେ ଘଣ୍ଟା ଘଣ୍ଟା ଧରି ବଜାର୍ ରେ ବୁଲେ। ଗୁଡ଼ି ଉଡ଼େଇବାକୁ ଛାତ ଉପରକୁ  ଯାଏ, କିନ୍ତୁ ମଜା ଆସେନି। ମା’ ଗାଳି ଦିଅନ୍ତି, ଭାଇ ଥଟ୍ଟା କରେ, ଜେଜେମା’ ଗୁହାରୀ କରନ୍ତି, କକା ଫୁସୁଲାନ୍ତି, ସାଙ୍ଗମାନେ ବୁଝାନ୍ତି, କିନ୍ତୁ କେହି ବି ମନୁଆକୁ ସ୍କୁଲ ଯିବାକୁ ରାଜି କରାଇ ପାରିଲେ ନାହିଁ।
ବର୍ଷା ଆସିଲା। ସ୍କୁଲ ଖରାଦିନ ଛୁଟି ପରେ ଖୋଲିଲା। ସମସ୍ତେ ଭାବିଲେ ମନୁଆ ଏଥର ସ୍କୁଲ ଯିବ। କିନ୍ତୁ ନା’। ମନୁଆ ଗଲା ନାହିଁ। ବର୍ଷେ ବିତିଗଲା। ସମସ୍ତେ ମନୁଆକୁ ଏକା ଛାଡ଼ିଦେଲେ। ମନୁଆ ବି ଆଉ ଖାତିର୍ କଲା ନାହିଁ। ସେ ଅଲଗା ଜିନିଷ ସବୁ କରିବାକୁ ଲାଗିଲା। ବଜାରକୁ ଯାଇ ପରିବା ବାଲାଙ୍କୁ ହଇରାଣ କଲା।
ଅନ୍ୟ ବଦମାଶ୍ ପିଲାଙ୍କ ସଙ୍ଗେ ମିଶି ସ୍କୁଲ ଯାଉଥିବା ପିଲାଙ୍କୁ ଚିଡ଼ାଇଲା। ତା’ ସାଙ୍ଗମାନଙ୍କ ଖାତାରୁ କାଗଜ଼ ଚିରି ଉଡ଼େଇଲା। ଛାତ ଉପରୁ ବାଟୋଇମାନଙ୍କୁ ବାଟୁଳି ମାରିଲା।
ଦିନେ ପୁରୁଣା ମାଷ୍ଟ୍ରେ ବଦଳି ହେଲେ। ତାଙ୍କ ଜାଗାରେ ନୂଆ ଯୁବ ମାଷ୍ଟ୍ରେ ଆସିଲେ। ସେଦିନ ମନୁଆ ପାଚେରୀ ଉପରେ ବସି ସ୍କୁଲ ଯାଉଥିବା ପିଲାମାନଙ୍କୁ ଦେଖୁଥିଲା। ପଢ଼ିବାକୁ କାହିଁ ଯାଉନି ବୋଲି ତା’କୁ ଆଉ କେହି ପଚାରୁନଥିଲେ। ଓଲଟା ପିଲାମାନେ ତା’କୁ ଦେଖୁ ଦେଖୁ ଦୂରକୁ ପଳାଉଥିଲେ, କାଳେ ତାଙ୍କୁ ହଇରାଣ କରିବ ବୋଲି। ନୂଆ ମାଷ୍ଟ୍ରେ ସେ ବାଟେ ଯାଉଥଲେ। ମନୁଆ ତାଙ୍କୁ ଦେଖିଲା। ମନୁଆକୁ ବି’ ସିଏ ଦେଖିଲେ। କିଛି କହିଲେ ନାହିଁ। ପର ଦିନ, ସେହି ଜାଗାରେ, ସେହି ସମୟରେ, ପୁଣି ପାଚେରୀ ଉପରୁ ମାଷ୍ଟ୍ରେଙ୍କୁ ଦେଖିଲା। ମାଷ୍ଟ୍ରେ ତା’କୁ ଦେଖି ହସଟିଏ ଦେଲେ, ଛୋଟ ହସଟିଏ। ମନୁଆ ପାଚେରୀରୁ ଡେଇଁ ପଳାଇଲା।
କିଛି ଦିନ ପରେ, ମାଷ୍ଟ୍ରେ ସେହି ବାଟେ ଯାଉଥିଲେ। ସାଙ୍ଗରେ ଗୋଟେ ବଡ଼ ବ୍ୟାଗ୍। ବ୍ୟାଗ୍ ବହୁତ ଓଜନ। ମାଷ୍ଟ୍ରେ ବଡ଼ କଷ୍ଟରେ ନେଉଥିଲେ। ମନୁଆ ଦେଖି ଟିକେ ଭାବିଲା। ମାଷ୍ଟ୍ରେ ଥୀରି ଥୀରି ଚାଲି ଚାଲି ତା’କୁ ଟପିଲେ। ମନୁଆ ଚିନ୍ତା କରି ମାଷ୍ଟ୍ରେଙ୍କ ପଛରେ ଧାଇଁଲା। କିଛି ନ କହି, ବ୍ୟାଗ୍ ର ଗୋଟେ ପଟ ଧରିଲା। ମାଷ୍ଟ୍ରେଙ୍କ ବୋଝ ହାଲକା ହେଲା। ଦୁହେଁ ମିଶି ଓଜନିଆ ବ୍ୟାଗ୍ ଟିକୁ ସ୍କୁଲ କୁ ଆରାମରେ ନେଇ ଗଲେ।
ସ୍କୁଲ ରେ ପହଞ୍ଚି ବଡ଼ ଯତ୍ନରେ ବ୍ୟାଗ୍ ଟିକୁ ମାଷ୍ଟ୍ରେଙ୍କ ଟେବୁଲ୍ ଉପରେ ରଖିଲେ। ମାଷ୍ଟ୍ରେ ବ୍ୟାଗ୍ ଖୋଲି ମନୁଆକୁ ଦେଖାଇଲେ। ବ୍ୟାଗ୍ ରେ ବିଭିନ୍ନ ପ୍ରକାରର ବହି ସବୁ ଭର୍ତ୍ତି। ରଙ୍ଗୀନ ଓ ବହୁ ଆକାରର ଚିକ୍ ଚିକ୍ ନୂଆ ବହି। ‘ବହି କାଢ଼ିବାରେ ମତେ ସାହାଯ୍ୟ କରିବ?’, ମାଷ୍ଟ୍ରେ ମନୁଆକୁ ପଚାରିଲେ। ମନୁଆ ବ୍ୟାଗ୍ ରୁ ବହି କାଢ଼ିଲା। ବହୁ ଗପ ବହି ସବୁ, ନାନା ପ୍ରକାରର ଚିତ୍ର। ବଡ଼ ବଡ଼ ଅକ୍ଷର ସବୁ। ଏତେ ସବୁ ରଙ୍ଗୀନ ଗପବହି ଦେଖି ମନୁଆର ମନ ହାଇଁ ପାଇଁ ହେଲା। ସେ ଦୀର୍ଘ ଦୁଇ ବର୍ଷ ଧରି ବହି ଖଣ୍ଡେ ଛୁଇଁ ନଥିଲା।
ତା’ ପର ଦିନ, ମନୁଆ ସ୍କୁଲ ବାହାରେ ଅପେକ୍ଷା କଲା। ସ୍କୁଲ ଛୁଟି ହେଇ ସମସ୍ତେ ଘରକୁ ଗଲା ପରେ, ଯେତେବେଳେ ମାଷ୍ଟ୍ରେ ଏକା ଥିଲେ, ସେ ଯାଇ କବାଟ୍ କଡ଼ରେ ଠିଆ ହେଲା। ସ୍କୁଲ ପୁରା ଖାଁ ଖାଁ। ମାଷ୍ଟ୍ରେ ତା’କୁ ଦେଖି କହିଲେ, ‘ଭଲ କଲ ଆସିଲ, ତମ ସାହାଯ୍ୟ ଦରକାର’। ‘ସ୍କୁଲ ରେ ଏତେ ପିଲା ଥାଉ ଥାଉ, ମାଷ୍ଟ୍ରେଙ୍କର ମୋ’ ଠୁ କି’ ସାହାଯ୍ୟ ଦରକାର?’, ମନୁଆ ମନେ ମନେ ଭାବିଲା। ‘ମତେ ଏହି ବହି ସବୁ ଖଞ୍ଜିବାରେ ସାହାଯ୍ୟ କରିବ?’, ମାଷ୍ଟ୍ରେ ତା’କୁ ପଚାରିଲେ।
ମନୁଆ ତଳେ ବସିଲା। ତା’ ଚାରି ପଟେ ବହି ଗଦା ହୋଇଛି। କେତେ କେତେ ଗପ ବହି ସବୁ। ସିଏ ପଶୁ ମାନଙ୍କର ଗପ ବହି ସବୁ ଏକାଠି କଲା। ଚୀତାବାଘ ସାଙ୍ଗେ ହାତ ଓ ଓଟ ର ବହି ରଖିଲା। ପରିରାଇଜ ଗପ ଠାକୁର-ଠାକୁରାଣୀଙ୍କ ବହି ସହ ରଖିଲା। ‘ରୋମାଞ୍ଚକ ଗପ ଅଲଗା ରଖିଲେ ଭଲ ହେବ, ନା ବଡ଼ ଲୋକଙ୍କ ଜୀବନୀ ସାଙ୍ଗେ?’, ସେ ଭାବିଲା।
ତା’ ପରେ ଗଣିତ ବହି ସବୁ ଆସିଲା। ମନୁଆ ଏବେ ଧୀରେ ଧୀରେ ବହି ସବୁକୁ ଖଞ୍ଜିଲା। ତା’ ଆଖି ଆଉ ହାତ ଶିଥିଳ ପଡ଼ିଲେ। ମୋଟା ଓ ସରୁ ସଂଖ୍ୟା ସବୁ ଏକା ସାଙ୍ଗରେ ନାଚୁଥିଲେ। ସଂଖ୍ୟା ଉପରେ ସଂଖ୍ୟା ଢଳ-ଢଳ ହେଉଥିଲେ, ସତେ ଅବା ପଡ଼ି ଯିବେ। ଗୁଣନ ଦେଖିଲା.
ଗୁଣି ହୋଇ ସଂଖ୍ୟା ସବୁ ଧୀରେ ଧୀରେ ମୋଟା ହେଇ ହେଇ ଯାଉଥିଲେ.
ହରଣ ଠିକ୍ ଓଲଟା। ବଡ଼ରୁ ଆରମ୍ଭ ହୋଇ ଧୀରେ ଧୀରେ ସୁନ୍ଦର ଲାଞ୍ଜ ସମାନ ସଂଖ୍ୟା ଛୋଟ ହୋଇ ହୋଇ ଯାଉଥିଲେ। ଭାଗ୍ୟ ଭଲ ଥିଲେ, ହରଣ ପରେ କିଛି ଶେଷ ରହୁ ନଥିଲା.
ମନୁଆର ଧୀରେ ଧୀରେ ସଂଖ୍ୟା ଓ ଗଣତିର ସବୁ କରାମତି ମନେ ପଡ଼ିଲା।
ଅନ୍ଧାର ହେଲା। ସ୍କୁଲ ରେ ବିଜୁଳି ନାହିଁ। ‘ତମେ ଏବେ ଘରକୁ ଯାଅ, କିନ୍ତୁ କାଲି ପୁଣି ଆସ’, ମାଷ୍ଟ୍ରେ କହିଲେ। ‘କାଲି ବାକି ସମସ୍ତେ ସ୍କୁଲ ରେ ଥିଲା ବେଳେ ଆସ’। ପର ଦିନ ସ୍କୁଲ ଆରମ୍ଭ ହେବା ପରେ, ମନୁଆ ଆସିଲା। ତା’କୁ ସ୍କୁଲ ରେ ଦେଖି ସମସ୍ତେ କାବା, ସମସ୍ତଙ୍କୁ ଡର ବି’ ଲାଗୁଥିଲା। ମନୁଆ ସାହୀ-ପଡ଼ିଶାରେ ଦାଦା ଭାବେ କୁଖ୍ୟାତି ଅର୍ଜନ କରିଥିଲା। ‘ମନୁଆ ମତେ ସାହାଯ୍ୟ କରିବ’, ମାଷ୍ଟ୍ରେ ପିଲାମାନଙ୍କୁ କହିଲେ। ମନୁଆକୁ ସିଏ ଛୋଟ ପିଲାଙ୍କ ସାଙ୍ଗରେ ବସାଇଲେ। ତାଙ୍କ ବହି ତାକୁ ଦେଇ କହିଲେ, ‘ଏମାନଙ୍କୁ ସଂଖ୍ୟା ସବୁ ରେଖାରେ ଖଞ୍ଜିବା ଶିଖାଇବ?’ ଛୋଟ ପିଲାଏ ମନୁଆକୁ ଘେରି ଗଲେ। ମନୁଆ ଦାଦାକୁ ଏତେ ଗଣିତ ଜଣା ଜାଣି ସେମାନେ କାବା ହେଲେ।
ମନୁଆ ସେମାନଙ୍କୁ ଲାଇନ୍ ରେ ଠିଆ କଲା, ଛୋଟରୁ ବଡ଼। ତାଙ୍କୁ ଧରିବାକୁ ସଂଖ୍ୟା ଦେଲା। ସେମାନଙ୍କୁ ଏବେ ଗଣତି ସହଜ ଲାଗିଲା। ତାଙ୍କ ଲାଇନ୍ ପରି ସଂଖ୍ୟା ବି ଛୋଟରୁ ବଡ଼ ଯାଏଁ ଖଞ୍ଜି ହୋଇ ଗଲେ। ମନୁଆ ପ୍ରତି ଦିନ ଆସିବାକୁ ଲାଗିଲା ଓ ମାଷ୍ଟ୍ରେ ତା’କୁ ପ୍ରତି ଦିନ ଟିକିଏ ଟିକିଏ ବଡ଼ କାମ ଦେବାକୁ ଲାଗିଲେ। ଗଣତି ପ୍ରତି ମନୁଆର ପୁରୁଣା ଆଦର ଧୀରେ ଧୀରେ ଫେରିବାକୁ ଲାଗିଲା। ଗଣିତରେ ତା’ କୁଶଳତାକୁ ଛୋଟ ପିଲା ମାନେ ବି’ ଧୀରେ ଧୀରେ ଶିଖୁଥିଲେ।
ମାସେ ପରେ, ମନୁଆର ମା’ ତା’କୁ ସକାଳେ ଖୋଜିଲେ। ମନୁଆର କୋଉଠି ଦେଖା ନାହିଁ। ଛାତ ଉପରେ ଦେଖିଲେ, ନାହିଁ। ପାଚେରୀ ଉପରେ ଯେଉଁଠି ସେ ଗୋଡ଼ ଝୁଲେଇ ବସେ ଦେଖିଲେ, ନାହିଁ। ଖାଲି ତା’ ଗୁଡ଼ି ଓ ବାଟୁଳି ଥିଲା। ଆମ୍ବ ଗଛ ଉପରେ ଦେଖିଲେ, ନାହିଁ।
ବଜାରକୁ ଗଲେ। ପରିବାବାଲା ସବୁ ନିଜ ନିଜ ପରିବା ବିକୁଥିଲେ। ତାଙ୍କୁ କେହି ହଇରାଣ କରୁ ନଥିଲେ। ଶେଷରେ ସିଏ ସ୍କୁଲ ଗଳିରେ ଯାଉ ଯାଉ ସ୍କୁଲ ଝରକା ବାଟେ ଭିତରକୁ ଚାହିଁଲେ।
ମନୁଆ!
ମୁଣ୍ଡ ତଳକୁ କରି ନିଜ ଖାତାକୁ ଧ୍ୟାନମଗ୍ନ ହୋଇ ଦେଖୁଥିଲା। ମନ ଦେଇ ଗଣିତ କଷୁଥିଲା। ନିଜ ବୟସର ଅନ୍ୟ ପିଲାଙ୍କ ସାଙ୍ଗରେ ବସି କଷ୍ଟ ଗଣିତ କଷୁଥିଲା। ମାଷ୍ଟ୍ରେ ଝରକା ବାଟେ ମନୁଆର ମାଁ’କୁ ଦେଖିଲେ। ଥୀରି କି’ ହସିଲେ। ମା’ ବି ଖୁସିରେ ଗଦ ଗଦ ହୋଇ ହସିଲେ।  ମନୁଆ ପୁଣି ଥରେ ସ୍କୁଲ ଯାଉଥିଲା।  ଆଉ ଏଇ ଥର ବେଶି ବେଶି ଶିଖୁଥିଲା। ସବୁଠାରୁ ଭଲ କଥା, ଏବେ ସେ ବହୁତ ଖୁସିରେ ପାଠ ପଢୁଥିଲା।
ସମୀରା ନିଜର ଟିଫିନବାକ୍ସ ଖୋଲିଦେଇ ମୁହଁଟାମୋଡ଼ିଦେଲା। ଭାବିଲା, “ଏ ପରଟା, ବାଇଗଣଭର୍ତ୍ତା କିଏ ଖାଇବ?
ମୁଁ ତ ମୋଟେ ଖାଇବିନି!”ଗତ ସପ୍ତାହରେ ମାଆ ତାକୁ କାପ୍‍ସିକମ୍‍ ଓ ଗାଜରପକେଇକି ନୁଡୁଲ୍‍ ତିଆରି କରି ଦେଇଥିଲେ। “ନୁଡୁଲ୍‍ଗୁଡ଼ାକ ତେଢ଼ାମେଢ଼ା ଗାର ଭଳିଆ।ପୋକଭଳି ଦେଖାଯାନ୍ତି,” ଘରକୁ ଫେରି ସମୀରା କହିଲା।
“ମତେ ନୁଡୁଲ୍‍ ଭଲ ଲାଗେନି।”ତା’ପରଦିନ ମାଆ ମଟର ଓ ଚିନାବାଦମ୍‍ ଦେଇ ଉପମା ତିଆରି କରିଥିଲେ। ସମୀରା ସେଥିରୁ ଚିନାବାଦମ୍‍ ବାଛି ଖାଇଦେଲା। ଆଉ ସବୁ ଘରକୁ ଫେରେଇନେଲା।ଯେତେବେଳେ ମାଆ ତାକୁ କାହିଁକି ଖାଇନୁ ବୋଲି ପଚାରିଲେ,“ଛିଃ, ଏଗୁଡ଼ାକ ଓଦାବାଲି ଭଳିଆ,” ବୋଲି ସମୀରା କହିଲା।
“ତତେ ଇଡ୍‍ଲି କରିକି ଦେବି କି?” ମାଆ ପଚାରିଲେ।“ହଁ, ହଁ!
ସେଗୁଡ଼ାକ ଖେଳିବାକୁ ଭାରି ବଢ଼ିଆ। ମୁଁ ତାକୁ ଉପରକୁ ଫିଙ୍ଗିବି। ପୁଣି ଧରିବି। ହେଲେ ସେଗୁଡ଼ାକ ଖାଇବିନି। ଇଡ୍‍ଲିର ସ୍ୱାଦ ପୂରା କାଦୁଅ ଭଳିଆ।” ତେଣୁ ଆଜି ତାକୁ ପରଟା ଓ ବାଇଗଣଭର୍ତ୍ତା ମିଳିଛି। ଭଃ, ଭଃ, ଭଃ!
ଠପ୍‍ କରି ନିଜ ଟିଫିନବାକ୍ସଟିକୁ ସମୀରା ବନ୍ଦକରିଦେଲା ଓ ସ୍କୁଲ ଅଗଣାକୁ ଆସିଲା। ଧାଡ଼ିଏ ପିମ୍ପୁଡ଼ି କାନ୍ଥ ଉପରେ ଯାଉଥିଲେ। ସେମାନେପଚାରିଲେ, “ସମୀରା, ଅନ୍ୟ ପିଲାମାନେ ତ ତାଙ୍କ ଖାଇବା ଖାଉଛନ୍ତି। ତୁ କାହିଁକି ଖାଉନୁ?”ସମୀରା କହିଲା, “ମତେ ପରାଟା ଭଲ ଲାଗେନି। ପରିବା ବିଭଲ ଲାଗେନି। ମୋର କିଛି ଖାଇବା ଦରକାର ନାଇଁ।”
“ଅବଶ୍ୟ ଜଣେ କେବେ ହେଲେ ପରିବା ଖାଇ ପାରିବନି।”ପିମ୍ପୁଡ଼ିମାନେ ସମୀରାକୁ ସମର୍ଥନ କଲେ। ସେମାନେ ଯତ୍ନର ସହ ବୋହି ନେଉଥିବା ଏକ ଅସରପା ଡେଣାତାକୁ ଯାଚିଲେ। “ଏଇଟା ଖାଇକି ଦେଖ୍‍। ପ୍ରକୃତରେ ଭାରି ସୁଆଦିଆ।”“ଏ...ହେଃ!
ମୋର ଏ ଭୟଙ୍କର ଅସରପା ଦରକାର ନାଇଁ,”ସମୀରା କହିଲା ଓ ବଗିଚା ଆଡ଼କୁ ଦୌଡ଼ି ପଳାଇଲା।
ବଗିଚାରେ ବିଭିନ୍ନ ପ୍ରକାର ରଙ୍ଗୀନଫୁଲ ଫୁଟିଥିଲା ଓପ୍ରଜାପତିମାନେ ଏଫୁଲରୁ ସେଫୁଲକୁ ଉଡ଼ି ବୁଲୁଥିଲେ। କଳାଛିଟ ପଡ଼ିଥିବା ଗୋଟିଏ କମଳାରଙ୍ଗର ପ୍ରଜାପତି ତାକୁ ପଚାରିଲା, “କଣ ସମୀରା, ତୁ ତୋର ଖାଇବା ଖାଉନୁ କାହିଁକି?
ଅନ୍ୟ ପିଲାମାନେ ତ ଖାଉଛନ୍ତି!”
ସମୀରା କହିଲା, “ମତେ ପରଟା ଭଲ ଲାଗେନି। ପରିବା ତରକାରି ଭଲ ଲାଗେନି। ମୋର କିଛି ଖାଇବା ଦରକାର ନାଇଁ।”“ଅବଶ୍ୟ ଜଣେ କେବେ ହେଲେ ପରିବା ଖାଇ ପାରିବନି,”ପ୍ରଜାପତିମାନେ ସମୀରା ସହିତ ରାଜି ହେଲେ। “ତୁ ଆମ ଭଳି ଫୁଲରୁ କିଛି ମହୁ ଖାଉନୁ!
ପ୍ରକୃତରେ ଇଏଭାରି ସୁଆଦିଆ।”
ସମୀରା ଗୋଟିଏ ଫୁଲର ମଝିଭାଗରେ ତା’ର ଜିଭ ଲଗେଇଲା। କିନ୍ତୁ କିଛି ପାଇଲାନି। “ମୋତେ କେଉଁ ମହୁଫହୁ ଦରକାର ନାଇଁ, ତମେ ସବୁ ମତେ ବୋକା ବନ‍ଉଛ,” ସେ ରଡ଼ି କରି କହିଲା ଓ ପଡ଼ିଆରେ ଥିବା ଓସ୍ତଗଛ ଆଡ଼କୁ ଦୌଡ଼ି ପଳାଇଲା।
ଓସ୍ତଗଛ ଉପରେ କାଉଟିଏ କାଆ କାଆ କରି କହିଲା, “କ’ଣସମୀରା, ଅନ୍ୟ ପିଲାମାନଙ୍କ ଭଳି ତୁ ତୋ ଖାଇବା କାଇଁକି ଖାଉନୁ?” ସମୀରା କହିଲା, “ମତେ ପରଟା ଭଲଲାଗେନି। ପରିବା ଭଲ ଲାଗେନି।  ମୋର କିଛି ଖାଇବା ଦରକାର ନାଇଁ।”
“ଅବଶ୍ୟ ଜଣେ କେବେ ହେଲେ ପରିବା ଖାଇ ପାରିବନି,” କାଉଟିସମୀରାକୁ ସମର୍ଥନ କଲା। “ତତେ ମୁଁ ଗୋଟେ ବଢ଼ିଆ ଜିନିଷ ଦେଉଛି,” କାଉ କହିଲା ଓ ଗୋଟିଏ ଅଧାଖିଆମୂଷା ସମୀରା ପାଇଁ ତଳକୁ ପକେଇଲା।“ଏଃ ହେଃ, ନା!
କି ଭୟଙ୍କର ଜିନିଷ!
ତୋ ମୂଷା ତୁ ତୋପାଖରେ ରଖ,” ସମୀରା ବଡ଼ ପାଟିରେ କହିଲା ଓ ଦୌଡ଼ିକି କାନ୍ଥ ପାଖରେ ଯାଇ ଠିଆହେଲା।
କାନ୍ଥ ଉପରେ କିଛି ଚଢ଼େଇ ଗୁମୁରୁଥିଲେ। ସେମାନେକହିଲେ, “କ’ଣ ସମୀରା, ତୁ ତୋ’ର ଖାଇବା ଖାଉନୁ ଯେ?
ଅନ୍ୟ ପିଲାମାନେ ତ ଖାଉଛନ୍ତି?”ସମୀରା କହିଲା, “ମତେ ପରଟା ଭଲ ଲାଗେନି। ପରିବା ଭଲଲାଗେନି। ମୋର କିଛି ଖାଇବା ଦରକାର ନାଇଁ।”
“ଅବଶ୍ୟ ଜଣେ କେବେ ହେଲେ ପରିବା ଖାଇ ପାରିବନି।”ଚଢ଼େଇମାନେ ସମୀରା ସହ ରାଜିହେଲେ। “ଦେଖ୍‍, ଇଏ ବଢ଼ିଆ କଚକଚିଆ ଧାନକେଣ୍ଡା-ଏଗୁଡ଼ିକ ସତରେବଳକାରକ।”ସମୀରା ଗୋଟିଏ ଆଣି ଚୋବାଇଲା ଓ ମୁହଁ ବିକୃତ କଲା।“ଏଗୁଡ଼ାକ ଗୋଡ଼ି ଚୋବେଇଲା ଭଳି ଲାଗୁଛି। ୟାଠୁ ତ ଉପମା ଭଲ।”
ତାଙ୍କ ଭିତରୁ ଗୋଟିଏ ଦୟାଳୁ ଚଢ଼େଇ ପଚାରିଲା, “ଏଇଟାନଖାଇ କିଛି ନରମ ରସାଳପୋକ ଖାଇବାକୁ ପସନ୍ଦ କରିବୁ କି?
ଟିକିଏ ରହ...।”ଚଢ଼େଇଟି ପୋକ ଆଣିବ ବୋଲି ଠିକ୍‍ ଉଡ଼ିବାକୁ ଗଲାବେଳକୁସମୀରା କହିଲା, “ପୋକ ତ!
ନା ଧନ୍ୟବାଦ। ତା’ଠୁ ଭଲ ମୁଁ ନୁଡୁଲ୍‍ ଖାଇବି।” ଏକଥା କହି ସେସ୍କୁଲର ଫାଟକ ପାଖକୁ ଦୌଡ଼ିଗଲା।
ଫାଟକ ବାହାରେ ଗାଈଟିଏ ଧୀରେଧୀରେ ପାକୁଳି କରୁଥିଲା। ସମୀରାକୁ ଦେଖି ତା’ ଆଡ଼କୁ ମୁହେଁଇଲା। ସେ ସମୀରାକୁ କହିଲା, “କ’ଣ ସମୀରା, ତୁ ତୋ’ର ଖାଇବା ଖାଉନୁ ଯେ?
ଅନ୍ୟ ପିଲାମାନେ ତ ଖାଉଛନ୍ତି?”ସମୀରା କହିଲା, “ମତେ ପରଟା ଭଲ ଲାଗେନି। ପରିବା ଭଲଲାଗେନି। ବିଶେଷକରି ବାଇଗଣଭର୍ତ୍ତା ଭଲ ଲାଗେନି। ମୋର କିଛି ଖାଇବା ଦରକାର ନାଇଁ।”
“ପ୍ରକୃତରେ ରନ୍ଧା ବାଇଗଣ ମୋଟେ ଭଲ ନୁହେଁ,” ଗାଈଟିତା’କଥା ସମର୍ଥନ କଲା। “ତତେ ମୁଁ ପୁଳେ ଘାସ ଦଉଛି। ବିଶେଷ କରି ଏ ଘାସ ବର୍ଷା ପରେ ଭାରି ମିଠାଲାଗେ। ତୁ ତୋ ପାଖରେ ଥିବା ସେଇ ରଙ୍ଗଣୀବୁଦା ସଙ୍ଗେ ମିଶେଇ ୟାକୁ ଖାଇବୁ। ସତରେ ତୁ କେଡ଼େଭାଗ୍ୟବାନ। ମୁଁ ହେଲେ ଫାଟକ ଭିତରକୁ ଯାଇପାରନ୍ତି!”
ସମୀରା ଚିଡ଼ିଗଲା। କହିଲା, “ମୋର କୋଉ ଘାସ କି ବୁଦାଖାଇବା ଦରକାର ନାଇଁ। ଘାସଠୁ ତ ଇଡ୍‍ଲି ଯଥେଷ୍ଟ ଭଲ। ମୁଁ ଖୁସି ଯେ ଫାଟକ ବନ୍ଦ ଅଛି। ରଙ୍ଗଣୀଗଛରେ ସୁନ୍ଦର ଫୁଲ ଫୁଟିଛି। ତୁ ଆସି ଖାଇବା ଦରକାର ନାଇଁ।”
ସମୀରା ଦୌଡ଼ିକି ଶ୍ରେଣୀକୁ ଫେରିଲା ଓ ତା’ର ଟିଫିନବାକ୍ସ ଖୋଲିଲା।“ମୋର ପରଟା ଓ ବାଇଗଣଭର୍ତ୍ତା କେଡ଼େ ବଢ଼ିଆ,” ସମୀରା ଭାବିଲା ଓ ତରତର ହେଇ ତାକୁ ଖାଇ ପକେଇଲା।
ବହୁ ପୂର୍ବରୁ, ପକ୍ଷୀମାନଙ୍କର ଏକ ସଭା ହୋଇଥିଲା । ଲୋକମାନେ ଏବଂ ପଶୁମାନଙ୍କ ପରି ସେମାନେ ଜଣେ ରାଜା ଚାହୁଁଥିଲେ । କେଉଁ ପକ୍ଷୀ ରାଜା ହେବା ଉଚିତ୍ ?
"ଇଗଲ, ସେ ଶକ୍ତିଶାଳୀ ଏବଂ ରାଜଠାଣୀ !"
ଜଣେ କହିଲା। ଅନ୍ୟ ଜଣେ କହିଲା, ନା, ତାଙ୍କର ମୁକୁଟ ନାହିଁ ଏବଂ ଯେତେବେଳେ ସେ ଡାକନ୍ତି, ସେତେବେଳେ ସେ ବହୁତ ଦୁଃଖିତ ହୁଅନ୍ତି। ତାପରେ ଜଣେକହିଲା, "ଓଟ୍ରିଚ୍, କାରଣ ସେ ସବୁଠାରୁ ବଡ ଏବଂ ସିଂହ ପରି ଗର୍ଜନ କରନ୍ତି।" "ନା, ସେ ଉଡି ପାରିବେ ନାହିଁ। ପକ୍ଷୀମାନଙ୍କର ରାଜା ଉଡ଼ିବାରେ ସକ୍ଷମ ହେବା ଜରୁରୀ" ଅନ୍ୟ ଜଣେ କହିଲା ।
"ମୁଁ ଭାବୁଛି ମୁଁ ରାଜା ହେବା ଉଚିତ୍" ବୋଲି ମୟୂର ତା ଲାଞ୍ଜକୁ ପ୍ରଶଂସା କରି କହିଲା । ମୁଁ ବହୁତ ସୁନ୍ଦର ଅଟେ। ପେଚା କହିଲା, ତୁମେ ବହୁତ ଗର୍ବିତ। "ଅନ୍ୟ କୌଣସି ପକ୍ଷୀଙ୍କଠାରୁ ମୋର ବଡ଼ ଆଖି ଅଛି। ମୁଁ ରାଜା ହେବା ଉଚିତ୍ ।" ଅନ୍ୟମାନେ ପାଟି କରି କହିଲେ, ନା, ତୁମେ ନୁହେଁ, ପେଚା । ସୂର୍ଯ୍ୟ ଉଦୟ ହେଲେ ତୁମେ ଶୋଇବାକୁ ଯାଅ ।
ଏବଂ ସେମାନେ ବହୁତ ସମୟ ଯାଏଁ କିଛି ପାଇଲେ ନାହିଁ । ତା’ପରେ ଗୋଟିଏ ପକ୍ଷୀର ମୁଣ୍ଡରେ ଏକ ଧାରଣା ଆସିଲା । ସେ କହିଲା, “ଯିଏ ସର୍ବୋଚ୍ଚ ଉଡ଼ି ପାରିବ ସେ ରାଜା ହେବ। ସେମାନେ ପାଟି କରି କହିଲେ, “ହଁ, ହଁ,” ସେମାନେ ସମସ୍ତେ ଆକାଶକୁ ଉଡ଼ିଗଲେ।
ଗୋଜ୍ ପକ୍ଷୀ ଗୋଟିଏ ଦିନ ପାଇଁ ଉଡିଗଲା, ସିଧା ଦୁନିଆର ସର୍ବୋଚ୍ଚ ପର୍ବତ ଉପରେ । ଇଗଲ ଦୁଇ ଦିନ ପର୍ବତ ଉପରର ନୀଳ ରଙ୍ଗରେ ଉଡିଗଲା । କିନ୍ତୁ ଶାଗୁଣା ତିନି ଦିନ ପର୍ଯ୍ୟନ୍ତ ଅଟକି ନ ଯାଇ ସିଧା ସୂର୍ଯ୍ୟ ଆଡକୁ ଗଲା ।
ସେମାନଙ୍କ ଉପରୁ, ପକ୍ଷୀମାନେ ଶାଗୁଣା କାନ୍ଦିବାର ଶୁଣିଲେ, "ମୁଁ ସର୍ବୋଚ୍ଚ, ମୁଁ ରାଜା !"
କିନ୍ତୁ ତା’ପରେ ତା ଉପରେ ଶାଗୁଣା ଏକ କ୍ଷୀଣ ସ୍ୱର ଶୁଣିଲା, "ଟିଙ୍କ, ଟିଙ୍କ, ଟିଙ୍କ !
ମୁଁ ସର୍ବୋଚ୍ଚ, ମୁଁ ରାଜା ।" ଏହା ଥିଲା ନେସେଡି, ନେଡିକି, ସମସ୍ତଙ୍କଠୁ ଛୋଟ ପକ୍ଷୀ !
ସେ ଆକାଶକୁ ଯିବାବେଳେ ଶାଗୁଣାର ମହାନ ଡେଣା ପୋଷା ଉପରେ ଧରିଥିଲା !
ଶାଗୁଣା କହିଲା, "ତୁମେ ମୋତେ ଆଉ ଟପି ପାରିବ ନାହିଁ, ଏବଂ ସିଧା ଆକାଶକୁ ଉଠିଗଲା । ସେ ଆଉ ଉଡ଼ିବା ପର୍ଯ୍ୟନ୍ତ ସେ ଉପରକୁ ଉଡିଗଲା । "ମୁଁ ଅନ୍ୟ ପକ୍ଷୀମାନଙ୍କ ଅପେକ୍ଷା ଉଚ୍ଚ ଅଛି । ମୁଁ ତୁମର ରାଜା !"
ସେ କାନ୍ଦିଲା ।
କିନ୍ତୁ ତା ଡେଣା ତଳେ ଛୋଟ ପକ୍ଷୀଟିଏ ବାହାରିଲା । "ଟିଙ୍କ୍, ଟିଙ୍କ୍ !
ଟିଙ୍କ୍, ଟିଙ୍କ୍ !
ଏହା ମୁଁ ଅଟେ, ସବୁଠାରୁ ଛୋଟ ପକ୍ଷୀ । ମୁଁ ତୁମର ରାଜା । " ଆଗକୁ ଉଡ଼ିବା ପାଇଁ ଶାଗୁଣା ଅତ୍ୟଧିକ କ୍ଲାନ୍ତ ହୋଇଗଲା ।
ତା ଡେଣା ତଳେ ଥିବା ଛୋଟ ପକ୍ଷୀ ସହିତ ସେ ତଳକୁ ଚାଲିିିି ଗଲେଗଲଗ। ନେସେଡି ସହିତ ଅନ୍ୟ ପକ୍ଷୀମାନେ କ୍ରୋଧିତ ହେଲେ । ସେମାନେ ତାଙ୍କର ସମସ୍ତ ପୋଷା ବାହାର କରିବାକୁ ପ୍ରସ୍ତୁତ ହୋଇ ତାଙ୍କୁ ଅପେକ୍ଷା କଲେ ।
କିନ୍ତୁ ଶୀଘ୍ର ଛୋଟ ପକ୍ଷୀ ଦେଖିଲେ ସେମାନେ କେତେ ରାଗିଗଲେ ଏବଂ ଏକ ଖାଲି ସାପ ଗର୍ତ୍ତରେ ଉଡିଗଲେ ।
ସେମାନେ ପେଚାକୁ କହିଲେ, “ତୁମର ବଡ଼ ଆଖିରେ, ତୁମେ ଗର୍ତ୍ତରେ ଜଗି ରହିବା ଉଚିତ୍ ଏବଂ ସେ ବାହାରକୁ ଆସିବା ପରେ ତାଙ୍କୁ ଧରିବା ଉଚିତ୍ । ତେଣୁ ପେଚା ଗାତ ସାମ୍ନାରେ ବସିଗଲା ।
କିନ୍ତୁ ସୂର୍ଯ୍ୟ ଗରମ ଥିଲା ଏବଂ ପେଚା ଶୀଘ୍ର ଶୋଇପଡିଲା । ଛୋଟ ପକ୍ଷୀମାନେ ଦେଖିଲେ, ପେଚା ଶୋଇପଡିଛି, ଏବଂ ସେମାନେ ଉଡିଗଲେ ।
ଛୋଟ ପକ୍ଷୀକୁ ଖସିଯିବାକୁ ଦେଇଥିବାରୁ ପେଚା ବହୁତ ଲଜ୍ଜିତ ହୋଇଥିଲା । ବର୍ତ୍ତମାନ ସେ କେବଳ ରାତିରେ ହିଁ ଶିକାର କରେ । ଦିନରେ ସେ ଅନ୍ୟ ପକ୍ଷୀମାନଙ୍କ ଦୃଷ୍ଟିରୁ ଲୁଚିକି ଶୋଇଥାଏ ।
ଶ୍ରୀଙ୍ଗେରୀ ଶ୍ରୀନିବାସ ଆଜି ବହୁତ ଚିନ୍ତିତ ଥିଲେ Iକାହାରିକୁ ମଧ୍ୟ ତାଙ୍କ ବଗିଚାର ମିଠା କଦଳୀ ଆବଶ୍ୟକ ନଥିଲା I
ନା ତାଙ୍କ ଘର ଲୋକଙ୍କୁ Iନା ତାଙ୍କ ପଡ଼ୋଶୀଙ୍କୁ Iନା ତାଙ୍କ ସାଙ୍ଗମାନଙ୍କୁ I
ସେହି ବେପାରୀଙ୍କୁୁ ମଧ୍ୟ ଆବଶ୍ୟକ ନଥିଲା ଯେଉଁମାନେ ଦୂର ବଜାରରେ ତାକୁ ବିକି ପାରନ୍ତେ Iଏପରିକି, ତାଙ୍କ ଗାଈମାନଙ୍କୁ ମଧ୍ୟ ନୁହେଁ I
ସେମାନେ ସମସ୍ତେ କହିଲେ, "ଧନ୍ୟବାଦ, ଏବେ ଆଉ ନାହିଁ I କଦଳୀ ବହୁତ ମିଠା ଅଟେ ହେଲେ ଆମେ ବହୁତ ଖାଇଲୁଣି I ଏବେ ଆଉ ଖାଇ ପାରିବୁନି!"
ବିଚରା ଶ୍ରୀଙ୍ଗେରୀ ଶ୍ରୀନିବାସ!
ଏବେ ଏହି ବଢ଼ିଆ କଦଳୀ ଫସଲର ସେ କ'ଣ କରିବେ?
ସେ ଚିନ୍ତାକଲେ ଗାଁ ପାଖ ସହରର କୃଷକ କେନ୍ଦ୍ରରୁ କିଛି ସାହାଯ୍ୟ ମଗାଯାଇପାରେ I
ସବୁଠାରୁ ଭଲ କଦଳୀ ଗାଡ଼ିରେ ଲଦି ସେ ବାହାରି ଗଲେ Iନିଶ୍ଚୟ କେହି ନା କେହି ତାଙ୍କୁ ଏକ ଭଲ ଉପାୟ କହିବ I
କିଛି ଦିନ ପରେ ଶ୍ରୀଙ୍ଗେରୀ ଶ୍ରୀନିବାସ ଖୁସି-ଖୁସି ଘରକୁ ଫେରିଲେ Iସେ କ୍ଷେତରେ ପୁଣିଥରେ କଦଳୀ ଲଗାଇଲେ I
କିନ୍ତୁ ଏଥର ସେ କାହାରିକୁ ମଧ୍ୟ କଦଳୀ ଦେଲେ ନାହିଁ I
ନିଜ ଘର ଲୋକଙ୍କୁ ନୁହେଁ Iନିଜ ପଡୋଶୀଙ୍କୁ ନୁହେଁ Iନିଜର ସାଙ୍ଗଙ୍କୁ ମଧ୍ୟ ନୁହେଁ I
ସେହି ବେପାରୀଙ୍କୁୁ ମଧ୍ୟ ନୁହେଁ ଯେଉଁମାନେ ଦୂର ବଜାରରେ ତାକୁ ବିକି ପାରନ୍ତେ Iଏବଂ ହଁ, ତାଙ୍କ ଗାଈମାନଙ୍କୁ ମଧ୍ୟ ନୁହେଁ !
ସମସ୍ତେ ଚିନ୍ତା କରିବାକୁ ଲାଗିଲେ Iକଦଳୀ ଯାଉଛି କୁଆଡ଼େ?
ଦିନେ ତାଙ୍କ ପଡ଼ୋଶୀ ଶିବନ୍ନା ଏକ ବଡ଼ ପୂଜାର ଆୟୋଜନ କଲେ I
ପୁରୋହିତ କହିଲେ ଭଗବାନଙ୍କୁ ଚଢ଼େଇବା ପାଇଁ ୧୦୮ଟି ପାଚିଲା କଦଳୀ ଆଣି ଆସ I
ଶିବନ୍ନା ଦୌଡ଼ି-ଦୌଡ଼ି ଶ୍ରୀଙ୍ଗେରୀ ଶ୍ରୀନିବାସ ପାଖରେ ପହଞ୍ଚିଲେ I " ପ୍ରଥମେ ମନା କରିଥିବାରୁ କ୍ଷମା ଚାହୁଛି କିନ୍ତୁ ଏବେ ମୋତେ ୧୦୮ଟି  ପାଚିଲା କଦଳୀ ଆବଶ୍ୟକ I ମୋତେ ସାହାଯ୍ୟ କରିବ?"
ଶ୍ରୀଙ୍ଗେରୀ ଶ୍ରୀନିବାସ ଟିକିଏ ଚିନ୍ତା କଲେ I"ଏମିତିରେ, ମୋର ଫସଲ ବର୍ତ୍ତମାନ କଟା ସରିଛି, କିନ୍ତୁ ମୁଁ ଦେଖୁଛି  ହୁଏତ କିଛି ହୋଇପାରେ।" ତୁମେ ତୁମର ପୂଜା ଆରମ୍ଭ କର I ମୁଁ ନିଶ୍ଚୟ ଯାଇ ପହଞ୍ଚିବି।"
ପୂଜା ଆରମ୍ଭ ହୋଇଗଲା Iସମସ୍ତ ଗାଁ ଲୋକ ଦେଖିବାକୁ ଆସିଲେ Iପୁରୋହିତ ମନ୍ତ୍ର ପଢ଼ିଲେ I
ଭଗବାନଙ୍କୁ କଦଳୀ ଚଢ଼େଇବା ସମୟ ଆସିଗଲା I
ସେତିକିବେଳେ ଶ୍ରୀଙ୍ଗେରୀ ଶ୍ରୀନିବାସ ଗୋଟିଏ ବଡ଼ ଥଳି ନେଇ ସେଠାରେ ପହଞ୍ଚି ଗଲେ I
ଥଳିରୁ ସେ ୨୭ ପ୍ୟାକେଟ୍ ବାହାର କରି ପବିତ୍ର ଅଗ୍ନି କୁଣ୍ଡର ଆଖପାଖରେ ରଖିଦେଲେ I ପ୍ରତ୍ୟେକ ପ୍ୟାକେଟ୍ ଭଲ ଭାବରେ କଦଳୀ ପତ୍ରରେ ବନ୍ଧା ଯାଇଥିଲା I
ପ୍ରତି ପ୍ୟାକେଟ୍ ଉପରେ ଲେଖା ଥିଲା: " ଉତ୍ତମ ଗୁଣବତ୍ତାର କଦଳୀ ହାଲୁୱା- ଏସ୍.ଏସ୍.
ଫାର୍ମ"ଶ୍ରୀଙ୍ଗେରୀ ଶ୍ରୀନିବାସ ଗୋଟିଏ ପ୍ୟାକେଟ୍ ପୁରୋହିତଙ୍କୁ ଦେଲେ I
"ପ୍ରତ୍ୟେକ ପ୍ୟାକେଟରେ ୪ କିଲୋ କଦଳୀର ରସ ଅଛି I ତେଣୁ ଏହି ରହିଲା ତୁମର ୧୦୮ ପାଚିଲା କଦଳୀ!
",ମୋଟ୍ ୨୭ ପ୍ୟାକେଟ୍ ଅଛି I
ପୁରୋହିତଙ୍କ ମୁହଁ ହତବାକ୍ ହୋଇ ଖୋଲା ରହିଗଲା I ବିଚରା ମନ୍ତ୍ର ପଢ଼ିବା ମଧ୍ୟ ଭୂଲିଗଲେ !ନୀରବତା ମଧ୍ୟରେ ଗୋଟିଏ ପିଲା ଜୋରରେ ହସି ଉଠିଲା!
କିଛି ସମୟରେ ସମସ୍ତ ଗାଁ ଲୋକ ମଧ୍ୟ ହସି-ହସି ତାଳି ମାରିବାକୁ ଲାଗିଲେ I
ଏବେ ସମସ୍ତେ ଜାଣି ସାରିଥିଲେ ଯେ ଶ୍ରୀଙ୍ଗେରୀ ଶ୍ରୀନିବାସ ନିଜ କଦଳୀ ଫସଲର କଣ କରୁଥିଲେ I
କଣ ତୁମେ ଜାଣିଛ?ବାନାନା ଅର୍ଥାତ୍ ଇଂରାଜୀରେ କଦଳୀର ନାମ ଆରବୀ ଭାଷାରେ " ଅଙ୍ଗୁଲି"ରୁ ଆସିଛି Iବିଶ୍ବରେ ଭାରତ କଦଳୀର ସବୁଠାରୁ ବଡ଼ ଉତ୍ପାଦକ ଅଟେ I ଏଠାରେ ଖାଇବା ଉପଯୋଗୀ ୧୨୦ ପ୍ରକାରର କଦଳୀର ଉତ୍ପାଦନ କରାଯାଏ Iଟ୍ରୀଚିରେ ନ୍ୟାସନାଲ୍ ରିସର୍ଚ ସେଣ୍ଟର ଅନ୍ ବାନାନାଜରେ ୧୧୨୦ ପ୍ରକାରର କଦଳୀ ଅଛି Iକଦଳୀରେ ଖଣିଜ ପଦାର୍ଥ ରହିଛି ଯାହା ମସ୍ତିଷ୍କର ଶକ୍ତି ବଢ଼ାଇ ଥାଏ I କଦଳୀ ଦ୍ବାରା ପରୀକ୍ଷାର୍ଥୀଙ୍କୁ ଫୁର୍ତ୍ତୀ ମିଳିଥାଏ Iବିଭିନ୍ନ ଭାରତୀୟ ମିଠେଇ କଦଳୀରୁ ତିଆରି ହୋଇଥାଏ - କେରଳରେ କଦଳୀ ପାୟସମ୍,  କର୍ଣ୍ଣାଟକରେ କଦଳୀ ରସାୟନା, କଦଳୀ ହାଲୁୱ, ରବା କଦଳୀ - ଗୁଡ଼ର ମିଠେଇ ଆଦି I କଣ ତୁମେ ଅନ୍ୟ ମିଠେଇର ନାମ ଜାଣିଛ?
ଗୋଟିଏ ଠେଲା ଗାଡ଼ିରେ ବହୁତଗୁଡ଼ିଏ ପନିପରିବା ରଖା ଯାଇଥିଲା I
ପନିପରିବାଗୁଡ଼ିକ ନିଜ ନିଜ ଭିତରେ କଥାବାର୍ତ୍ତା ହେଉଥିଲେ Iକିନ୍ତୁ ଭେଣ୍ଡି ଆଜି ବହୁତ ଉଦାସ ଥିଲା I
ଭେଣ୍ଡିକୁ ଖୁସି କରାଇବା ପାଇଁ ଲାଉ ଶୋଇ-ଶୋଇ ବଂଶୀ ବଜାଇଲା Iଭେଣ୍ଡି ହସିଲା ନାହିଁ I
ବାଇଗଣ ବସି-ବସି ତବଲା ବଜାଇଲା I ହେଲେ ମଧ୍ୟ ଭେଣ୍ଡି ହସିଲା ନାହିଁ I
ଲଙ୍କା ଭାବିବାକୁ ଲାଗିଲା I ତାକୁ ନା ଗୀତ ଆସୁଛି ନା ବଜେଇ ଆସୁଛି I
ଲଙ୍କା ସି-ସି କରି ସିଟି ବଜାଇବାକୁ ଲାଗିଲା I
ଲଙ୍କାର ସିଟି ଶୁଣିବାକ୍ଷଣି ଭେଣ୍ଡି ହସି ଦେଲା I
ସବୁ ପନିପରିବା ଖୁସି ହୋଇଗଲେ ଏବଂ ନାଚିବାକୁ ଲାଗିଲେ I
ହରିଣ ଛୁଆ ଦୌଡୁଥିଲା I﻿
ଠେକୁଆ ଠାରୁ ଆଗରେ I
ହାତୀ ଠାରୁ ମଧ୍ୟ ଆଗରେ I
ସେ ନାଳ ଡେଇଁ ପଡ଼ିଲା I
ଭଙ୍ଗାଘର ପାର କରିଗଲା I
ପଡ଼ିଆରେ ପଥର ପଡ଼ିଥିଲା I ଝୁଣ୍ଟି ପଡ଼ିବାରୁ ପଡ଼ିଗଲା I
ସେ କାନ୍ଦିବାକୁ ଲାଗିଲା I
ମାଙ୍କଡ଼ ତା'ର ଗୋଡ଼କୁ ଆଉଁସିଲା I ସେ ଚୁପ୍ ହେଲା ନାହିଁ I
ଭାଲୁ ଦାଦା ତାକୁ କୋଳକୁ ନେଲେ I ସେ ଚୁପ୍ ହେଲା ନାହିଁ I
﻿ମାଆ ଆସିଲା I କହିଲା, " ଦେଖେ ପଥରକୁ ମାରିଦେଲି I"
﻿ହରିଣ ଛୁଆ କହିଲା, " ତାକୁ ମାର ନାହିଁ I ନହେଲେ ସେ ମଧ୍ୟ କାନ୍ଦିବ I"ମାଆ ହସିଦେଲା I ସେ ମଧ୍ୟ ହସିବାକୁ ଲାଗିଲା I
ଧନୀ ଜାଣିଥିଲା ଯେ ଆଶ୍ରମରେକ’ଣ ଗୋଟିଏ ବଡ଼ ଧରଣର ଯୋଜନାଚାଲିଛି। ମାତ୍ର ତାଂକୁ କେହି କିଛିକହି ନାହାନ୍ତି। "କ’ଣ ମୁଁ ନଅ ବର୍ଷର ପିଲାଟିଏବୋଲି," ଧନୀ ମନଦୁଃଖରେ ଏବିଷୟରେ ଚିନ୍ତା କରୁଥିଲା। "ମୁଁ ଜାଣିଛିସେମାନେ ମୋତେ ନିଶ୍ଚିତ ଭାବେ ବୋକାଟି ବୋଲି ଭାବୁଥିଲେ। ମାତ୍ର ମୁଁ ତ ବୋକା ନୁହେଁ!"
ଧନୀ ଓ ତା’ର ବାପା ଗୋଟିଏ ପ୍ରସିଦ୍ଧସ୍ଥାନରେ ରହିଥିଲେ। ଏ ଜାଗାଟି ଥିଲା ଅହମଦାବାଦ ନିକଟ ମାହାତ୍ମାଗାନ୍ଧୀଙ୍କ ସାବରମତି ଆଶ୍ରମ। ଏହି ଆଶ୍ରମରେ ସାରାଭାରତରୁ ଅନେକ ଲୋକ ଆସି ରହିଥିଲେ। ଆଶ୍ରମରେ ରହିବା ସମୟରେ ସୋମାନେ ଚରଖାରେ ସୂତାକାଟି,ଭଜନ ବୋଲି, ଗାନ୍ଧୀଜୀଙ୍କ ଭାଷଣ ଶୁଣି ସମୟ କାଟୁଥିଲେ।ସାବରମତି ଆଶ୍ରମରେ ପ୍ରତ୍ୟେକ ଲୋକଙ୍କୁ କିଛି କାମ କରିବାକୁ ପଡ଼ୁଥିଲା- ରୋଷେଇ,ବାସନମଜା,ଲୁଗାଧୁଆ, କୂଅରୁ ପାଣିକଢ଼ା, ଗାଈ ଓ ଛୋଳି କ୍ଷୀର ଦୁହାଁ ,ବାଡ଼ି ବଗିଚାରେ ପରିବା ଚାଷ ଇତ୍ୟାଦି। ଏପରିକି ଧନୀକୁ ବି କାମଦିଆଯାଇଥିଲା। ସେ ଆଶ୍ରମରେ ଥିବା ବିନିନାମକ ଗୋଟିଏ ଛେଳିର ଯତ୍ନ ନେଉଥିଲା। ତାକୁ ସେ କାମଟି ଖୁବ ଭଲଲାଗୁଥିଲା, କାରଣ ବିନି ହିଁ ଥିଲା ତାର ସବୁଠୁ ବଡ଼ ସାଙ୍ଗ। ସେ ତା ସହ କଥାବାର୍ତ୍ତାକରୁଥିଲା।
ସେଦିନ ସକାଳେ ଧନୀ ବିନିକୁ କଅଁଳିଆ ଘାସ ଖୋଇସାରି ତା’ ତାଟିଆରେ ପାଣିରଖି କହିଲା। ବିନି ଏଠି କ’ଣ ଗୋଟିଏ ଚାଲିଛି। ସେମାନେ ସମସ୍ତେ ଗାନ୍ଧୀଜୀଙ୍କ କଠୋରିରେ ବସି ଆଲୋଚନା କରୁଛନ୍ତି। ଏକଥା ମୁଁ ଜାଣିପାରୁଛି। ବିନି ଘାସ ଚୋବାଉ ଚୋବାଉ ମୁଣ୍ତ ହଲାଉ ଥିଲା ଯେପରିକି ସେ ତା କଥା ବୁଝିପାରୁଛି।ଧନୀକୁ ଭୋକ ଲାଗୁଥିଲା। ସେ ରନ୍ଧାଶାଳ ପାଖକୁ ଚାଲିଚାଲି ଗଲା। ବିନି ତା ସାଙ୍ଗେ ଡେଇଁ ଡେଇଁ ଚାଲୁଥିଲା। ତା ମାରୋଷେଇ ଘରେ ଚୂଲି ଫୁଙ୍କୁଥିଲେ। ଘରଟି ଧୂଆଁରେ ଭରିଯାଇଥିଲା।ମା, ଗାନ୍ଧୀଜୀ କୁଆଡ଼େ ଯାଉଛନ୍ତି କି?
ସେ ପଚାରିଲା। ଚୂଲିରୁ ଧୂଆଁ ବାହାରୁ ଥିବାରୁ ତା ମାଆ କାଶି କାଶି କହିଲେ। ସେମାନେ ପଦଯାତ୍ରାରେ ଯିବେ। “ପଦଯାତ୍ରା?
ସେମାନେ କୁଆଡ଼େ ଯାଉଛନ୍ତି କି?
ଧନୀ ପଚାରିଲା। “ସମୁଦ୍ର କୂଳର କେଉଁ ଏକ ଜାଗାକୁ। ଏବେ ଏ ସବୁ କଥା ପଚାରିବା ବନ୍ଦକରି ଏଠୁ ଯା, ତା’ମା ବିରକ୍ତ ହୋଇ କହିଲେ।“ମୁଁ ଆଗେ ରଷୋଇ ସାରେ। ଧନୀ ବଗିଚା ଭିତରକୁ ବୁଲିବାକୁ ଚାଲିଗଲା, ସେଠି ବିନ୍ଦା ଆଳୁ ଖୋଳୁଥିଲା। ବିନ୍ଦା ଦାଦା ପାଖରେ ଧନୀ ବସିପଡ଼ି ପଚାରିଲା, “ତୁମେବି ପଦଯାତ୍ରାରେ ଯାଉଛ?”
ବିନ୍ଦା ମୁଣ୍ତ ହଲାଇଲା ସେ କିଛି କହିବା ପୂର୍ବରୁ ଧନୀ ଆଗ୍ରହରେ ପଚାରିଲା, “ଏକ ପଦଯାତ୍ରା ହେଉଛି?
ସେମାନେ କୁଆଡ଼େ ଯାଉଛନ୍ତି?
କ’ଣ ସବୁ ହେଉଛି?”ବିନ୍ଦା ଆଳୁ ଖୋଳିବା ବନ୍ଦ କରି କହିଲା “ମୁଁ ତୋ ସବୁ ପ୍ରଶ୍ନର ଉତ୍ତର ଦେବି। ତୁ ପ୍ରଥମେ ତୋ ଦୁଷ୍ଟ ଛେଳିକୁ ବାନ୍ଧିଦେ ମୋ ଶାଗ ସବୁ ସେ ଖାଉଛି।‍”ଧନୀ ବିନିକୁ ଟାଣି ଟାଣି ନେଇ ପାଖରେ ଥିବା ଲେମ୍ୱୁ ଗଛରେ ବାନ୍ଧି ସେ ଦେଲା। ତା ପରେ ବିନ୍ଦା ତାକୁପଦଯାତ୍ରା କଥା କହିଲା। ଗାନ୍ଧୀଜୀ ଓ ଆଶ୍ରମର କିଛି ଲୋକ ଗୁଜରାଟ ଭିତର ଦେଇ ସମୁଦ୍ର କୂଳକୁ ଯିବେ।ସେ ଜାଗାର ନାଆଁ ଦାଣ୍ତି। ସେମାନେ ଗାଁ ଓ ସହର ଦେଇ ପ୍ରାୟ ମାସେ କାଳ ଚାଲିଚାଲି ସେ ଜାଗାରେ  ପହଁଚିବେ।ଦାଣ୍ତିରେ ପହଁଚିବା ପରେ ସମୁଦ୍ରରୁ ଲୁଣ ମାରିବେ। “ଲୁଣ?” ଧନୀ ବସି ପଡ଼ି ଆଖି ଟେକି କହିଲା।‍ ”ସେମାନେ ସେଠି କାହିଁକି ଲୁଣ ମାରିବେ?
ସବୁ ଦୋକାନରେ ତ କିଣିବାକୁ ଲୁଣ ମିଳୁଛି!”“ମୁଁ ଜାଣେ,” ବିନ୍ଦା ହସି ହସି ଉତ୍ତର ଦେଲା।‍“କିନ୍ତୁମାହାତ୍ମାଗାନ୍ଧୀଙ୍କର ଗୋଟିଏ ଯୋଜନା ଅଛି। ତୁ ଜାଣିଛୁ କୌଣସି ଜିନିଷକୁ ବିରୋଧ କରିବାକୁ ହେଲେ ସେ ସବୁବେଳେ ପଦଯାତ୍ରାରେ ବାହାରନ୍ତି। ବୁଝିଲୁ?”
ବିଶ୍ୱର ଲୋକମାନେ ଜାଣିବେ ଯେ ଆମେ ନିଜର ସ୍ୱାଧୀନତା ପାଇଁ ଲଢ଼ୁଛୁ।‍ ଗାନ୍ଧିଜୀ ବହୁତ ଚାଲାକ୍, ନୁହେଁ?” ଧନୀ ଆଖି ଉଜ୍ଜ୍ୱଳ ଦିଶୁଥିଲା। “ହଁ ସେ ଖୁବ୍ ବୁଦ୍ଧିଆ,” ଏକଥା କହି ବିନ୍ଦା ହସୁ ହସୁ ତା ଆଖିରେ ଭାଙ୍ଗ ପଡ଼ିଗଲା।‍” ଏପରିକି ସେ କଣ କରିବେ ଏକଥା ଆଗରୁ ଭାଇସରୟଙ୍କୁ ଜଣାଇଦେଇଛନ୍ତି। ଏଥିପାଇଁ କଣ କରିବାକୁ ପଡ଼ିବ ସେ କଥା ଇଂରେଜ ମାନେ ଭାବିପାରୁ ନାହାନ୍ତି।‍”ତା’ ପରଦିନ ସକାଳୁ ଧନୀ ଗାନ୍ଧିଜୀ ରହିଥିବା କୁଡ଼ିଆ ପାଖକୁ ଚାଲି ଚାଲି ଯାଇ ଝରକା ବାଟେ ଭିତରକୁ ଚାହିଁଲା। ଭିତରେ ଅନେକ ଆଶ୍ରମବାସୀ ଗାନ୍ଧିଜୀଙ୍କ ପାଖରେ ବସିଥିବା ଦେଖି ତା ଆନନ୍ଦର ସୀମା ରହିଲା ନାହିଁ।ଅପରାହ୍ନରେ ଯେତେବେଳେ ଆଶ୍ରମ ଶାନ୍ତଥିଲା, ଧନୀ ତା’ବାପାଙ୍କୁ ଖୋଜିବାକୁ ବାହାରିଲା। ଦେଖିଲା ସେ ଗୋଟିଏ ଗଛତଳେ ବସି ଚରଖାରେ ସୂତା କାଟୁଛନ୍ତି।“ବାପା, ତୁମେ ଓ ମା ଦାଣ୍ତିକୁ ପଦଯାତ୍ରାରେ ଯାଉଛ?” ଧନୀ ସିଧା ସିଧା ପ୍ରଶ୍ନ ପଚାରିଲା।“ମୁଁ ଯାଉଛି। ତୁ ଓ ମା ଏଠାରେ ରହିବ।‍”“ମୁଁ ବି ତୁମ ସଙ୍ଗରେ ଯିବି।‍”“ଧନୀ, ବୋକା ପରି କଥାବାର୍ତ୍ତା କରନା। ତୁ ଏତେଦୂର ବାଟ ଚାଲିଚାଲି ଯାଇ ପାରିବୁ ନାହିଁ। ଆଶ୍ରମର ଯୁବକମାନେ ହିଁ ଏଇ ପଦଯାତ୍ରାରେ ଯିବେ।‍”
“ମୋତେ ଏବେ ନଅ ବର୍ଷ ହେଲାଣି। ମୁଁ ତୁମଠାରୁ ଅଧିକ ବେଗରେ ଦୌଡ଼ି ପାରିବି।‍” ଧନୀ ଅବୋଧ ସ୍ୱରରେ ଉତ୍ତରଦେଲା।‍ “ତୁମେ ମୋତେ ତୁମ ସାଙ୍ଗରେ ଯିବାକୁ ମନା କରିପାରିବ ନାହିଁ।‍”ତା’ ବାପା ସୂତାକଟା ବନ୍ଦକରି ଧୈର୍ଯ୍ୟର ସହ ତାକୁବୁଝାଇଲେ, “ମାହାତ୍ମାଜୀ ଯେଉଁ ଲୋକ ମାନଙ୍କୁ ବାଛିବେ କେବଳ ସେମାନେହିଁ ଯାଇ ପାରିବେ।‍”“ଠିକ୍ ଅଛି, ତାହେଲେ ମୁଁ ତାଙ୍କ ସହ କଥାହେବି!
ମୁଁ ଭାବୁଛି ଯେ ସେ ନିଶ୍ଚୟ ମୋ କଥାରେ ରାଜି ହେବେ। “ଧନୀ ଏକଥା କହି ସେଠାରୁଉଠି ଚାଲିଗଲେ।ଗାନ୍ଧିଜୀ ସବୁବେଳେ ବ୍ୟସ୍ତ ରହୁଥିଲେ। ଏଣୁ ଏକୁଟିଆ ଥିବାବେଳେ ତାଙ୍କୁ ଭେଟିବା ଏତେ ସହଜ ନଥିଲା। ଧନୀ ଜାଣିଥିଲା କେଉଁ ସମୟରେସେ ତା କଥା ଶୁଣିବାକୁ ସମୟ ପାଇବେ – ପ୍ରତିଦିନ ବଡ଼ି ଭୋରରୁ ସେ ଆଶ୍ରମ ଚାରିପଟେ ଚାଲୁଥିଲେ।ତା ପରଦିନ ସକାଳେ ଯେତେବେଳେ ସୂର୍ଯ୍ୟ ଆକାଶରେ ଉଇଁଲେ ଧନୀ ବିଛଣାରୁ ଧୀରେ ଉଠି ଆସି ଗାନ୍ଧିଜୀଙ୍କୁ ଦେଖା କରିବାକୁ ଗଲା। ସେ ଦେଖିଲା ଗାନ୍ଧିଜୀ ଗୁହାଳ ଭିତରେ ପଶି ଗାଈମାନଙ୍କୁ ଦେଖୁଛନ୍ତି। ତା ପରେ ସେ ଚାଲି ଚାଲି ବଗିଚା ଭିତରକୁ ଗଲେ। ମଟର ଓ ବନ୍ଧାକୋବି ଗଛ ଦେଖି ସାରି ସେ ବିନ୍ଦା ସହ କଥାବାର୍ତ୍ତା କଲେ।
ଏତେବେଳ ଯାଏ ଧନୀ ଓ ବିନି ତାଙ୍କ ପଛେ ପଛେ ଯାଉଥିଲେ। ଶେଷରେ ଗାନ୍ଧିଜୀ ନିଜ କୁଡ଼ିଆକୁ ଫେରିଆସିଲେ। ସେ ବାରଣ୍ତାରେ ନିଜ ଚରଖାପାଖରେ ବସିଲେ ଓ ଧନୀକୁ ଦେଖି ଡାକିଲେ, “ଏଠାକୁଆ।‍” ଧନୀ ଦୌଡ଼ି ଦୌଡ଼ି ଆସିଲା ଆଉ ବିନି ତା ସାଙ୍ଗରେ ଡେଇଁ ଡେଇଁ ଆସୁ ଥିଲା ।“ପୁଅ, ତୁମ ନାଁ କଣ?”“ଗାନ୍ଧିଜୀ, ମୋ ନାଁ ଧନୀ।‍”“ଆଉ ଏ ତମ ଛେଳି?”“ହଁ, ଏ ମୋ ସାଙ୍ଗ ବିନି। ତା କ୍ଷୀର ଆପଣ ସବୁଦିନସକାଳେ ପିଅନ୍ତି।‍” ଧନୀ ହସି ହସି ଗର୍ବରେ କହିଲା।“ଆଉ ମୁଁ ସବୁଦିନ ତା ଯତ୍ନ ନିଏ।‍”“ଭଲ କଥା।‍” ଗାନ୍ଧିଜୀ ଆଗକୁ ଝୁଙ୍କିପଡ଼ି କହିଲେ।“ଧନୀ ଏବେ କୁହ, ତୁମେ ଓ ବିନି ଆଜି ସକାଳ ସାରାକାହିଁକି ମୋ ପଛେ ପଛେ ଚାଲିଛ?”“ମୁଁ ଆପଣଙ୍କୁ ଗୋଟିଏ କଥା ପଚାରିବି,‍‍‍‍”ଧନୀ ଡରି ଡରି କହିଲା।“ ମୁଁ ଆପଣଙ୍କ ସଙ୍ଗେ ଦାଣ୍ତି ଯାଇ ପାରିବିକି?” ଗାନ୍ଧିଜୀ ହସିଦେଲେ।“ପୁଅ ତୁ ସାନପିଲା।‍”“ଦାଣ୍ତି ଏଠୁ  385 କିଲୋମିଟର ଦୂର। ତୁମ ବାପାଙ୍କ ପରିଯୁବକ ମାନେ କେବଳ ମୋ ସହିତ ଚାଲିଚାଲି ଯାଇପାରିବେ।‍”
“କିନ୍ତୁ ଆପଣତ ଯୁବକୁ ନୁହନ୍ତି?” ଧନୀ କହିଲା।“ଆପଣ କଣ କ୍ଳାନ୍ତ ହୋଇ ପଡ଼ିବେ ନାହିଁ ?”“ମୁଁ ବାଟ ଚାଲିବାରେ ଅଭ୍ୟସ୍ତ,‍”‍ଗାନ୍ଧିଜୀଉତ୍ତର ଦେଲେ।“ମୁଁ ବି ବହୁତ ବାଟ ଚାଲିପାରେ,” ଧନୀଅଟଳ ସ୍ୱରରେ କହିଲା ।‍”“ଆଛା ଠିକ୍ ଅଛି ।ଗାନ୍ଧିଜୀ ଚିନ୍ତା କରିବାକୁ ଲାଗିଲେ।‍”“ମାତ୍ର ଏଥିରେ ଗୋଟିଏ ଅସୁବିଧା ଅଛି। ତୁମେ ଯଦି ମୋ ସହିତ ଯିବ ତେବେ ବିନିର ଯତ୍ନ କିଏ ନେବ?
ଏତେ ବାଟ ଚାଲିଲେ ପରେ ମୁଁ ଦୁର୍ବଳ ହୋଇ ପଡିବି। ମୁଁ ଫେରି ଆସିବାପରେ ପୁଣି ଥରେ ବଳବାନ ହେବାକୁ ମୋତେ ଷୀର ପିଇବାକୁ ପଡ଼ିବ।‍”“ହଁ,ଗାନ୍ଧିଜୀ,ଆପଣ ଠିକ୍କଥା କହିଛନ୍ତି। ମୁଁ ଖାଇବାକୁ ଦେଲେ ହିଁ ବିନି ଖାଏ। ଏ କଥା କହି ଧନୀ ବିନିର ମୁଣ୍ତ ଥାପୁଡ଼େଇବାକୁ ଲାଗିଲା। ମୁଁ କେବଳ ଜାଣେ ସେ କଣଖାଇବାକୁ ଭଲପାଏ।‍”“ଠିକ୍ କଥା!
ତୁମେ ଆଶ୍ରମରେ ରହି ମୋ ପାଇଁ ବିନିର ଯତ୍ନ ନେବତ?”“ହଁ,ଗାନ୍ଧିଜୀ, ମୁଁ ତାରଯତ୍ନ ନେବି, ଧନୀ କହିଲା। ମୁଁ ଓ ବିନି ଆପଣଙ୍କଫେରିବାକୁ ଅପେକ୍ଷା କରି ରହିବୁ।‍”
ଇତିହାସ ର ମଜା କଥା1930 ମସିହା ମାର୍ଚ୍ଚ ମାସରେ ମାହାତ୍ମାଗାନ୍ଧୀ ଇଂରେଜ ସରକାର ଙ୍କ ଦ୍ୱାରା ଲୁଣ ଉପରେ କରଆଦାୟକୁ ବିରୋଧ କରି ଦାଣ୍ତିକୁ ପଦଯାତ୍ରା କରିଥିଲେ। ଗାନ୍ଧି ଓ ତାଙ୍କର ଅନୁଗାମୀମାନେ ଗୁଜୁରାଟ ମଧ୍ୟ ଦେଇ 24 ଦିନ ଧରି ପଦଯାତ୍ରା କରିଥଲେ। ବାଟରେ ସେମାନଙ୍କୁ ଫୁଲଦେଇ ଓ ଗୀତ ବୋଲି ସ୍ୱାଗତ କରାଯାଇଥିଲା। ପୂରା ବିଶ୍ୱରେ ଏହି ପଦଯାତ୍ରାରେ ସମ୍ୱାଦ ଖବରକାଗଜ ମାନଙ୍କରେ ପ୍ରକାଶ ପାଇଥିଲା।ଦାଣ୍ତି ଠାରେ ଗାନ୍ଧି ଓ ତାଙ୍କର ସମର୍ଥକ ମାନେ ସମୁଦ୍ର କୂଳରେ ଲୁଣ ମାରି ସେଠାରେ ଗିରଫ୍ହୋଇଥିଲେ। ଏହି ଗିରଫ୍ ଫଳରେ ଅସହଯୋଗ ଆନ୍ଦୋଳନ ଆରମ୍ଭ ହୋଇଥିଲା। ସାରା ଭାରତରେ ଲୋକମାନେସ୍କୁଲ, କଲେଜ ଓ କାର୍ଯ୍ୟାଳୟ ବାସନ୍ଦ କରିଥିଲେ।ଏହି ପଦ ଯାତ୍ରାରେ ଗାନ୍ଧିଜୀଙ୍କ ସହ 78 ଜଣ ସ୍ୱେଚ୍ଚାସେବୀ 385 କିଲୋମିଟର ରାସ୍ତାପାଦରେ ଚାଲିଚାଲି ଅତିକ୍ରମ କରିଥଲେ।ଏହି ପଦ ଯାତ୍ରାରେ 1930 ମସିହା ମାର୍ଚ୍ଚ ମାସ 12 ତାରିଖରେ ଆରମ୍ଭ ହୋଇ ଏପ୍ରିଲ୍ 5ତାରିଖରେ ଶେଷ ହୋଇଥିଲା। ସବୁଠୁ ସାନ ପଦଯାତ୍ରୀର ବୟସ ଥିଲା 16 ବର୍ଷ। 2005 ମସିହା ଥିଲା ଦାଣ୍ତିଯାତ୍ରାର 75 ବର୍ଷ ପୂର୍ତ୍ତି।
ନଡ଼ିଆ ପୋକ ଗଣନା କରିବାକୁ ଭଲପାଏ। ସେ ଏବେ ପାଖୁଡ଼ା ମାନଙ୍କୁ ଗଣୁଛି। ଏକ, ଦୁଇ, ତିନି, ଚାରି - ଠପ୍।
“ଲେଡିବଗ୍!” ବଡ଼ ପାଟିରେ ଡାକିଲା ସେ। “ଦୟାକରି ତୁମେ ମୋତେ ଟିକେ ଓଲଟାଇ ସିଧା କରିଦେଇ ପାରିବ କି?” ଲେଡିବଗ୍ ଆସି ବଳ ପ୍ରୟୋଗ କରି ଅଣନିଶ୍ୱାସୀ ହୋଇ ଖୁବ୍ ଚେଷ୍ଟା କରି ତାକୁ ଠେଲିଲା। କିନ୍ତୁ ତଥାପି ସେ ନଡ଼ିଆ ପୋକକୁ ଓଲଟାଇ ପାରିଲାନି।
ଏକା ନ ପାରିବାରୁ ସେ ଏଥର ଡାକ ପକେଇଲା “ଆରେ ସିକାଡ଼ା ମାନେ!” ତା’ ଡାକ ଶୁଣି ତିନି ଜଣ ସିକାଡ଼ା ସାହାଯ୍ୟ କରିବାକୁ ଆସିଲେ। ନଡ଼ିଆ ପୋକ ନିଜ ସାଙ୍ଗମାନଙ୍କୁ ପୁଣି ଗଣିଲା। “ଏକ, ଦୁଇ, ତିନି, ଚାରି। ଚାରି ଗୋଟିଏ ଯୁଗ୍ମ ସଂଖ୍ୟା।” ଚାରି ଜଣ ପୋକ ମିଶି ବଳ ପ୍ରୟୋଗ କରି ଅଣନିଶ୍ୱାସୀ ହୋଇ ଖୁବ୍ ଚେଷ୍ଟା କରି ତାକୁ ଠେଲିଲେ। ତଥାପି ସେମାନେ ନଡ଼ିଆ ପୋକକୁ ଓଲଟାଇ ପାରିଲେନି। ୧ + ୩ = ୪
“ଲିଲି ମଥ୍!” ଡାକିଲା ଏଥର ଲେଡିବଗ୍। ପାଞ୍ଚ ଜଣ ଲିଲି ମଥ୍ ସାହାଯ୍ୟ କରିବାକୁ ଆସିଲେ। ନଡ଼ିଆ ପୋକ ପୁଣି ଗଣିଲା ନିଜ ସାଙ୍ଗ ମାନଙ୍କୁ। “ତୁମେ ନଅ ଜଣ ଆସିଛ ମୋତେ ସାହାଯ୍ୟ କରିବାକୁ!
ନଅ ଏକ ଅଯୁଗ୍ମ ସଂଖ୍ୟା।” ନଅ ଜଣ ପୋକ ମିଶି ବଳ ପ୍ରୟୋଗ କରି ଅଣନିଶ୍ୱାସୀ ହୋଇ ଖୁବ୍ ଚେଷ୍ଟା କରି ତାକୁ ଠେଲିଲେ। ତଥାପି ସେମାନେ ନଡ଼ିଆ ପୋକକୁ ଓଲଟାଇ ପାରିଲେନି। ୪ + ୫ = ୯
ସାତ ଜଣ ଡିଆଁ  ବୁଢ଼ିଆଣୀ ଏଥର ସାହାଯ୍ୟ କରିବାକୁ ଆସିଲେ।ଟପ୍ ଟପ୍ ଟପ୍। ନଡ଼ିଆ ପୋକ ଏଥର ବି ନିଜ ସାଙ୍ଗ ମାନଙ୍କୁ ଗଣିଲା। “ଏଥର ସବୁ ମିଶି ହେଲେ ଷୋହଳ ଜଣ। ଷୋହଳ ଗୋଟେ ଯୁଗ୍ମ ସଂଖ୍ୟା।” ଷୋହଳ ଜଣ ପୋକ ମିଶି ବଳ ପ୍ରୟୋଗ କରି ଅଣନିଶ୍ୱାସୀ ହୋଇ ଖୁବ୍ ଚେଷ୍ଟା କରି ତାକୁ ଠେଲିଲେ। ତଥାପି ସେମାନେ ନଡ଼ିଆ ପୋକକୁ ଓଲଟାଇ ପାରିଲେନି। ୯ + ୭ = ୧୬
“ଲେସ୍ ଉଇଙ୍ଗସ୍ କୁ ଡାକ।” ଚିତ୍କାର କଲା ଲେଡିବଗ୍। ନଅ ଜଣ ଲେସ୍ ଉଇଙ୍ଗସ୍ ସାହାଯ୍ୟ କରିବାକୁ ଆସିଲେ। “ଆରେ ବାଃ!
ଏଥର ହେଲେ ପୁରା ପଚିଶ ଜଣ।” କହିଲା ଥକି ପଡ଼ିଥିବା ନଡ଼ିଆ ପୋକ। “ପଚିଶ ଗୋଟିଏ....” ନଡ଼ିଆ ପୋକକୁ ବାକ୍ୟ ପୁରା କରିବାକୁ ନଦେଇ ପଚିଶ ଜଣ ସାଙ୍ଗ ମିଶି ଚିତ୍କାର କଲେ “...ଅଯୁଗ୍ମ ସଂଖ୍ୟା।” ୧୬ + ୯ = ୨୫
ପଚିଶ ଜଣ ସାଙ୍ଗ ମିଶି ଏଥର ଅଣନିଶ୍ୱାସୀ ହୋଇ ସବୁ ବଳ ପ୍ରୟୋଗ କରି ତାକୁ ଠେଲିଲେ ଆଉ...ଟକ୍!
ଏଥର ଓଲଟି ଗଲା!
ଶେଷରେ ସେମାନେ ନଡ଼ିଆ ପୋକକୁ ଓଲଟାଇ ଦେବାରେ ସମର୍ଥ ହେଲେ।
ଯୁଗ୍ମ ସଂଖ୍ୟାର ଶେଷରେ ୦, ୨, ୪, ୬, ବା ୮ ଅଙ୍କ ଥାଏ। ଅଯୁଗ୍ମ ସଂଖ୍ୟା ଶେଷରେ ୧, ୩, ୫, ୭ ବା ୯ ଅଙ୍କ ଥାଏ।
ଏହି ପୃଷ୍ଠାରେ ଥିବା ଯୁଗ୍ମ ଓ ଅଯୁଗ୍ମ ଜିନିଷ ଗୁଡ଼ିକର ସଂଖ୍ୟା ଗଣନା କର। ତୁମେ ସେମାନଙ୍କୁ ଯୋଗ କରିବା ପରେ ଯୁଗ୍ମ ସଂଖ୍ୟା ନା ଅଯୁଗ୍ମ ସଂଖ୍ୟା ପାଉଛ?
ଅଯୁଗ୍ମ ସଂଖ୍ୟା + ଯୁଗ୍ମ ସଂଖ୍ୟା =?
ଯୁଗ୍ମ ସଂଖ୍ୟା + ଯୁଗ୍ମ ସଂଖ୍ୟା =?
ଅଯୁଗ୍ମ ସଂଖ୍ୟା + ଅଯୁଗ୍ମ ସଂଖ୍ୟା =?
ସ୍କୁଲରେ ଆଜି ମୋର ପ୍ରଥମ ଦିନ। ମା' ମୋର ହାତ ଧରି ମୋ ସାଙ୍ଗରେ ଚାଲୁଥାନ୍ତି।"ମୁଁ ଏବେ ବଡ଼ ହେଇ ଗଲିଣି" ମୁଁ କହିଲି।"ଚାଲ ଚାଲ!
"ମା' ମୋ ହାତକୁ ଜାବୁଡ଼ି କରି ଧରିଥାନ୍ତି।
ସ୍କୁଲରେ ବହୁତ ଛୁଆ ଥାଆନ୍ତି।କିଛି ବସରେ ଆସନ୍ତି। କିଛି କାରରେ ଆସନ୍ତି।କିଛି ରିକ୍ସାରେ ଆସନ୍ତି। କିଛି ସାଇକେଲରେ ଆଉକିଛି ଚାଲିଚାଲି ଆସନ୍ତି, ମୋ ଭଳିଆ।
ଆମେ ଗେଟପଖରେ ପହଞ୍ଚୁ।ମା ମୋର ହାତ ଛାଡ଼ନ୍ତି।ସେ ଗେଟପାଖରେ ଅଟକି ଯାଆନ୍ତୁ। ତୋତେ ଭିତରକୁ ଏକୁଟିଆ ଯିବାକୁ ପଡିବ।ମୋ ଚାରି ପାଖରେ ବହୁତ ଅଜଣା ଚେହେରା ଥାନ୍ତି।
ମୁଁ ପାଦେ ଚାଲୁ ଥାଏ। ମୁଁ ଦ୍ଵିତୀୟ ପାଦ ଆଗକୁ ନିଏ। ମୁଁ ପଛକୁ ବୁଲି ଦେଖୁଥାଏ। ମୁଁ ଯେମିତି ଯେମିତି ଆଗକୁ ବଢୁଥାଏ, ମା ଛୋଟ ଦେଖା ଯାଉଥାନ୍ତି।ସେ କଣ ଅଦୃଶ୍ୟ ହେଇଯିବ?
ମୁଁ ଦୌଡିକରି ତାଙ୍କ ପାଖକୁ ଯାଏ।ମୋତେ ଲାଗୁନି ଯେ ମୁଁ ବଡ ହୋଇ ସାରିଛି। ମୁଁ ତାଙ୍କ ହାତ ଧରି କହେ "ତୁମେ ଯାଅନା"।
ସମସ୍ତେ ଭିତରକୁ ଯାଇ ସାରିଥାନ୍ତି। ଖାଲି ମୁଁ ବାହାରେ ଥାଏ। ଟିଚର ଦିଦି ବାହାରକୁ ଆସନ୍ତି।ସେ ମୋତେ ଦେଖି ହସି ଦିଅନ୍ତି। ମୁଁ ବି ହସେ।ମା କୁହନ୍ତି "ରାଣୀ, ତୁ ବାହାରକୁ ଆସିଲା ବେଳକୁ ମୁଁ ଏଇଠି ଥିବି।" ମୁଁ ତାଙ୍କ ହାତ ଛାଡି ଦିଏ। ସେ ହାତ ହଲାନ୍ତି।
ମୁଁ ଦୌଡିକି ଭିତରକୁ ଯାଏ।ଛୁଟି ହେଲା ପରେ ମା'ଙ୍କୁ ସେଇଠି ପାଇବି।
ମୁଁ ଟିମି। ଇଏ ମୋ ସାଂଗ ପେପେ ଅଟେ।
ମୋତେ ପେପେକୁ ଚିଡ଼େଇବାକୁ ବହୁତ ମଜା ଲାଗେ। ମୁଁ ତାକୁ କହେ, “ମୁଁ ତୁମଠୁ ଭଲ।” ଏହା ତାକୁ ଭଲ ଲାଗେନି।
ମୁଁ ତାକୁ କୁହେ, “ଦେଖ, ମୋର ନାକ ଅଛି।” ସିଏ ଉତ୍ତରରେ କହେ, “ଭୋ!” ତା’ମାନେ ତା'ର ବି ନାକ ଅଛି।
“ଦେଖ, ମୋର କାନ ଅଛି...” ମୁଁ କୁହେ।ସିଏ ଉତ୍ତରରେ କହେ, “ଭୋ!” ତା’ମାନେ ତା'ର ବି କାନ ଅଛି।
ମୁଁ କହେ, “ଦେଖ, ମୋର ଆଖି ଅଛି।” ଉତ୍ତରରେ ସିଏ କହେ, - “ଭୋ।” ତା’ମାନେ ତା'ର ବି ଆଖି ଅଛି।
ମୁଁ କହେ, “ଦେଖ, ମୁଁ ନିଜ ଗୋଡ଼ରେ ନାଚିପାରେ।” ଉତ୍ତରରେ ସିଏ କହେ, - “ଭୋ, ଭୋ, ଭୋ, ଭୋ।” ତା’ଅର୍ଥ ସିଏ ବି ନାଚିପାରେ।
ମୁଁ କହେ, “ଦେଖ, ମୋର ଜିଭ ଅଛି।” ଉତ୍ତରରେ ସିଏ କହେ, - “ଭୋ।” ଏହାର ଅର୍ଥ ତା'ର ବି ଜିଭ ଅଛି।
ମୁଁ କହେ, “ମୁଁ ଚିନ୍ତା କରିପାରେ।” ଉତ୍ତରରେ ସିଏ କହେ, - “ଭୋଅଅଅ।” ଏହାର ଅର୍ଥ ସିଏ ମୋ ଅପେକ୍ଷା ବି ଭଲ ଚିନ୍ତା କରିପାରିବ।
ମୁଁ କହେ, “ଦେଖ, ମୋର ହାତ ଅଛି।” ଉତ୍ତରରେ ସିଏ କହେ, -“ଗୁର୍ରର୍ରର୍ର...।” ଆଉ ବୁଲିପଡ଼ି ନିଜର ଛୋଟିଆ ଲାଂଜ ଦେଖାଏ। ତା'ର ଅର୍ଥ ତା’ ପାଖରେ ଲାଂଜ ଅଛି ଆଉ ମୋ ପାଖରେ ନାହିଁ।
ପେପେ ମୋତେ ବହୁତ ଭଲ ଲାଗେ। ଆଉ ସିଏ ବି ମୋତେ ବହୁତ ଭଲପାଏ।
ମା କହିଲେ, “ପୋସ୍ତୋ, ତୋ ଟେବୁଲଟା ସଫା କରିଦେ।”
ମୁଁ 10ଟି ପେନ୍‌ସିଲ୍‌କୁ ଏକାଠି ବାନ୍ଧିଦେଲି। 10
ମୁଁ 10 ଟି ରଙ୍ଗବ୍ରଶ୍‌କୁ ସଫା କରିଦେଲି। 10 + 10 = 20
ମୁଁ 10ଟି ମହମ ରଙ୍ଗକୁ ରଙ୍ଗ ବାକ୍ସରେ ରଖିଦେଲି। 10 + 10 + 10 = 30
ମୁଁ 10 ଟି ରଙ୍ଗ ବୋତଲର ଠିପି ଲଗାଇ ଦେଲି। 10 + 10 + 10 + 10 = 40
ମୁଁ 10ଟି ବହିକୁ ସଜେଇ ଦେଲି। 10 + 10 + 10 + 10 + 10 = 50
ମା କହିଲେ, “ପୋସ୍ତୋ, ବାଃ ବଢ଼ିଆ।”
ଆମକୁ ଦେଖ!
ଆମ ସାଂଗ ହେବ?
ମୋ ଗୋଡ଼ ଗୁଡ଼ିକ ଖୁବ ମଜବୁତ। ମୁଁ ମୋ ଗୋଡ଼ ରେ ଖୁବ ଶୀଘ୍ର ଦୌଡ଼ି ପାରେ।
ମୋ ହାତ ଦେଖ!
ବାଃ କି ବଢ଼ିଆ ଦୋଳି ପରି ହୋଇଛି!
ମୋତେ ଚିତ୍ର ଆଂକିବାକୁ ବହୁତ ଭଲ ଲାଗେ। ଏ ସବୁ ମୁଁ ମୋ ହାତ ରେ ଆଂକେ।
ତୁମ ଚିତ୍ର ଆଂକିବି କି?ମୁଁ ମୋ ଆଖି ରେ ତୁମକୁ ଦେଖି ପାରେ।
ବାଃ ଚଢ଼େଇ ଟି କି ମିଠା ଗୀତ ଗାଉଛି!ମୁଁ ମୋ କାନ ରେ ତାହା ଶୁଣି ପାରୁଛି।
ବୋଉ ବୋଧେ ଖିରି ତିଆରି କରୁଛି!ମୁଁ ତା ବାସ୍ନା ମୋ ନାକ ରେ ଶୁଂଘି ପାରୁଛି।
ଓଃ, ଏଇ ଆଖୁ ଟି କେତେ ଶକ୍ତ ହୋଇଛି!କିନ୍ତୁ ମୋ ଦାନ୍ତ ବି କମ ନୁହେଁ!
ଏହା ତ ବହୁତ ମିଠା ହେଇଛି!ମୋ ଜିଭ ରୁ ମୁଁ ତାହା ଜାଣି ପାରୁଛି।
ମୁଁ ଗାଇ ପାରେ। ଗୀତ ଶୁଣିବ କି?
ବୋଉ କହେ ମୋ ଗଳା ବହୁତ ମିଠା। ତା ମାନେ କଣ ମୋ ଗଳା ରୁ ସ୍ଵର ବାହାରେ?
ଇନ୍ଦ୍ରଧନୁର ୭ ରଙ୍ଗ କ’ଣ?
୧.
ଲାଲ୍
ସେ ଏକ ଲାଲ୍ ସାର୍ଟ ପିନ୍ଧିଛନ୍ତି |
୨.
କମଳା
ଏହି ଚିତ୍ରରେ କମଳା ରଙ୍ଗ କ’ଣ?
୩.
ହଳଦିଆ
ଏହି ଚିତ୍ରରେ ହଳଦିଆ କ’ଣ?
୪.
ସବୁଜ
ଏହି ଚିତ୍ରରେ ସବୁଜ କ’ଣ?
୫.
ନୀଳ
ଏହି ଛବିରେ ନୀଳ କ’ଣ?
୬.
ଇଣ୍ଡିଗୋ ନୀଳ
ଏହି ଛବିରେ ଇଣ୍ଡିଗୋ ନୀଳ କ’ଣ?
୭.
ବାଇଗଣୀ
ବାଇଗଣୀ ମୋର ପ୍ରିୟ ରଙ୍ଗ |ତୁମର ପ୍ରିୟ ରଙ୍ଗ କ’ଣ?
ଇନ୍ଦ୍ରଧନୁ କ’ଣ ୭ ରଙ୍ଗ?
ସୋନୁ ଗାଧୋଇସାରି ନୀଳରଙ୍ଗ ର ସାର୍ଟ ଟିଏ ପିନ୍ଧିଲା। ମୋନୁ ଓ ରୀନା ନୀଳ ରଙ୍ଗ ର ମୋଜା ପିନ୍ଧିଲେ।
ଓହୋ, ଆମେ ସମସ୍ତେ ଏକା ରଙ୍ଗ ର ପୋଷାକ ପିନ୍ଧିଛେ।ଆସ, ଆଉ କିଛି ରଙ୍ଗ ଦେଖିବା।
ଏଇଠି ଦେଖ ଜେଜେମା ଙ୍କନାଲିଆ ଲଙ୍କା , ତାକୁ ଜମାଛୁଇଁବନି।
ଆହା, ଭୋଳୁ କାଟୁଛନ୍ତି ବାଇଗଣି ବାଇଗଣ।
ରାଣୀ ଅପା ଙ୍କ ପାଖ ରେଅଛି ସୂର୍ଯ୍ୟ କିରଣ ଭଳି ହଳଦିଆ ଲେମ୍ବୁ।
ରଙ୍ଗ ସବୁ ଦେଖିବାକୁମଜା ଲାଗେ। ଏବେ କିଛି ରଙ୍ଗୀନ ଜିନିଷ ଖାଇବା ବି!
ଆହା, କି ସୁଆଦିଆ!
ଆମେ ଗୋଟିଏ ଗୋଲାପି ଚୁସକିଖାଇବା କି?
କିମ୍ବା ଗୋଟିଏମଲାଇଦାର ଧଳା କୁଲଫି?
ଆମେ ଚଟପଟା ଶାଗୁଆଜଳଜୀରା ବି ପିଇପାରିବା।
ବା ଆମେ ଖାଇପାରିବାମିଠା ମାଟିଆ ଖଜୁରୀ।
କିନ୍ତୁ ରାମୁର ପିଜୁଳି ହିଁ ସବୁଠାରୁ ବଢିଆ।
ବାହାରେ ସବୁଜ ,ଭିତରେ ଗୋଲାପି, ଖାଇବା ଲଗାଇ ତୋଫା ଧଳାଲୁଣ ଆଉ ଲାଲ ଲଙ୍କା ଗୁଣ୍ଡ!
"କାଲି ଦେଖାହେବ,ବେଙ୍ଗ।"
"କାଲି ଦେଖାହେବ,ହରିଣ।"
"କାଲି ଦେଖାହେବ,ମାଙ୍କଡ଼।"
"କାଲି ଦେଖାହେବ,ମେଣ୍ଢା।"
"କାଲି ଦେଖାହେବ,ମୟୂର।"
"କାଲି ଦେଖାହେବ,ମାଆଗାଈ।"
"ମଇଁଷିଭାଇ, କାଲି ଦେଖାହେବା"
"କାଲି ଦେଖାହେବ,ହାତୀ ମହାରାଜ।"
"କିଏ?"
"ମାଆ,ବାସ୍ କିଛି ସାଙ୍ଗ।"
"ତେବେ ସେମାନଙ୍କୁ ଜଳଖିଆ ପାଇଁ ଭିତରକୁ ଡାକ।"
"ମୋତେ ଏବେ ସ୍କୁଲ ଯିବାକୁ ଅଛି। ଦେଖାହେବ ବନ୍ଧୁଗଣ... ପୁଣି କେବେ।"
ନୀମା !
ଠିକ ତୁମ ପରି!
ସେ ଖାଇବାକୁ ଖୁବ ଭଲ ପାଏ । ସେଥିପାଇଁ ସେ ଖାଲି ଖାଉଥାଏ ଖାଉଥାଏ ଆଉ ଖାଉଥାଏ ।
ଚମ୍ପ....!
ଚମ୍ପ....!
ଚପ......... ଚପ.........!
ମ.......ମ.......ମ.......!
ଓଃ !
ଖାଇଲାବେଳେ ପାଟି ବନ୍ଦକରି ଖାଅ ନୀମା ।
ଗ୍ରୀଷ୍ମ ଋତୁରେ ଯେତେବେଳେ ଦିନଗୁଡିକ ସୁଖକର ଓ ଲମ୍ବାଏବଂ ବାହାରେ ବହୁତ ଗରମ ।ତ ଏମିତି ଗରମରେ...... ନୀମା କ’ଣ ଖାଇବ ?
ଖରାଦିନେ ହଳଦିଆ,ସବୁଜ ଏବଂ ନାଲି ରଙ୍ଗର ଆମ୍ବ ଖାଅ ରସାଳ ଧଳା ଲିଚୁକୋଳି ଯାହା ସୁନ୍ଦର ନାଲିଆ ଆବରଣ ଭିତରେ ଥାଏ, ସବୁଜ ରଙ୍ଗରେ ଈଷତ ହଳଦିଆ ରଙ୍ଗର ଗାର ପଡିଥିବା ତରଭୁଜ,ରସୁଆଳିଆ ଛୋଟ ଛୋଟ କୋଳି ଯାହା ପାଟିରେ ପକେଇଲେ ମିଳେଇଯାଏ ।ଓଃ ନୀମାର ହାତସବୁ ଅଠା ଅଠା ଓ ବାଇଗଣି ରଙ୍ଗ ହୋଇଗଲାଣି ।
ବର୍ଷା ଋତୁରେ ଯେତେବେଳେ ଆକାଶରେ ଘନ ଅନ୍ଧକାର ବାଦଲ ଚାରିଆଡେ ଖେଳେଇ ହୋଇଯାଇଛନ୍ତି, ଏବଂ ବାହାରେ ବର୍ଷା ହେଉଛି।ନୀମା ଆଜି କଣ ଖାଇବ ?
ବର୍ଷା ଦିନ ଆସିଲା, ଖାଇବା ପାଇଁ ବହୁତ ଜିନିଷ ଆଣିଲା । ହଳଦିଆ, ଧଳା ଏବଂ ବାଇଗଣି ରଙ୍ଗର ମକା । ତଟକା ଏବଂ ରସାଳ କମଳା ଲେମ୍ବୁ, ବାଇଗଣି ରଙ୍ଗର ନରମ ନରମ ଜାମ୍ମୁକୋଳି,  ଓଃ ନୀମାର ଜିଭ ତ ନୀଳ ହୋଇଗଲାଣି ।
ଶୀତ ଋତୁରେ,  ଦିନଗୁଡିକ ଛୋଟ, ଶୀତ ଦେହକୁ ଥରେଇ ଦିଏ, ତ, ନୀମା ଆଜି କଣ ଖାଇବ?
ଶୀତଦିନେ ସବୁଜ ରଙ୍ଗର ଶାଗ ପରିବା ମିଳେ -  ଯାହାସବୁ ଈଷତ ଲାଲ ଓ ସବୁଜ ରଙ୍ଗର, ବିଟରୂଟ ଯାହା ଅସ୍ତସୂର୍ଯ୍ୟଙ୍କ ରଙ୍ଗପରି ଲାଲ,ମୋଟା ମୋଟା ଗୋଲ ଗୋଲ ରସୁଆଳିଆ ଆତ, ଦେଖ ଦେଖ ନୀମା ଗଛ ଉପରକୁ ଚଢିଗଲା, ଓଃ ସେ ସବୁ ରସୁଆଳିଆ ମୋଟା ମୋଟା ମାଟିଆ ତେନ୍ତୁଳୀ କୋଳି ତୋଳି ଆଣିଲା ।
ଚମ୍ପ....!
ଚମ୍ପ....!
ଚପ......... ଚପ.........!
ମ.......ମ.......ମ.......!
ନୀମା ଖାଇବାକୁ ବହୁତ ଭଲ ପାଏ, କିନ୍ତୁ ସେ ଋତୁ ଅନୁସାରେ ଖାଇବାକୁ ଭଲ ପାଏ !
ପୃଥିବୀ ସାରା ପାଞ୍ଚଟି ଋତୁ ଅନୁଭବ ହୋଇଥାଏ - ବସନ୍ତ, ଗ୍ରୀଷ୍ମ, ବର୍ଷା, ଶରତ ଏବଂ ଶୀତ ଋତୁହେଲେ ଭାରତରେ କିଛି ଜାଗା ଅଛି, ଯେଉଁଠି ନୀମା ରୁହେ - ସେଠାରେ କେବଳ ଗ୍ରୀଷ୍ମ, ବର୍ଷା ଏବଂ ଶୀତ ଋତୁ ଦେଖାଯାଏ ।
ଋତୁ ଅନୁସାରେ ଖାଦ୍ୟନୀମା ଭଳି ତୁମେବି ବର୍ଷ ସାରା ରଙ୍ଗ ବେରଙ୍ଗର ଫଳ ଓ ପନିପରିବା ଖାଇ ପାରିବ । ଏଠାରେ ଏକ ଋତୁ ସାରଣି (ଚାର୍ଟ) ଦିଆଯାଇଛି, ଯେଉଁଥିରୁ ତୁମେ କେଉଁ ମାସରେ କେଉଁ ଫଳ ଓ ପନିପରିବା ଖାଇବ ତାହା ଜାଣିପାରିବ ।              ତେନ୍ତୁଳୀ: ଜାନୁୟାରୀ-ଫେବ୍ରୁୟାରୀ               ସଫେଇତା: ଜାନୁୟାରୀ–ଫେବ୍ରୁୟାରୀ ଓ ମେ-ଜୁଲାଇ              ଛୋଟ ଛୋଟ କୋଳି: ମାର୍ଚ୍ଚ–ମେ ଓ ଅକ୍ଟୋବର-ନଭେମ୍ବର
ଶାଗ: ମାର୍ଚ୍ଚ -ମେ ଓ ଅକ୍ଟୋବର- ଜାନୁୟାରୀଆମ୍ବ: ମାର୍ଚ୍ଚ-ଅଗଷ୍ଟ ତରଭୁଜ: ଏପ୍ରିଲ-ଜୁନ
ଲିଚି: ମେ-ଜୁନ ଜାମ୍ମୁକୋଳି: ମେ-ଜୁଲାଇ ମକା: ଜୁନ-ଅଗଷ୍ଟ,
କମଳା ଲେମ୍ବୁ: ଜୁଲାଇ-ଅଗଷ୍ଟଆତ: ଅକ୍ଟୋବର ଫେବ୍ରୁୟାରୀ ବିଟରୁଟ: ସବୁଦିନେ, ହେଲେ ଶୀତଦିନେ ଅଧିକ ଭଲ
ମୁଁ ଆମ୍ବ ଗଛରେ ରୁହେ । ମୁଁ ଗ୍ରୀଷ୍ମ ଋତୁରେ ବହୁତ ପାଚିଲା ଫଳ ଖାଏ ।
ମୋ ଛୁଆମାନେ ବସାରେ ଥିବା ସମୟରେ, ମୁଁ ସେମାନଙ୍କର ଯତ୍ନ ନିଏ ।
ଆସ ମୋ ବସାକୁ ଦେଖିବ । କେତେ କୌତୁକିଆ ଜିନିଷ ମୁଁ ସାଇତି ରଖିଛି ।
ମୁଁ ଉଡ଼ାଜାହାଜ ପରି, ଆକାଶରେ ଉଡ଼ିବାକୁ ଭଲପାଏ ।
ମୁଁ ଗଛ ଉପରେ ବସି ଚାରିପଟରେ ଥିବା ସୁଆଦିଆ ଖାଦ୍ୟକୁ ଖୋଜେ ।
ମୁଁ ଟିକେ ମୋ ବାମ ପଟକୁ ଦେଖେ , ପୁଣି ଡ଼ାହାଣ ପଟକୁ ଦେଖେ ।
ମୋତେ ମାଛ ବହୁତ ଭଲଲାଗେ । ଯେତବେଳେ ମୁଁ ମାଛକୁ ଦେଖେ, ତଳକୁ ଉଡ଼ିଯାଇ ମାଛକୁ ଧରି ଉପରକୁ ଚାଲିଆସେ ।
ମିଶିକରି ମୋ ସହ ଖାଇବାପାଇଁ, ମୁଁ ପାଟିକରି ମୋ ସାଙ୍ଗମାନଙ୍କୁ ଡ଼ାକେ ।
କିଛି ଲୋକ ମୋ ଉପରେ ରାଗିକରି କୁହନ୍ତି, "କର୍କଶ କାଉ, ଯା ପଳା ଏଠାରୁ ।"
ଆସ କିଛି ନୂଆ ଶବ୍ଦ ଶିଖିବା ।ପ୍ରତ୍ୟକ ପଶୁପକ୍ଷୀ କରୁଥିବା ଶବ୍ଦର କିଛି ସ୍ୱତନ୍ତ୍ର ନାଁ ରହିଥାଏ । ତୁମେ ସେହିପରି କେତେ ନାଁ ଜାଣିଛ ?କାଉ କା' କା' ଶବ୍ଦ କରେ ।ବିଲେଇ ମିଉଁ ମିଉଁ ଶବ୍ଦ କରେ ।
ସିଂହ ଗର୍ଜନ କରେ ।କୁକୁର ଭୁକେ ।କାଉ ବହୁତ ଶବ୍ଦକରେ । ତେଣୁ ଯେତବେଳେ କେହି ଲୋକ ବଡ଼ ପାଟିକରି କିଛି କୁହନ୍ତି, ଆମେ କହୁ, "କାଉ ପରି ପାଟିକରୁଛି ।"
ମୁଁ ପାଣିକୁ ବହୁତଭଲ ପାଏ I
ମୋତେ ପାଣି ସହିତ ଖେଳିବାକୁ ମଜା ଲାଗେ I
ବର୍ଷା ହେଉଛି ।
ବର୍ଷା ଆମକୁ ଜଳ ଦେଇଥାଏ I
ମୁଁ ବାହାରେ ଖେଳିବାକୁ ଭଲ ପାଏ I
କିନ୍ତୁ ବର୍ଷା ହେଉଛି ।
ମୁଁ ବାହାରେ ବର୍ଷାରେ ଖେଳିବାର ମଜା ଉଠାଏ I
ବର୍ଷାରେ ଖେଳିବା ଯୋଗୁଁ ମୋର ବାଳ ଓଦା ହୋଇଯାଇଛି Iମୋ ବାପା ମୋର ବାଳ ସଜାଡ଼ି ଦେଉଛନ୍ତି I
ସ୍କୁଲ ଛୁଟି ହେଲା । ପିଲାମାନେ ବାହାରିଲେ । ଶିକ୍ଷକ ମାନେ ବି । ସମସ୍ତେ ଘରକୁ ଫେରୁଥିଲେ ।
ମୁଁ ଫାଟକ ବାହାରକୁ ଆସିଲି। ମୁଁ ଖୁବ୍‌ ତର୍‌ତର୍‌ । ମୋର ଖେଳିବାକୁ ବେଳ ନଥାଏ । ମୁଁ ଖୁବ୍‌ ଶୀଘ୍ର ଘରେ ପହଞ୍ଚିବାକୁ ଚାହୁଁଥାଏ।
ମୁଁ ଗଳି ଭିତରେ ଚାଲୁଥାଏ। ଏଇଟା ଗୋଟେ ଅତି ଛୋଟିଆ ଗଳି । ଟିକିଏ ଦୂରରେ ଭିଡ଼ ଥାଏ । ସେଠାରେ ବଡ଼ ରାସ୍ତାଟିଏ ଥାଏ ।
ବଡ଼ ରାସ୍ତାରେ ଅନେକ ଯାନବାହନ ଭିଡ଼ଥାଏ।  କାର, ଟ୍ରକ, ସାଇକେଲ, ମଟରସାଇକେଲ, ସ୍କୁଟର ଏବଂ ଅଟୋରିକ୍ସା। କେତେକ ଏବାଟେ ଯାଉଥିଲେ  କେତେକ ସେବାଟେ ଯାଉଥିଲେ । କେଉଁ ସମୟରେ ଓ କିପରି ରାସ୍ତା ପାରି ହେବାକୁ।
ମୁଁ ରାସ୍ତା ମଝିରେ ଥିବା ଡିଭାଇଡର୍‌ରେ ପହଞ୍ଚିଗଲି। ସାମ୍ନାରେ ଯାନବାହନ ଥାଏ। ପଛରେ ବି। ମୋତେ ସାବଧାନ ହେବାକୁ ହେବ।
ମୁଁ ରାସ୍ତା ଆରପଟେ ପହଞ୍ଚିଗଲି। ମୁଁ ଗୋଟେ ବାଦାମବାଲା ସହ ଧକ୍କା ହେଉ ହେଉ ରହିଗଲି। ସେ କଣ ବକ୍‌ବକ୍‌ ହେଉଥିଲା ମୁଁ “ସରି” କହିଦେଇ ଦୌଡ଼ିଲି।
ମୁଁ ଦୋକାନସବୁ ପାରି ହେଇଗଲି। ଲୋକମାନେ ବିଭିନ୍ନ ପ୍ରକାର ଜିନିଷ କିଣୁଥିଲେ। ଗୋଟେ କଣ୍ଢେଇ ଦୋକାନ ବି ଥାଏ। ମୁଁ କିନ୍ତୁ ରହିପାରିବିନି।
ମୁଁ ଆହୁରି ଜୋରରେ ଜୋରରେ ଚାଲିଲି। ଏବେ ସବୁ ମାଛ ଦୋକାନ ଆସିଲା। ବଡ଼ମାଛ, କୁନିମାଛ, ଲମ୍ବାମାଛ, ଚଉଡ଼ା ମାଛ, ଚକ୍‌ଚକ୍‌ ମାଛ, କୋତରା ମାଛ ,ପ୍ରତି ଦୋକାନରେ ଅନେକ ପ୍ରକାର ମାଛ ଥାଏ।
ମୋତେ ଏବେ ଦୌଡ଼ିବାକୁ ହେବ ।  ମୁଁ ଭିଡିଓ ଦୋକାନ ପାର ହେଲି। ବାରିକ ଦୋକାନ ପାରି ହେଲି । ଲୁଗା ଦୋକାନ ପାରି ହେଲି। ପାନ ଦୋକାନ ପାରି ହେଲି।
ଶେଷରେ ମୁଁ ଘରେ ପହଞ୍ଚିଲି। ଓଃ, ଭଗବାନ!
ଯାହାହେଉ ମୋର ଡେରି ହେଇନି। ମୋ ବାପା ଉପରବେଳା କାମକୁ ଯାଆନ୍ତି  ଏପର୍ଯ୍ୟନ୍ତ ସେ ଘରୁ ହେଇଥାଏ।  ସାଇକେଲ ଥୁଆ ହେଇଥାଏ ।
ବାପା ବାହାରକୁ ଆସିଲେ। ତାଙ୍କ ପଛରେ ମୋ ମାଆ ଥାଆନ୍ତି। ମୁଁ ମୋ ବାପାଙ୍କୁ ଜୋର୍‌ରେ କୁଣ୍ଢାଇ ପକାଇଲି।  ବାପା ବି ମୋତେ ଜାବୁଡ଼ି ଧରିଲେ। ତାପରେ ସେ କାମକୁ ଗଲେ।
ମାଲୁ ଆଜି ପ୍ରଥମ ଥର ବଗିଚାରୁ ପରିବା ତୋଳିବାକୁ ଗଲା Iମାଲୁ ଲାଲ ଟମାଟର ତୋଲିଲା, ଲମ୍ବା ବାଇଗଣ ଏବଂ ସାଗୁଆ-ସାଗୁଆ ଭେଣ୍ଡି ମଧ୍ୟ I
ଜେଜେମାଆ କହିଲା,"ସାବାସ ମାଲୁ !
ଗଲୁ କିଛି ଆଳୁ ମଧ୍ୟ ନେଇ ଆସିବୁ I"
ମାଲୁ ସବୁ ଗଛ, ଲତା ଏବଂ ଚାରା ଦେଖିଲା I ଆଳୁ କେଉଁଠି ଦେଖିବାକୁ ମିଳିଲା ନାହିଁ I
" ଜେଜେମାଆ, ଆଳୁ ଏବେ ଫଳିନି I" ମାଲୁ ଖାଲି ଟୋକେଇ ରଖିଦେଲା I" ନା ମାଲୁ, ବହୁତ ଆଳୁ ଫଳିଛି, ଭଲରେ ଦେଖେ I" ଜେଜେମାଆ ବୁଝାଇ କହିଲା I
ମାଲୁ ପୁଣି ଥରେ ବଗିଚାକୁ ଗଲା I ପଛେ-ପଛେ କାଲୁ ମଧ୍ୟ ଗଲା I
ମାଲୁ ଆଳୁ ଖୋଜୁଥିଲା ବେଳେ ତାକୁ ଶୁଣାଗଲା, " ଭୋ, ଭୋ, ଭୋ I"" ଓହୋ!
ରହ-ରହ କାଲୁ" ମାଲୁ ଦୌଡିଲା I" ବଗିଚାକୁ ଖରାପ କରେ ନା I"ମାଲୁ ଦେଖିଲା, କାଲୁ ଗାତ ଖୋଳି ଦେଇଥିଲା I ଖୋଳା ହୋଇଥିବା ମାଟିରେ ଥିଲା ମୋଟା-ମୋଟା ଆଳୁ !
ବାଃ କାଲୁ!
ଖୋଜିଦେଲୁ ଆଳୁ," ଟୋକେଇ ଭରିକରି କହିଲା ମାଲୁ I
ହେନା ବାପାଙ୍କ ସହିତ କ୍ଷେତକୁ ଗଲା I
ବାପା କାମରେ ଲାଗିଗଲେ I ହେନା କ୍ଷେତରେ ବୁଲିବାକୁ ଲାଗିଲା I
ସେ କ୍ଷେତରେ ଗୋଟିଏ ମୟୂର ଦେଖିଲା I ସେ ମୟୂରପାଖକୁ ଯିବାକୁ ଲାଗିଲା I
ସେତିକିବେଳେ ରିମ୍-ଝିମ୍ ବର୍ଷା ଆରମ୍ଭ ହୋଇଗଲା I
ବର୍ଷାକୁ ଦେଖି ମୟୂର ନାଚିବାକୁ ଲାଗିଲା I
ତା’କୁ ନାଚିବାର ଦେଖି ହେନା ମଧ୍ୟନାଚିବାକୁ ଲାଗିଲା I
ମୟୂର ନାଚିବା ଭୁଲିଗଲା I
ସେ ଛିଡ଼ା ହୋଇ ହେନାର ନାଚ ଦେଖିବାକୁ ଲାଗିଲା I
ଏକ ବଡ଼ ଶହରର ଏକ କୋଣ ରେ କିଛି ଛୋଟ ପିଲା ରହୁଥିଲେ। ତାଂକ ଘର ପାଖରେ ଏକ ବଡ଼ ପଡ଼ିଆଟେ ଥିଲା।ପଡ଼ିଆ ଟି ଅଜବ ପ୍ରକାର ର ଥିଲା। ସେଠି ଗଛ ଲତା କିଛି ନଥିଲା, ଚାରି ଆଡ଼େ ଖାଲି ଅଳିଆ ହିଁ ଅଳିଆ ଥିଲା।ପୁରା ଶହରର ଅସନା ଅବର୍ଜନା ସେ ପଡ଼ିଆ ରେ ଭରି ରହି ଥିଲା।
ସେ ଛୋଟ ପିଲା ମାନେ ସ୍କୁଲ୍ ଯାଉନଥିଲେ। ସେମାନେ ଦିନଯାକ ସେହି ପଡ଼ିଆ ରେ ବୁଲନ୍ତି। ପ୍ଲାସ୍ଟିକ୍ ବୋତଲ ଖୋଜନ୍ତି। କପଡ଼ା ଖଣ୍ଡ ମିଳିଲେ, ଅଳିଆ ରୁ କାଢ଼ି ଜମା କରନ୍ତି...ଅଳିଆ ଅବର୍ଜନା ବିଷୟରେ ସେ ପିଲାମାନଂକୁ ବହୁତ କିଛି ଜଣା ଥିଲା।
ଦିନେ ଅପା ସେ ଅଳିଆ ପଡ଼ିଆ କୁ ଆସିଥିଲେ। ଅପା ଏକ ନାଲି ଓଢ଼ଣୀ ନିଜ ବେକ ରେ ଗୁଡ଼େଇ ଥାନ୍ତି।ବୁଲୁବୁଲୁ, ଛୋଟ ପିଲା ମାନଂକୁ ଆଡ଼କୁ ଦେଖି, ସେ ଗୋଟେ ଜାଗା ରେ ଆସି ବସି ଗଲେ।ଅପାନିଜ ବସ୍ତାନୀ ରୁ କଣ ଗୋଟେ କାଢ଼ି ଦେଖିବାକୁ ଲାଗିଲେ।
ପିଲା ମାନେ ଦୂରରୁ ସବୁ ମନ ଦେଇ ଦେଖୁ ଥାନ୍ତି। ତାପରେ ସେମାନେ ଟିକେ ପାଖକୁ ଆସି ଦେଖିବାକୁ ଲାଗିଲେ।ଅପାଂକ ପାଖରେ ନାନା ପ୍ରକାରର ବହି ଥାଏ। ମୋଟା ବହି, ପତଳା ବହି, ବିଭିନ୍ନ ରଂଗ ର ବହି, ଗପ ଗୀତ ଭରା ବହି। ପିଲା ମାନେ ଆହୁରି ପାଖକୁ ଆସିବାକୁ ଲାଗିଲେ।
ଅପା ସବୁଦିନ ଆସନ୍ତି। ପିଲାମାନେ ବି ଅପାଂକ ପାଖକୁ ସବୁଦିନ ଆସନ୍ତି।ଅପା ତାଂକୁ ବହୁତ ଗୁଡ଼ିଏ ଗପ ଶୁଣାନ୍ତି। ଅଳ୍ପଦିନ ଭିତରେ ସେମାନେ ଅକ୍ଷର ଓ ଶବ୍ଦ ପଢ଼ିବାକୁ ଲାଗିଲେ।ଧିରେ ଧିରେ ଗପ ମଧ୍ୟ ପଢ଼ି ପାରିଲେ।
ଚାଲ ଅପା, ଏ ଜାଗା କୁ ଆମେ ସୁନ୍ଦର ବନେଇବା। ପିଲାମାନେ ସେ ଅଳିଆ ରୁ ଚୌକି-ଟେବୁଲ୍ ନେଇକି ଆସିଲେ।କିଏ ଗାଲିଚା ଆଣିଲା, ତା କିଏ ପର୍ଦ୍ଦା। ଯିଏ ଯାହା ଜିନିଷ କାମ ରେ ଲାଗିପାରେ ଭାବିଲା, ତାହା ଅଳିଆ ରୁ ଖୋଜି ଆଣିଲା।
ଦିନେ ଅପା ଆସିଲେନି। ତା ପରଦିନ ବି ଆସିଲେନି। ପିଲା ମାନେ ଚିନ୍ତା ରେ ପଡ଼ି ଅପେକ୍ଷା କରି ରହିଲେ।ଅପା ଆସୁନଥିବାରୁ ନିଜେ ନିଜେ ବହି ପଢ଼ିବାକୁ ଲାଗିଲେ। ନିଜେ ପଢ଼ୁ ପଢ଼ୁ ଅନ୍ୟମାନଂକୁ ବି ପଢ଼ାଇଲେ।
ଦିନେ ପଢ଼ୁ ପଢ଼ୁ, ସେମାନେ ଅପାଂକ ଠିକଣା ଗୋଟିଏ ବହିରୁ ପାଇଲେ। ପିଲାମାନେ ଶୀଘ୍ର ଅପାଂକୁ ଖୋଜି ବାହାରିଲେ। ସାଂଗରେ ବହି ବସ୍ତାନୀ ଟି ଧରିଲେ।  ଖୋଜୁ ଖୋଜୁ ପିଲା ମାନେ ଏକ ବସ୍ ର ନମ୍ବର୍ ପଢ଼ି ପାରିଲେ। ଚାଲୁ ଚାଲୁ ସେମାନେ ରାସ୍ତା ର ନାମ ଟି ମଧ୍ୟ ପଢ଼ି ପାରିଲେ। କାରଣ ଅପା ତାଂକୁ ସବୁ ଶିଖାଇ ଥିଲେ।
ହେଲେ ଅପାଂକ ଘର କାହିଁ?
ଏଠି ଅଛି ନା ସେଇଠି?ଖୋଜି ଖୋଜି ପିଲା ମାନେ ବ୍ୟସ୍ତ ହୋଇ ଗଲେ।ଥକି ଯାଇ ସେମାନେ ଫେରିବାକୁ ବାହାରିଲା ବେଳକୁ, ଜଣେ ପିଲା ଅପାଂକ ନାଲି ଓଢ଼ଣୀ ଟି ଦେଖିଲା।
ଅପା ଖଟ ଉପରେ ଶୋଇଥାନ୍ତି। ଅସୁସ୍ଥ ଓ ଦୁଃଖୀ ଦିଶୁଥାନ୍ତି। ତାଂକ ଚେହେରା ଟି ଝାଉଁଳି ପଡ଼ିଥାଏ।  ଡାକ୍ଟର ଔଷଧ ଦେଇଥିଲେ।  ହେଲେ ଅପା ଠିକ୍ ହେଉ ନଥିଲେ।
ପିଲାମାନେ ଦୌଡ଼ି ଆସି ଅପାଂକ ପାଖରେ ପହଂଚିଲେ।  ତାଂକୁ ଏକା ଥରକେ କୁଣ୍ଢାଇ ପକାଇଲେ।ଅପାଂକୁ ବହି ବସ୍ତାନି ଟି ଦେଖାଇଲେ। ନାନା କଥା  ବହି ରୁ ପଢ଼ି ଶୁଣାଇଲେ। ଅପା ଧିରେ ଧିରେ ହସି ବାକୁ ଲାଗିଲେ।  ତାଂକ ଚେହେରା ପୁଣି ସତେଜ ହୋଇ ଉଠିଲା।
ଏଥର ଅପା ଠିକ୍ ହୋଇ ପୁଣି ପିଲା ମାନଂକ ପାଖକୁ ଅସିବାକୁ ଆରମ୍ଭ କଲେଣି। ସବୁ ପିଲା ଏକାଠି ମିଶି ସନ୍ଧ୍ୟା ରେ ଦେଖା କରିଲେଣି।ବହୁତ ହସ ଖୁସି ରେ ବହି ପଢ଼ିଲେଣି। ପିଲାମାନେ, ଅପା ଓ ତାଂକ ବହି ସବୁ ମିଳିମିଶି ମଜା କରିବାକୁ ଲାଗିଲେଣି!
ଗଛ ପରି ଉଚ୍ଚା ଘାସ ପରି ନୀଚା
ଆକାଶରେ ଉପରେ ମେଘ ମାଟି ତଳେ ଅଛି ଜିଆ
ପାଖୁଡ଼ା ପରି ହାଲୁକା ପଥର ପରି ଭାରୀ
ସଁବାଳୁଆ ଅଛି ପତ୍ର ଉପରେ କଙ୍କି ବସିଅଛି ପତର ତଳେ
ଗୁଣ୍ଡୁଚି ଦୌଡ଼େ କ୍ଷିପ୍ର ଗେଣ୍ଡାର ଚାଲି ଧୀର
ସୂର୍ଯ୍ୟୋଦୟ ପୂର୍ବେ ଉଡ଼େ ଚଢ଼େଇ ସୂର୍ଯ୍ୟାସ୍ତର ପରେ ଉଡ଼େ ବାଦୁଡ଼ି
ଗଛଠୁ ଉପରେ କିଏ ସେ ଅଛି?
ଜହ୍ନ ମାମୁଁ ଗଛ ତଳେ କିଏ ଛିଡ଼ା ହେଇଛି?
ତୁମେ ନିଜେ
କେତେ ବଢ଼ିଆ ବାସ୍ନା!
ଏହା କେଉଁଠୁ ଆସୁଛି?
ଏଇଠୁ ନୁହଁ। ଏହା ତ ଫୁଲରୁ ଆସୁଥିବା ସୁଗନ୍ଧ!
ଏ ବାସ୍ନା ଏଠାରୁ ଆସୁନାହିଁ। ଏହା ଗୋବରର ଉତ୍କଟ ଗନ୍ଧ!
ଛିଃ!
ଛିଃ!… ଏହା ତ ମୋର ମଇଳା ମୋଜାର ଦୁର୍ଗନ୍ଧ!
ଆହା!
ଏ ହେଉଛି ଗରମ ଗରମ ଲୁଚି ଆଳୁଦମ୍ ର ମନଲୋଭା ମହକ।
ଆହା!
ସେ ବଢ଼ିଆ ବାସ୍ନା ଏଇ ପାଖରେ ଖୋଲା ହୋଇଥିବା ମିଠା ଦୋକାନରୁ ଆସୁଛି!ଏ ବାସ୍ନା ହେଉଛି ସାଂଗେ ସାଂଗେ ଛଣା ହୋଇଥିବା ଗୋଲାପଜାମୁ ର!
ପ୍ରିୟ ବନ୍ଧୁମାନେ, ତୁମେମାନେ ଜାଣିଛ କି, ଆମ ନାକ ଭିତରେ ଲକ୍ଷ ଲକ୍ଷ କୋଷ ରହିଛି। ଏହି କୋଷଗୁଡ଼ିକ ଆମକୁ ଶୁଙ୍ଘିବାରେ ସାହାଯ୍ୟ କରନ୍ତି। ସେମାନେ ଆମକୁ ଜଣାଇ ଦିଅନ୍ତି ଯେ ଆମ ପାଖକୁ ଆସୁଥିବା ବାସ୍ନାଟି ଭଲ ନା ଖରାପ।ବାସ୍ନାରୁ ଆମେ ଅନୁମାନ କରିପାରୁ ଜିନିଷଟିର ସ୍ୱାଦ କିପରି ହୋଇଥିବ।
ଗୋଟିଏ ଜିନିଷର ବାସ୍ନାରୁ ଆମେ ଜାଣିପାରିବା ତାହା ଆମ ପାଖରେ ଅଛି କି ଦୂରରେ ଅଛି!ମଣିଷ ମାନଙ୍କ ଅପେକ୍ଷା ଜୀବଜନ୍ତୁ ମାନଙ୍କର ବାସ୍ନା ବାରିବା ଶକ୍ତି ପ୍ରଖର।ତୁମେ କ’ଣ ଯାଣି ନାହଁ କି, ଆମେ ଯେଉଁଠି ଥାଉ ନା କାହିଁକି, ମଶାମାନେ ଆମ ବାସ୍ନା ବାରି ଆମ ପାଖକୁ ଉଡ଼ି ଆସନ୍ତି।
ଆମେ ଖାଉଥିବା ସମୟରେ ଯଦି କିଛି ଖାଦ୍ୟ ଚଟାଣ ରେ ପଡ଼ିଯାଏ,ତେବେ ସେକଥା ପିମ୍ପୁଡ଼ିମାନେ ଜାଣନ୍ତି କେମିତି?ଏହି ପ୍ରଶ୍ନର ଉତ୍ତର ଅତି ସହଜ।ସେମାନଙ୍କ ବାସ୍ନା ବାରିବା ଶକ୍ତି ସେମାନଙ୍କୁ ଏ ବିଷୟରେ ଜଣାଇଦିଏ।ସମସ୍ତେ ଜାଣନ୍ତି ଯେ କୁକୁରମାନଙ୍କୁ ବାସ୍ନା ବାରିବାରେ କେହି ଟକ୍କର ଦେଇପାରିବେ ନାହିଁ। ସେଥିପାଇଁ ଚୋରମାନଙ୍କୁ ଧରିବା ଓ ବୋମା କେଉଁଠି ଲୁଚାଇ ରଖାଯାଇଛି ତାକୁ ଖୋଜି ବାହାର କରିବାରେ କୁକୁରମାନଙ୍କ ସାହାଯ୍ୟ ନିଆଯାଏ।
ଏକ ସୁନ୍ଦର ଫୁଲ ବଗିଚା ପାଖ ଦେଇ ଗଲାବେଳେ ତୁମେ କାହିଁକି ଏକ ଗଭୀର ଲମ୍ବା ଶ୍ଵାସ ନିଅ?ଏବଂ କାହିଁକି ତୁମେ ଅଳିଆ ଗଦା ପାଖଦେଇ ଗଲାବେଳେ ନାକରେ ହାତ ଦେଇଦିଅ?
କାରଣ କିଏ ଜଣେ ଆମକୁ ସେମିତି କରିବାକୁ ପରାମର୍ଶ ଦିଏ ଏବଂ ତାହା ହେଉଛି ଆମର ବାସ୍ନା ବାରିବାର ଅଦ୍ଭୁତ ଶକ୍ତି!
ଏଇଟା ମୋ ସ୍କୁଲ। ଏହାକୁ ବାଲବାଡ଼ି କୁହନ୍ତି।
ମୁଁ ଓ ମୋ ଭାଇ ମୋନୁ ବାଲବାଡ଼ିକୁ ଯାଉ। ଆମ ପରି ସାନପିଲାଙ୍କ ପାଇଁ ଏହା ଏକ ସାନସ୍କୁଲ।
ଆମେ ଆମର ଜୋତା-ଚପଲ କବାଟ ପାଖରେ ଖୋଲିଦେଉ। ସମସ୍ତେ ଜୋତା-ଚପଲ ଗୋଟିଏ ଧାଡ଼ିରେ ରଖୁ।
ଆମେ ଆମର ଟିଫିନଡ଼ବାକୁ କାନ୍ଥ ପାଖରେ ରଖିଦେଉ। କିଛି ଡବା ବଡ଼। କିଛି ସାନ। ପାଣିବୋତଲସବୁ ଝୁଲେଇ ଦେଉ। ବୋତଲସବୁ ରଙ୍ଗବେରଙ୍ଗର ଅଟନ୍ତି। ଲାଲ,ନୀଳ,ସବୁଜ, ହଳଦିଆ...
ମୋତେ ଗଣିବାକୁ ଭଲ ଲାଗେ। ମୋନୁ ବ୍ଲକରେ ଖେଳେ। ତାକୁ ମୋତିମାନଙ୍କ ସାଙ୍ଗରେ ଖେଳିବାକୁ ଭଲଲାଗେ। ମୋତେ ବିନ୍ଦିଥିବା କାର୍ଡ ପସନ୍ଦ। ଆମ ଶିକ୍ଷକ କୁହନ୍ତି ଯେ ଏଇ ଖେଳନାମାନଙ୍କ ସହ ଖେଳିଲେ ବୁଦ୍ଧି ତୀକ୍ଷ୍ଣ ହୁଏ।
ଆମେ ବହି ପଢ଼ୁ। କିଛି ବହିରେ ଚିତ୍ର ଥାଏ। ଶିକ୍ଷକ ଅକ୍ଷର ମନେ ରଖିବାରେ ଆମକୁ ସାହାଯ୍ୟ କରନ୍ତି। ସିଏ କୁହନ୍ତି ଯେ ମୁଁ ଶୀଘ୍ର ପଢ଼ିବା ଶିଖିଯିବି।କାହିଁକିନା ମୁଁ ସବୁ ଅକ୍ଷରକୁ ଚିହ୍ନିପାରେ। ଶିକ୍ଷକ ଜାଣନ୍ତି ନାହିଁ ଯେ ମୁଁ ପୂରାବାକ୍ୟ ବି ପଢ଼ିପାରେ।
ଏଇନା ଗପର ସମୟ। ଶିକ୍ଷକଙ୍କ ହାତରେ ପିନ୍ଧିବା କଣ୍ଢେଇ ଅଛି। ହାତରେ କଣ୍ଢେଇ ଧରି ଶିକ୍ଷକ କାହାଣୀ ଶୁଣାନ୍ତି। କଣ୍ଢେଇ କଉତୁକିଆ ସ୍ୱରରେ କଥା କୁହେ।
ମୋ ସାଙ୍ଗମାନଙ୍କୁ ଲାଗେ ଯେ କଣ୍ଢେଇ କଥା କହୁଛି। ସେମାନଙ୍କୁ ଅଜବ ଲାଗେ। ମୁଁ ଜାଣିଛି କଣ୍ଢେଇ କଥା କହି ପାରେନି। ତାଙ୍କ ପାଇଁ ଶିକ୍ଷକ ସ୍ୱର ବଦଳେଇ କୁହନ୍ତି।
ଏଇନା ଖେଳିବାର ସମୟ। ବାଲବାଡ଼ିରେ ଗୋଟିଏ ଟବ୍ ଅଛି। ଟବ୍‌ରେ ଓଦାମାଟି ଅଛି। ମୋତେ ମାଟିରେ ଫଳ, ଖେଳନା ଆଉରି କେତେଜିନିଷ ତିଆରି କରିବାକୁ ଭଲ ଲାଗେ। ଚାରିଟା ବେଳେ ସ୍କୁଲର ଘଣ୍ଟି ବାଜେ। ମାଆ ଆମକୁ ଘରକୁ ନେବାପାଇଁ ଆସିଛି। ପ୍ରଥମେ ମୁଁ ହିଁ ମାଆକୁ ଜାବୁଡ଼ି ଧରେ। ଏକଥା ମୋନୁକୁ ଭଲ ଲାଗେନି। ସିଏ ଅଭିଯୋଗ କରେ। ମୋତେ ସ୍କୁଲ ଭଲ ଲାଗେ। କିନ୍ତୁ ଘରକୁ ଯିବା ଆଉରି ବି ଭଲ ଲାଗେ।
"ମାଆ ତୁମେ ଏହି ରୁଟି କିପରି ତିଆରି କର?"
"ଏହା ଛୋଟ ନରମ ଅଟା ଗୁଳା ଅଟେ।"
"ଆରେ ଏହି ଅଟା ଗୁଳା କିପରି ତିଆରି ହୁଏ?"
"ଏହି ଧଳା ଅଟାରୁ।"
"ଏହି ଅଟା କେଉଁଠାରୁ ଆସେ?"
"ଅଟା ସୁନେଲି ଗହମ ଦାନାରୁ ତିଆରି ହୋଇଥାଏ।"
"ଆଉ ଏ ଗହମ ଦାନା କେଉଁଠାରୁ ଆସିଥାଏ?"
"ଏହାକୁ ଆମେ ଆମ କ୍ଷେତରେ ଫସଲ କରିଥାଉ।"
"ଆମେ ଗହମ କିପରି ଫସଲ କରିଥାଉ?
""ଆମେ କ୍ଷେତରେ ମଞ୍ଜି ବୁଣିଥାଉ। ଗଛ ଉଠେ ଓ ଆମେ କଠିନ ପରିଶ୍ରମ କରିଥାଉ।""ଆଉ ତା'ପରେ...?"
"ଗଛ ବଢେ ଓ ଫସଲ ପାଚେ।"                                                                            "ତା'ପରେ...?"
"ଆମକୁ ମିଳିଥାଏ ଗହମ ଦାନା ଓ ଆମ ମୋନାକୁ ମିଳିଥାଏ ତା'ର ରୁଟି।"
"ଫୁଲକା ଫୁଲକା,ଗରମ ଗରମ ଓ ମଜାଦାର ରୁଟି।"
ମୋତେ ପଢ଼ିବାକୁ ଭଲ ଲାଗେ I
ମୁଁ କାହା ପାଇଁ ପଢ଼ି ପାରିବି?
﻿ମୋ ଭଉଣୀ ଶୋଇ ଅଛି I
ମୁଁ କାହା ପାଇଁ ପଢ଼ି ପାରିବି?
ମୋ ମାଆ ଓ ଜେଜେମାଆ ବ୍ୟସ୍ତ ଅଛନ୍ତି I
ମୁଁ କାହା ପାଇଁ ପଢ଼ି ପାରିବି?
ମୋ ବାପା ଓ ଜେଜେବାପା ବ୍ୟସ୍ତ ଅଛନ୍ତି I
ମୁଁ କାହା ପାଇଁ ପଢ଼ି ପାରିବି?
ମୁଁ ନିଜ ପାଇଁ ପଢ଼ି ପାରିବି I
ଲମ୍ବାଓହଳରେ ଭର୍ତ୍ତି ଗୋଟିଏ ବରଗଛ।ରାଜା ପରି ଠିଆ ହୋଇ ରହିଥାଏ ବିରାଟ ଏକ ପଡ଼ିଆରେ।
ଯୋଡ଼ିଏ ପଳାସଗଛ ଚୁପଚାପ ଠିଆ ହୋଇଥାନ୍ତି, ଗୋଟିଏ ସୁନ୍ଦର ବଗିଚାରେ। ତାଙ୍କ ଫୁଲରୁ ମିଠାମହୁ ପିଉଥାନ୍ତି, ଗୁଡ଼ିଏ ମହୁମାଛି।
ଗାଁଦାଣ୍ଡରେ ତିନୋଟି ଓସ୍ତଗଛ।ତାଙ୍କ ରସାଳଫଳକୁ ଖୁସିରେ ଖାଆନ୍ତି, ଶୁଆମାନେ।
ଖେତକଡ଼ରେ ଚାରୋଟି ନିମ୍ବ ଗଛ।ତାଙ୍କ ପିତାଫଳ ପୋକଙ୍କ ଦାଉରୁ ଶସ୍ୟକୁ ବଞ୍ଚାନ୍ତି।
ପାଞ୍ଚଟି ଜାମୁଗଛର ଛାଇ ତଳ ଦେଇ ବହିଯାଉଛି ଝରଣାଟିଏ,ଜଙ୍ଗଲର ମାଟି ଉପରେ କୁଢ଼କୁଢ଼ ବାଇଗଣୀରଙ୍ଗର କୋଳି।
କ୍ଷେତ ପାଖରେ ଠିଆ ହୋଇଥାନ୍ତି ଛଅଟି କୋରାଲ ଗଛ। ସେମାନଙ୍କ ରକ୍ତସିନ୍ଦୁର ଭଳି ଲାଳଫୁଲ ଦେଖି ପକ୍ଷୀମାନେ ଉଡିଆସନ୍ତି।
ଉଚ୍ଚପର୍ବତ ଉପରେ ସାତୋଟି ଦେବଦାରୁ ଗଛ।ତାଙ୍କ କାଠରୁ ତିଆରି ହୁଏ ସୁବାସିତ ତେଲ ଓ ଝୁଣା।
ଛୋଟିଆ ସହରଟିରେ ଥାଆନ୍ତି ଆଠଟି ତେନ୍ତୁଳିଗଛ।ତାଙ୍କ କୋଳି ଦିଏ ଖାଦ୍ୟକୁ ନୂଆ ଏକ ସ୍ୱାଦ।
ଘଞ୍ଚଜଙ୍ଗଲରେ ବଢୁଥିବା ନଅ ଟି ଶାଳଗଛ।ତାଙ୍କ ଟାଣୁଆପତ୍ରରେ ତିଆରି ହୁଏ ଖଲି ଓ ଦନା।
ମରୁଭୂମିରେ ଠିଆ ହୋଇଛନ୍ତି ଦଶଟି ଖଜୁରୀଗଛ।ସେମାନଙ୍କ କଅଁଳପତ୍ର ଓଟମାନଙ୍କର ଖୁବ ପ୍ରିୟ।
ଗଛରୁ ଆମେ ଶ୍ବାସ ପାଇଁ ଅମ୍ଳଜାନ ପାଉ।ଗଛ ଯୋଗୁ ବର୍ଷାପାଣି ମାଟିକୁ ଧୋଇନେଇ ପାରେନାହିଁ।  ଗଛ, ସୂର୍ଯ୍ୟକିରଣରୁ ତା’ ଖାଦ୍ୟ ତିଆରି କରେ।ଗଛ ଦିଅନ୍ତି, ଗଛ ରକ୍ଷା କରନ୍ତିତେଣୁ ପ୍ରତ୍ୟେକ ଗଛ ଉପକାରୀ।ଗଛ ଉପକାରୀ। ସତରେ ଉପକାରୀ।ସମସ୍ତ ସ୍ଥାନରେ ସମସ୍ତ ଗଛ ଉପକାରୀ।
ରିଙ୍କି ତା'ର ବଡ଼ ଭାଇର ହସ୍ତଲିଖନକୁ ଭଲ ପାଏ ।ସେ ଏକ ଅତି ସ୍ୱତନ୍ତ୍ର ଚକଚକିଆ ସ୍ୟାହୀ କଲମରେ ଲେଖନ୍ତି ।
ଦିନେ, ଯେତେବେଳେ ଭାଇ ଘରେ ନାହାଁନ୍ତି, ରିଙ୍କି ତାଙ୍କ କଲମଟିକୁ ଖୋଜିଲା ।ସେ ତାଙ୍କ ଡ୍ରୟରଟି ଖୋଲିଲା ।
ତାଙ୍କ ବହି ବାହାରକୁ ଗଲା !ଏକ ଷ୍ଟାପଲର୍ ବାହାରକୁ ଗଲା !ଏକ ଧାତବ ସ୍କେଲ ବାହାରକୁ ଗଲା !
ଡ୍ରୟର ଶେଷ ଭାଗରେ, ରିଙ୍କି ତାଙ୍କର ସ୍ଵତନ୍ତ୍ର କଲମଟି ପାଇଲା ।କିନ୍ତୁ, ସେଇଟା କ’ଣ?ଏକ ଅଦ୍ଭୁତ କଳା ପଥରଟିଏ ଏଥିରେ ଲାଗିଛି ।
ରିଙ୍କି କଲମ ଏବଂ ପଥରକୁ ଟାଣିକି ଅଲଗା କରିଦେଲା । କିନ୍ତୁ ତା’ପରେ…ପ୍ଳିଙ୍କ, କ୍ଲିକ୍ !ଏକ ବୋତଲ-ଠିପି ଡେଇଁପଡିଲା ଏବଂ ପଥରଟିରେ ଲାଗିଗଲା !
ରିଙ୍କି ଖୁସିରେ ଖିଲି ଖିଲି ହୋଇ ହସି ଉଠିଲା ।ଯାଦୁ ଭଳି ଜିନିଷଗୁଡିକ ଏହି ପଥରରେ ଲାଗି ଯାଇ ପାରିବ କି?
ଷ୍ଟାପଲର୍ ଏହି ପଥରରେ ଲାଗି ପାରିବ କି?ପ୍ଳିଙ୍କ, କ୍ଲିକ !
ହଁ, ଏହା ଲାଗି ଯାଉଛି ।ରୁମରୁମିଆ ବିଲେଇଟି ଏଥିରେ ଲାଗି ଯାଉଛି କି ?ନା, ଏହା ଲାଗୁନାହିଁ ।
ଧାତବ ସ୍କେଲଟି ଏହି ପଥରରେ ଲାଗି ଯାଉଛି କି ?ପ୍ଳିଙ୍କ, କ୍ଲିକ !
ହଁ, ଏହା ଲାଗି ଯାଉଛି ।
ଏହି କତା ଲାଗିଥିବା ବାଦାମୀ ନଡ଼ିଆ ଏଥିରେ ଲାଗି ଯାଉଛି କି?ନା, ଏହା ଲାଗୁନାହିଁ ।
ସେଇ ଲୋମଶ ନଡ଼ିଆଟି ରିଙ୍କିର ନାକରେ ଟିକେ ସଲସଲ କରିଦେଲା । ଆଃ-ଛୁ !
ସେ ଜୋରରେ ଛିଙ୍କିଲା ।କଲମଟି ତା' ହାତରୁ ଉଡିଗଲା ଏବଂ ଖଟ ତଳେ ଅଦୃଶ୍ୟ ହୋଇଗଲା ।ରିଙ୍କି ବ୍ୟସ୍ତ ହୋଇ ପଡିଲା । ତା' ଭାଇ ଶୀଘ୍ର ଫେରି ଆସିବେ !
ସେ ଖଟ ତଳେ ତା'ର ହାତ ପୁରାଇଲା । ହେଲେ, ନା!
ସେ କଲମ ପାଖରେ ପହଞ୍ଚି ପାରୁ ନାହିଁ ।
ସେ ସ୍କେଲ ଦ୍ଵାରା କଲମ ପାଖରେ ପହଞ୍ଚିବାକୁ ଚେଷ୍ଟା କଲା । ହେଲେ, ନା!
କଲମ ଆହୁରି ଦୂରକୁ ଚାଲିଗଲା ।କଲମଟିକୁ ତା' ନିକଟକୁ ଆଣିବାକୁ ଉପାୟ ଥାନ୍ତା କି !
ହଠାତ୍, ରିଙ୍କି ପାଖରେ ଏକ ଉପାୟ ଆସିଲା ।ଏହା ସବୁଠାରୁ ଭଲ ଉପାୟ !
ରିଙ୍କି ସ୍କେଲ ନିକଟକୁ ସେଇ କଳା ପଥରଟିକୁ ଆଣିଲା ।ପ୍ଳିଙ୍କ କ୍ଲିକ !
ଏହା ଲାଗିଗଲା !ତା’ପରେ ସେ ସ୍କେଲକୁ ଧରି ଖଟ ତଳକୁ ନେଲା ଏବଂ ତା' ହାତକୁ ଲମ୍ବାଇଲା । ଲମ୍ବାଇଲା, ଲମ୍ବାଇଲା, ଆହୁରି ଲମ୍ବାଇଲା...
﻿ପ୍ଳିଙ୍କ କ୍ଲିକ !
ଅନୁମାନ କରିପାରୁଛ- ପଥରରେ କ'ଣ ଲାଗିଯାଇଛି ?
ଶୀଘ୍ର!
ଶୀଘ୍ର!
ଭାଇ ଶୀଘ୍ର ଘରେ ପହଞ୍ଚି ଯିବେ । କଲମ ଏବଂ କଳା ପଥର ଭିତରକୁ ଗଲା । ବହି ଏବଂ ଷ୍ଟାପଲର୍ ଭିତରକୁ ଗଲା । ଧାତବ ସ୍କେଲ ଭିତରକୁ ଗଲା ।ରିଙ୍କି ଡ୍ରୟର ବନ୍ଦ କରିଦେଲା ।
﻿ଠିକ ସମୟରେ !
ସେ କବାଟ ଖୋଲିବାର ଶୁଣିଲା, ଏବଂ ଭାଇ ରୁମ୍ ଭିତରକୁ ଆସିଲେ । "ରିଙ୍କି", ଭାଇ କହିଲେ, “ଚଟାଣରେ ଗୋଟିଏ ନଡ଼ିଆ କାହିଁକି ଅଛି ?”
ଯାଦୁ ପଥରର ରହସ୍ୟକାହାଣୀର ଯାଦୁ ପଥରକୁ ଏକ ଖଣ୍ଡ ଚୁମ୍ବକ କୁହାଯାଏ । ଚୁମ୍ବକଗୁଡ଼ିକ ଅନେକ ଆକାରରେ ଆସେ । ସେଗୁଡ଼ିକ ଗୋଲାକାର, ଆୟତାକୃତି, ବର୍ଗାକୃତି କିମ୍ବା U- ଆକୃତିର ହୋଇପାରେ ।ଏକ ଚୁମ୍ବକ ସମସ୍ତ ବସ୍ତୁ ସହିତ ଯୋଡି ହୋଇପାରିବ ନାହିଁ । ଏହା କେବଳ କିଛି ନିର୍ଦ୍ଦିଷ୍ଟ ବସ୍ତୁ ସହିତ ଲାଗି ଯାଇ ପାରିବ ଯେଉଁଥିରେ ବିଶେଷ ଉପାଦାନ ଅଛି । ଏହି ବିଶେଷ ଉପାଦାନଗୁଡିକ ଯାହା ଏକ ବସ୍ତୁକୁ ଚୁମ୍ବକ ସହିତ ଲାଗି ରହିବାକୁ ଦିଏ, ତାହା ହେଉଛି ଲୁହା, ନିକେଲ୍, ଷ୍ଟିଲ୍ ଏବଂ କୋବାଲ୍ଟ।
ଏ ସବୁ ମଧ୍ୟରୁ କେଉଁ ଗୁଡିକ ଚୁମ୍ବକ ସହ ଲାଗି ରହିବ ବୋଲି ତୁମେ ଭାବୁଛ ?
ଘରଚଟିଆର ମାଆ ତା’ ଖାଇବା ଡବାକୁ ତା ସ୍କୁଲ୍ ବ୍ୟାଗ୍‌ରେ ରଖିଦେଲେ ଓ ତା’ ଡେଣାକୁ ତା’ ଚାରିପାଖରେ ଗୁଡ଼େଇ ଦେଲେ।ସେ କହିଲେ, “ଭଲରେ ଯିବୁ ମୋ ଧନ। ମନଦେଇ ପାଠ ଶୁଣିବୁ, ଭଦ୍ର ବ୍ୟବହାର କରିବୁ ....”ଘରଚଟିଆ ହସି କହିଲା, “ଓଃ ମାଆ!
ତୁମେ ସବୁଦିନ ସେଇ ଏକାକଥା ହିଁ କହୁଛ।”
ମାଆ କହିଲେ, “ଆଉ ମନେରଖ, ସାପଠୁ ଦୂରେଇ ରହିବୁ - ସେ ଆମଠୁ ଅଲଗା।”ଘରଚଟିଆ ଭାବିଲା ମାଆ ଏଇ କଥାଟି କହିନଥାନ୍ତେ ଭଲା। ସାପ ତା’ର ପ୍ରିୟ ସାଙ୍ଗ। ମାଆ କିନ୍ତୁ ତାକୁ ସାପ ସହ ମିଶିବାକୁ ମନା କରନ୍ତି।ମାଆ ସବୁବେଳେ କହନ୍ତି, “ସେମାନଙ୍କ ଜାତି ଆମ ଜାତିଙ୍କୁ ଖାଇଦିଅନ୍ତି!” “ଘରଚଟିଆ ଓ ସାପ କେବେବି ସାଙ୍ଗ ହୋଇ ପାରିବେନି।”
ସେପଟେ ସହରର ଅନ୍ୟ ଅଞ୍ଚଳରେ  ସାପର ବାପା ତା’ ଖାଇବା ଡବାରେ ଚଢ଼େଇ ଅଣ୍ଡା ଭର୍ତ୍ତି କରୁଥାନ୍ତି।ସେ ଗର୍ବର ସହ କହିଲେ, “ଆଜି ବଢ଼ିଆ ଖାଇବା ହେଇଛି।”ସାପ ଗେରେଗେରେ ହୋଇ  କହିଲା “କିନ୍ତୁ  ଅଣ୍ଡା ମତେ ଜମା  ଭଲ ଲାଗେନି  ବାପା।”
ବାପା କଠୋର ସ୍ଵରରେ କହିଲେ “ଆମେ ପରିବାରର ସମସ୍ତେ ସବୁବେଳେ ସେମାନଙ୍କୁ ଖାଇଆସିଛୁ। ଏବେ ତୁ ଯାଆ  ଆଉ ମନେରଖ, ଘରଚଟିଆଠୁ ଦୂରେଇ ରହିବୁ।”ସାପ ରାଗ ତମତମ ହେଇ ଚାଲିଗଲା।ବାପା ପଛରୁ ଡାକି କହିଲେ “ଘରଚଟିଆ ମାନେ ଆମଠୁ ଅଲଗା।” “ତୁ ତୋର  ଖାଦ୍ୟ ସହ ସାଙ୍ଗ ହୋଇପାରିବୁନି।”
ସ୍କୁଲ୍‌ରେ ଯେତେବେଳେ ସାପ ଘରଚଟିଆକୁ ଭେଟିଲା, ସେମାନେ ଜାଣିଥିଲେ ପରସ୍ପରର ଘରେ ସେମାନଙ୍କୁ କ’ଣ କୁହାଯାଇଥିବ।ସାପ ପଚାରିଲା, “ତୋ ମାମା କହିଛନ୍ତି ନା.....?” ଘରଚଟିଆ ମୁଣ୍ଡ ଟୁଙ୍ଗାରିଲା ଓ ପଚାରିଲା “ତୋ ବାପା ବି?” ସାପ ମୁଣ୍ଡ ଟୁଙ୍ଗାରିଲା।ସାପ କହିଲା, “ଆମ ବାପ ମାଆମାନେ  ଭୁଲ୍ କଥା କହୁଛନ୍ତି ରେ ଘରଚଟିଆ।  ଚାଲ୍ ସେମାନଙ୍କୁ ଦେଖେଇଦବା ଯେ ଆମେମାନେ ବେଶି ସମାନ ଅଳ୍ପ ଅଲଗା।”
ଘରଚଟିଆ କହିଲା, “ବଢ଼ିଆ କଥା। ଚାଲ୍ ତେବେ।”ସେ ଗୋଟେ ସାଦା କାଗଜ ଟାଣିଆଣିଲା ଓ ତା’ ଉପରେ ଏହିପରି ଦୁଇଟି ବୃତ୍ତ  ଆଙ୍କିଦେଲା।
ଘରଚଟିଆ କହିଲା, “ବାଁ ପାଖ ବୃତ୍ତର ହଳଦିଆ ଅଂଶରେ  ଆମେ କେବଳ  ଘରଚଟିଆର ବିଷୟ ସବୁ  ଲେଖିବା। ଆଉ ଡାହାଣ ପାଖ ବୃତ୍ତର ନୀଳ ଅଂଶରେ ଲେଖିବା ଖାଲି ସାପ କଥା। ଏଇସବୁ ସେଇକଥା ଯେଉଁଗୁଡ଼ିକରେ ସାପ ଓ ଘରଚଟିଆ ଅଲଗା ଅଲଗା।”ସାପ ଏଥର ଦ୍ୱନ୍ଦ୍ଵରେ ପଡ଼ିଗଲା ଓ କହିଲା, “ମୁଁ ଭାବିଲି ଆମେ ସେଇକଥା ସବୁ ଭାବିବାକୁ ଚାହୁଁଛନ୍ତି ଯେଉଁଥିରେ ଆମେଦୁହେଁ ସମାନ ସମାନ।”ଘରଚଟିଆ ହସି କହିଲା। “ସେସବୁ ଲେଖିବା ପାଇଁ ଏଇ ମଝିରେ ଥିବା ସବୁଜ ରଙ୍ଗର ଅଂଶଟି ରହିଛି।”
ଘରଚଟିଆ କହିଲା, “ପ୍ରଥମେ ଭାବିବା ଚାଲ୍ ଆମେ କେମିତି ଦେଖାଯାଆନ୍ତି। ଏକାଭଳିଆ ନା ଅଲଗା?”ଦୀର୍ଘ ନିଶ୍ଵାସ ପକାଇ ସାପ କହିଲା “ପୁରା ଅଲଗା। ମୁଁ ଲମ୍ବା, ଲୋମହୀନ ଓ ପତଳା ଏବଂ ତୁ ଛୋଟ, ଗୁଦୁଲୁଗାଦୁଲ ଆଉ ନରମ।”ଘରଚଟିଆ କହିଲା “ତୁ ଠିକ୍ କହୁଛୁ, ମୁଁ ଗୋଟେ ପାଉଡର୍ ପଫ୍ ପରି ଦିଶେ।” ସେ ହଳଦିଆ ଘର ଭିତରେ ଗୋଟେ ପାଉଡର୍ ପଫ୍‌ର ଚିତ୍ର ଆଙ୍କିଲା। “ଆଉ ତୁ ଗୋଟେ ଖଦଡ଼ିଆ ଦଉଡ଼ି ପରି ଦିଶୁ” କହି ନୀଳ ଘର ଭିତରେ ଗୋଟେ ଦଉଡ଼ିର ଚିତ୍ର ଆଙ୍କିଲା।
ଘରଚଟିଆ କହିଲା, “ଏଥର ଲେଖିବା ଆମେ କେମିତି ଗତି କରନ୍ତି।”ସାପ ଏଥର ଆହୁରି ମୁହଁ ଶୁଖାଇ କହିଲା “ପୁରା ଅଲଗା ଭାବରେ । ତୁ ପବନରେ ଫୁର୍‌କିନା ଉଡ଼ିଯାଉ ଓ ମୁଁ ଭୂଇଁରେ ସର୍‌ସର୍ କରି ଘୋଷାଡ଼ି ହୋଇହୋଇ  ଯାଏ।”ଘରଚଟିଆ କହିଲା “ଅନ୍ୟ ଭାଷାରେ କହିଲେ ମୁଁ ଉଡ଼ାଜାହାଜ ପରି ଯାଏ ଆଉ ତୁ ଟ୍ରେନ୍ ପରି।”
ସାପ ଦୀର୍ଘ ନିଶ୍ୱାସ ପକାଇଲା।ଘରଚଟିଆ ଧୀରେ କହିଲା; “ଆରେ, ମନ ଖୁସି କର ସାପ। ଏବେ ଆମେ କ’ଣ ଖାଆନ୍ତି ଦେଖିବା ଚାଲ୍।”“ପୁରା ଅଲଗା ଜିନିଷ” ବୋଲି କହିଲା ବେଳକୁ ସାପର ଆଖି ଲୁହରେ ଭରିଗଲା। ସେ କହିଲା, “ମୁଁ କିନ୍ତୁ ଚଢ଼େଇ ଅଣ୍ଡା ଖାଏନି।”
ଘରଚଟିଆ କୋମଳ ସ୍ଵରରେ କହିଲା “ମୁଁ ଜାଣେରେ।” କିନ୍ତୁ ଏଥର ସେ ବି ଉଦାସ ଦିଶୁଥାଏ।ହଳଦିଆ ଘର ଭିତରେ ଖାଦ୍ୟର ଚିତ୍ର କରୁ କରୁ ଅସ୍ପଷ୍ଟ ସ୍ୱରରେ କହିଲା “ମଞ୍ଜି ଓ ଘାସ।”“ବେଙ୍ଗ ଓ ମୂଷା” କହି ଛେପ ଢୋକୁଢୋକୁ ନୀଳ ଘର ଭିତରେ ସେମାନଙ୍କର ଚିତ୍ର  ଆଙ୍କିଲା।
“ଆରେ...!”ହେଡ୍‌ମାଷ୍ଟର ହାତୀ ଆସୁଥିବାର ଦେଖି ଘରଚଟିଆ ଓ ସାପ ଡେଇଁପଡିଲେ।ସେ ନରମ ସ୍ୱରରେ ପଚାରିଲେ “ପିଲାମାନେ ତୁମ ମୁହଁ କାହିଁକି ଏମିତି ଶୁଖିଲା ଦିଶୁଛି?”କାନ୍ଦ କାନ୍ଦ ହୋଇ ସାପ କହିଲା “ଓଃ ସାର୍, ମୋ ବାପା ଓ ଘରଚଟିଆର ମାଆ କହୁଛନ୍ତି ଯେ ଆମେ ଦୁହେଁ କେବେବି  ସାଙ୍ଗ ହୋଇପାରିବୁନି କାରଣ ଆମେମାନେ ଅଲଗା ଅଲଗା।”ଘରଚଟିଆ କହିଲା “ଆମେ ଯେତିକି ଅଲଗା ତା’ ଠାରୁ ବେଶି ସମାନ ବୋଲି ସେମାନଙ୍କୁ ଦେଖାଇଦେବାକୁ ଚାହୁଁଛୁ। କିନ୍ତୁ ସେମିତି ହୋଇପାରୁନି।”ହେଡ୍‌ମାଷ୍ଟର ହାତୀ ବୃତ୍ତଗୁଡ଼ିକୁ ଅନେକ ସମୟ ଯାଏ ଦେଖିଲେ।  ତା’ପରେ ସେ ହସିବାକୁ ଲାଗିଲେ।ସାପ ଓ ଘରଚଟିଆ ତାଙ୍କୁ ଆଖିତରାଟି ଚାହିଁଲେ। ଏଥିରେ ମଜାର କଥା କ’ଣ ଅଛି ଯେ?ନିଜ ଲୁହ ପୋଛି ଶେଷରେ ହାତୀ ହେଡ୍‌ମାଷ୍ଟର୍ କହିଲେ; “ତୁମେ ଜାଣିପାରୁନ କି ପିଲାଏ, କେମିତି ଭୁଲ୍‌ଭାଲ୍ କରି ଲେଖିଛ ସବୁ। ରୁହ ମୁଁ  କରିଦେଉଛି।”
ହେଡ୍‌ମାଷ୍ଟର୍ ହାତୀ ଗୋଟିଏ ବେଞ୍ଚ ଉପରେ ବସିଗଲେ।ସେ କହିଲେ, “ସାପ, ଏଥର  କହ ତୋତେ କି କି କାମ ସବୁ କରିବାକୁ ଭଲଲାଗେ?”ସାପ କହିଲା, “ଖେଳିବାକୁ ଆଉ ଗପିବାକୁ ଭଲଲାଗେ  ସାର୍, ବିଶେଷକରି ଘରଚଟିଆ ସହ।”
“ଆଉ ଘରଚଟିଆ ତତେ?”“ଗପିବାକୁ  ଓ ଖେଳିବାକୁ ସାର୍। ବିଶେଷକରି ସାପ ସହ।”ହେଡ୍‌ମାଷ୍ଟର ହାତୀ କହିଲେ  “ଠିକ୍ ଅଛି। ତୁମେ  ଦୁହେଁ ସମାନ ପ୍ରକାର କାମ କରିବାକୁ ଭଲପାଅ।”ଏବଂ ସେ ସବୁଜ ଅଂଶରେ କିଛି ଆଙ୍କିଲେ।ହେଡ୍‌ମାଷ୍ଟର ହାତୀ ପୁଣି ପଚାରିଲେ “ଏଥର କୁହ ପିଲାଏ। ତୁମକୁ କୋଉ କଥା ଖୁସି ଦିଏ?”ସାପ ମୁରୁକି ହସିଲା। କହିଲା, “ଯେତେବେଳେ ଦିଦି ମୋତେ ମୋର  ସାଙ୍ଗ ପାଖରେ ବସିବାକୁ ଦିଅନ୍ତି।’’“ମୋର ବି ଏକା କଥା ସାର୍!” କହି ତାଳିମାରିଲା ଘରଚଟିଆ।
ଏଥର ହାତୀ ହେଡ୍‌ମାଷ୍ଟର କହିଲେ, “ଆ..ହା!
ତୁମ ଦୁହିଁଙ୍କର ଖୁସିର ସ୍ଥାନ ବି ସମାନ... ସେଇ ସବୁଜ!”“ଠିକ୍ ଅଛି। ଏଥର କହିଲ ସାପ ଓ ଘରଚଟିଆ, ତୁମକୁ କେଉଁ ଜିନିଷ ଦୁଃଖ ଦିଏ?”ଦୀର୍ଘନିଶ୍ୱାସ ପକାଇ ସାପ କହିଲା “ବାପା ଯେଉଁ ଘରଚଟିଆଠୁ ଦୂରେଇ ରହିବାକୁ କୁହନ୍ତି ସେଇଟା।”ଘରଚଟିଆ ବି ଦୀର୍ଘନିଶ୍ୱାସ ପକାଇ କହିଲା “ମାଆ ଯେଉଁ କହେ ସାପଠୁ ଦୂରେଇ ରହିବାକୁ ସେଇଟା।”ହେଡ୍‌ମାଷ୍ଟର ହାତୀ ଭୃକୁଞ୍ଚନ କଲେ। ସେ କହିଲେ, “ତୁମେ ଦୁହେଁ ଏକାକଥା ପାଇଁ ଦୁଃଖୀ, ତୁମ ବାପା ମାଆ ତୁମକୁ ନିଜନିଜ ସାଙ୍ଗ ବାଛିବାକୁ ଦେଉନାହାଁନ୍ତି ବୋଲି। ପୁଣି ସବୁଜ!”
ହେଡ୍‌ମାଷ୍ଟର ହାତୀ କହିଲେ “ଏଥର କୁହ ସବୁଠୁ ଭଲ ସାଙ୍ଗ କିଏ ହୋଇପାରିବ ବୋଲି ତୁମେ ଭାବୁଛ?”ହାତୀ ଆରମ୍ଭ କଲା “ଯିଏ ତୁମକୁ ଭଲପାଏ...” “...ତୁମେ ଭିନ୍ନ ଭିନ୍ନ ପ୍ରକାରର ହୋଇଥିଲେ ବି” କଥା ପୁରା କଲା ଘରଚଟିଆ। ଏଥର ହେଡ୍‌ମାଷ୍ଟର ହାତୀ କହିଲେ, “ତେବେ ତୁମେ ଦୁଇଜଣ ଯାକ ଏ କଥାରେ ରାଜି ଯେ, ଜଣେ ପ୍ରକୃତ ସାଙ୍ଗ ତୁମେ ଯେମିତି ହୋଇଥିଲେ ବି ସେ  ତୁମକୁ ଭଲପାଏ। ଏଥର ସମାନ-ସମାନ ଚାରୋଟି କଥା ହୋଇଗଲା। ଆଉ ଅଲଗା ଥିବା କଥା ମାତ୍ର ତିନିଟି। ତେଣୁ ସମାନ-ସମାନ କଥା ଜିତିଲା।”
“ହୁର୍‌ରେ!
ଧନ୍ୟବାଦ ହେଡ‌୍‌ମାଷ୍ଟର ହାତୀ” କହିଲେ ସାପ ଓ ଘରଚଟିଆ।ହେଡ୍‌ମାଷ୍ଟର ହାତୀ ବି କହିଲେ, “ହୁର୍‌ରେ!
କିନ୍ତୁ ଗୋଟେ ଶେଷକଥା....”“କ’ଣ ସାର୍?”“ତୁମ ବାପାମାଆଙ୍କୁ ଆଜି ଯାଇ କହିବ ମୁଁ ସେମାନଙ୍କୁ ଦେଖା କରିବାକୁ ଚାହେଁ। ସେମାନେ କାଲି ସକାଳେ ଆଗ ଆସି ମୋତେ ଅଫିସ୍‌ରେ ଦେଖାକରିବେ।”ଏତକ କହି ହେଡ୍‌ମାଷ୍ଟର ହାତୀ ଚାଲିଗଲେ। ଅବଶ୍ୟ ଗଲାବେଳେ ସେ ରାଗିଲା ପରି ଦିଶୁଥିଲେ।
ସମାଧାନ କର!ବିଭିନ୍ନ  ଜିନିଷକୁ ଅଲଗା ଅଲଗା କରି ସଜାଇ ରଖିବା ଓ ଏକାଠି କରିବା ହେଉଛି ଗଣିତର ଏକ ମୁଖ୍ୟ କୌଶଳ। ଜିନିଷଗୁଡ଼ିକୁ ସଜାଇ ରକିବାକୁ ହେଲେ ତୁମକୁ ତୁମ ନିଜକୁ କିଛି ଯୁକ୍ତିଯୁକ୍ତ ପ୍ରଶ୍ନ ପଚାରିବାକୁ ହେବ।୧ -  କେଉଁ ଜିନିଷ ଗୁଡ଼ିକ ସମାନ?
କେଉଁ ଜିନିଷ ଗୁଡ଼ିକ ଅଲଗା?୨ - ସମାନ ଜିନିଷ ଗୁଡ଼ିକ କେଉଁ ରୂପେ ସମାନ?
ଅଲଗା ଜିନିଷ ଗୁଡ଼ିକ  କେଉଁ ଭାବେ ଅଲଗା?୩ - ସମାନ ଜିନିଷ ଗୁଡ଼ିକୁ ଏକାଧିକ ଉପାୟରେ ଏକାଠି କରିହେବ କି?
ଏହି ଖେଳନା ଗୁଡ଼ିକୁ ବଛାବଛି କରି କେତେ ପ୍ରକାରେ ଶ୍ରେଣୀଭୁକ୍ତ କରିହେବ ଭାବ। ତୁମେ ସେମାନଙ୍କୁ ଏହିପରି ବାଛି ପାରିବ:- ସେମାନଙ୍କର ରଙ୍ଗ ଅନୁସାରେ: ନୀଳ ପଶୁ ଗୋଟିଏ ବୃତ୍ତରେ ଓ ହଳଦିଆ ଅନ୍ୟ ବୃତ୍ତରେ।-ସେମାନଙ୍କର ଆକାର ଅନୁସାରେ: ଛୋଟ ଜୀବ  ଗୋଟିଏ ବୃତ୍ତରେ  ଓ ବଡ଼ ଅନ୍ୟ ବୃତ୍ତରେ।- ସେମାନେ କେମିତି ଗତି କରନ୍ତି ସେହି  ଅନୁସାରେ: ଚାଲୁଥିବା ଜୀବ  ଓ  ଉଡ଼ୁଥିବା ଜୀବ।ପ୍ରତ୍ୟେକ ଥର ଦଳଗୁଡ଼ିକ ଅଲଗା ଅଲଗା ହେବ କି?
ଚେଷ୍ଟାକର ଓ ଦେଖ!
ମୁଁ ଏହା ସାହାଯ୍ୟରେ ଦୌଡ଼ିପାରିବି I
ମୁଁ ଏହା ସାହାଯ୍ୟରେ ଡେଇଁପାରିବି I
ମୁଁ ଏହା ସାହାଯ୍ୟରେ ନାଚ କରିପାରିବି I
ମୁଁ ଏହା ସାହାଯ୍ୟରେ ପହଁରି ପାରିବି |
ମୁଁ ଏହା ସାହାଯ୍ୟରେ ଦୌଡ଼ି ଡେଇଁ ପାରିବି I
ମୁଁ ଏହା ସାହାଯ୍ୟରେ କିକ୍ ମାରିପାରିବି I
ମୁଁ ଏହା ସାହାଯ୍ୟରେ ପଳାୟନ କରିପାରିବି I
﻿କିନ୍ତୁ ମୁଁ ଏହା ସହିତ କେବେବି ଉଡ଼ି ପାରିବି ନାହିଁ I
ଯେତେଥର ମୁଁ ଗରମ, ଗରମ ପାଣିରେ ଗାଧାଏ ମୋ ଓଦା ଦେହ ଥଣ୍ଡା, ଥଣ୍ଡା ଲାଗେ।କିଏ ଏମିତି କରେ?ବାୟୁ, ମାନେ ପବନ!
ମୋ କପ୍‌ର କ୍ଷୀର ବି ଗରମ, ଗରମ କିନ୍ତୁ ଏହା ଶୀଘ୍ର ମୁଁ ଢ଼ୋକି ପାରିଲା ଭଳି ହୋଇଯାଏ। ଏମିତି କିଏ କରେ?ବାୟୁ, ମାନେ ପବନ!
ଆମ ଝରକାର ପର୍ଦ୍ଦା ଲହରେଇ ଯାଏ ଆଉ ଆସ୍ତେକରି ମୋ ମୁହଁକୁ ଆଉଁସି ଦିଏ ଏମିତି କିଏ କରେ?
ବାୟୁ, ମାନେ ପବନ!
ବିଜୁଳିର ଚମକ ଅନେକ ଦୂରରେ କଳାମେଘ ଚାଲୁଥାଏ ମୋ ରାସ୍ତାରେ।ଏମିତି କିଏ କରେ?ବାୟୁ, ମାନେ ପବନ!
ଡାଳମାନେ ହଲନ୍ତି ଏବଂ ପତ୍ରସବୁ ଥରିଯାଆନ୍ତି।ଫୁଲମାନେ ଆସ୍ତେ ଆସ୍ତେ ଖସିପଡନ୍ତି।ଏମିତି କିଏ କରେ?ବାୟୁ, ମାନେ ପବନ!
ଘରଠୁ ଦୂରରେ, ଆମେ ଖେଳୁଛୁ ତେବେ ବି, ମାଆ ତିଆରି କରୁଥିବା ମିଠାର ବାସ୍ନା ମୁଁ ବାରିପାରେ।ଏମିତି କିଏ କରେ?ବାୟୁ, ମାନେ ପବନ!
ଗୋଟିଏ କାଚଗ୍ଲାସ ଝର୍କା ପାଖରେ ଅଛି ତଳେ ପଡ଼ିଗଲା।ହେ ଭଗବାନ, ମୁଁ ସେଠି ନଥିଲି ଏମିତି ଦୁଷ୍ଟାମୀ କିଏ କଲା?
ଅବଶ୍ୟ ଇଏ ବାୟୁ, ମାନେ ପବନ ହିଁ ଥିଲା!
ଗୋଟିଏ ହୁଇସିଲ ବାଜେ।ମୁଁ ଦେଖିପାରେନି, କିନ୍ତୁ ଶୁଣିପାରେ।ଏମିତି କିଏ କରେ?ବାୟୁ, ମାନେ ପବନ!
ଦେଖା ଦିଏନି,ଶୁଣା ଯାଏନି,କିଛି ବି ନ କହିସବୁ କାମ କରେ।ଇଏ କିଏ ହେଇପାରେ?
ଅବଶ୍ୟ ପବନ!
ଗୋଟିଏ ହାତୀ ଛୁଆ ବଣରେ ବୁଲୁଥିଲା Iବୁଲୁ-ବୁଲୁ ତାକୁ ଶୋଷ ଲାଗିଲା I
ସେ ଏକୁଟିଆ ନଦୀ ପାଖରେ ପହଞ୍ଚିଲା Iସେଠାରେ ସେ ଚିନ୍ତା କଲା ପାଣି କିପରି ପିଇବ?
ନଦୀର ପାଣିରେ ସେ ଆଗ ନିଜର କାନ ବୁଡ଼ାଇଲା I କିନ୍ତୁ ସେ ପାଣି ପିଇ ପାରିଲା ନାହିଁ I
ପୁଣି ସେ ନିଜର ଲାଞ୍ଜ ବୁଡ଼ାଇଲା I ଏଥର ମଧ୍ୟ ସେ ପାଣି ପିଇ ପାରିଲା ନାହିଁ I
ସେତିକିବେଳେ ମାଆ ସେଠାରେ ପହଞ୍ଚି ଗଲା I
ସେ ଧିରେ କରି ତା’ପାଖକୁ ଆସିଲା I
ସେ ତା’ର ଛୁଆର ଶୁଣ୍ଢକୁ ପାଣିରେ ବୁଡ଼ାଇ ଦେଲା I
ହାତୀ ଛୁଆ ଢକ୍ – ଢକ୍ କରି ପାଣି ପିଇବାକୁ ଲାଗିଲା I
ମୁଁ ପଚାରିଲି ଆଈକୁ, “ମୁଁ ଲଡୁ ଖାଇବି?”“ଏବେ ନୁହେଁ ପୁଅ, କାଲି ଖାଇବୁ।”କିନ୍ତୁ କାଲି ପର୍ଯ୍ୟନ୍ତ ମୁଁ ଅପେକ୍ଷା କରିବାକୁ ଚାହୁଁ ନଥିଲି।
ମୁଁ ଅଜାଙ୍କୁ ପଚାରିଲି, “ମୁଁ ବାହାରେ ସାଙ୍ଗମାନଙ୍କ ସହିତ ଖେଳିବି?”“ଏବେ ନୁହେଁ, ପୁଅ।  ଶୋଇକି ଉଠିଲେ?”କିନ୍ତୁ ମୁଁ ଶୋଇକି ଉଠିବା ପର୍ଯ୍ୟନ୍ତ ଅପେକ୍ଷା କରିବାକୁ ଚାହୁଁ ନଥିଲି।
ମୁଁ ମା’କୁ ପଚାରିଲି, “ମୁଁ ନୂଆ ଜାମା ପିନ୍ଧିବି?”“ଏବେ ନୁହେଁ ପୁଅ, ବାହାରକୁ ଯିବାବେଳେ।”କିନ୍ତୁ ମୁଁ ବାହାରକୁ ଯିବା ପର୍ଯ୍ୟନ୍ତ ଅପେକ୍ଷା କରିବାକୁ ଚାହୁଁନଥିଲି।
ମୁଁ ବାପାଙ୍କୁ ପଚାରିଲି, “ମୁଁ ଏହି ସୁନ୍ଦର ଡବାଟି ଖୋଲିବି?”“ଏବେ ନୁହେଁ ପୁଅ, ଏବେ ନୁହେଁ।  ଅପେକ୍ଷା କର।”କିନ୍ତୁ ମୁଁ ଆଉ ଅପେକ୍ଷା କରିବାକୁ ଚାହୁଁ ନଥିଲି।
ବଡ଼ଲୋକମାନେ କାହିଁକି ସବୁବେଳେ କୁହନ୍ତି, “ଏବେ ନୁହେଁ, ଏବେ ନୁହେଁ?” ସେହି ରାତିରେ, ମୁଁ ରାଗିକି ଶୋଇଲି।
ପରଦିନ ଶୀଘ୍ର ଉଠିମୁଁ ରୋଷେଇଘରକୁ ଗଲି।ଆଈ କହିଲା, “ଏବେ ତୁ ଲଡ଼ୁ ଖାଇପାରୁ।”
ଅଜା କହିଲେ, “ଚାଲ, ଏବେ କ୍ରିକେଟ୍ ଖେଳିବା।”ମାଆ କହିଲା, “ଏବେ ନୂଆ ଜାମା ପିନ୍ଧିପାରୁ।”ବାପା କହିଲେ, “ଏବେ ସେହି ଡବାଟି ଖୋଲିପାରୁ।”ଆଉ ସମସ୍ତେ ପାଟି କରି ଉଠିଲେ, “ହାପି ବାର୍ଥ୍ ଡେ!”
ଜେଜେମାଆ!
ଜେଜେମାଆ!
“ଆମେ ଆଜି ନଡ଼ିଆ ବରଫି ତିଆରି କରିପାରିବା କି?” ଖାଇବା ପାଇଁ ବହୁତ ମନ ହେଉଛି। ସୂରଯ ତା’ ଜେଜେମା’ଙ୍କୁ କହିଲା। ଦୟାକରି................
“ହୁଁ............. !
ତିଆରି ତ ହୋଇଯିବ। କିନ୍ତୁ ଏଥିପାଇଁ ତୁମକୁ ମୋତେ ସାହାଯ୍ୟ କରିବାକୁ ହେବ। କରିବ ନା?” ବହୁତ ବଢ଼ିଆ। ଏବେ ଆସିବ ମଜା।
“ପ୍ରସ୍ତୁତ ଅଛ ତ?” ସୂରଯ ପଚାରିଲା।“ହଁ ପ୍ରସ୍ତୁତ!”ଜେଜେମାଆ କହିଲେ।
ଆମେ କେବଳ ଶୁଖିଲାନଡ଼ିଆ ହିଁ ନେବା,              ଯେଉଁଗୁଡ଼ିକ ଶୁଖି ଧୂସରରଙ୍ଗ ହୋଇଯାଇଥିବ, ହେଲା।                  ହୁସ୍..... “ଦେଖ ଦେଖ..., ନଡ଼ିଆ ପଡ଼ିଲା।                ମୁଣ୍ଡ ଉପରେ ଯେମିତି ନ ପଡ଼େ।” ଧଡାସ......
“ଏବେ ନଡ଼ିଆର ଚୋପା ଛଡେଇବା...”                                ପୁଚ...... ଚିରର......
ସୂରଯର ପେଟ କୁଡ଼ କୁଡ଼ ହେଲା: କୁଡ଼-କୁଡ଼ କୁଡ଼-କୁଡ଼ଜେଜେମାଆ ମୁରୁକିମୁରୁକି ହସିଲେ।ହିସସ... ହିସସ...
ଏବେ ଆମେ ନଡ଼ିଆକୁ                                   ଭାଙ୍ଗି ଫାଳ କରିବା                                “ଠୋ........ ଠା........”
ଏବଂ ନଡ଼ିଆ କୋରଣାରେ ନଡ଼ିଆ କୋରିବା।କ୍ରୁରର.... କ୍ରୁରର....
“ଏବେ କୋରା ନଡ଼ିଆରେ ଚିନି ଏବଂ ଅନ୍ୟସବୁ ମସଲା ମିଶାଇ ଗରମ କଢେଇରେ ଘାଣ୍ଟିବା......” “ଜେଜେମାଆ, ଏହା କେତେ ବଢ଼ିଆ ବାସୁଛି!”
ଏବେ ତାକୁ ଗୋଟିଏ ଥାଳିରେ ଖେଳେଇ କରି ରଖିଦେବା। “ଏହାକୁ ଥଣ୍ଡା ହେବା ପର୍ଯ୍ୟନ୍ତ ଆମକୁ ଅପେକ୍ଷା କରିବାକୁ ହେବ!”
“ଏବେ ଏହାକୁ ଛୋଟଛୋଟ       ଖଣ୍ଡ କରି କାଟିବାକୁ ହେବ।”                   ସ୍କୁଇକ...                   ସ୍କୁଇକ...
“ଏ ଏ ଏ.....!
ଏବେ ଆମର ନଡ଼ିଆ ବରଫି ଖାଇବା ପାଇଁ ପ୍ରସ୍ତୁତ।”ଆଉ ଖାଇବା ପାଇଁ ମୁହଁରେଲାଳ ଆସିଯାଉଛି।
ସରଳ ଯନ୍ତ୍ରଜେଜେମା’ଙ୍କ ବରଫି ସରଳଯନ୍ତ୍ରମାନଙ୍କ ଦ୍ଵାରା ତିଆରି!
ସରଳଯନ୍ତ୍ରରେ କାମ କରିବା ସହଜ ହୋଇଥାଏ। ଅର୍ଥାତ ଯେଉଁ ଯନ୍ତ୍ରମାନଙ୍କ ସାହାଯ୍ୟରେ ସହଜରେ କାମ କରାଯାଇପାରେ, ତାହା ସରଳଯନ୍ତ୍ର। ସାଧାରଣତଃ ୬ ପ୍ରକାରର ସରଳ ଯନ୍ତ୍ର ଅଛି:ଗଡ଼ାଣିଆ ଚଟାଣଦଣ୍ଡଚକ ଓ ଅକ୍ଷ
ମୁନିଆ ବା ଧାରୁଆ ଯନ୍ତ୍ର କପିକଳସ୍କୃ ନଟ୍ତୁମେ କଣ ନଡିଆ ବରଫି ତିଆରି କରିବା ପାଇଁ ସୂରଜ ଆଉ ଜେଜେମା ବ୍ୟବହାର କରିଥିବା ସରଳ ଯନ୍ତ୍ରଟିକୁ ଚିହ୍ନି ପାରିବ?
ସୁଶୀଳା ତାମିଲନାଡ଼ୁରେ ରହେ। ତା’ ମାଆଠାରୁ ସେ କୋଲମ୍ ଆଙ୍କିବା ଶିଖିଥିଲା।
ପ୍ରତି ପୋଙ୍ଗଲରେ ସେ ଗୋଟିଏ କୋଲମ୍ ନିଜେ ପକାଏ।
ସୁଶୀଳାକୁ କୋଲମ୍ ଆଙ୍କିବାକୁ ଭାରି ଭଲ ଲାଗେ।ସିଏ ତଳେ, ସିଡିରେ, ଆଉ କାନ୍ଥରେ କୋଲମ୍ ପକାଏ।
ଟ୍ରେନ୍ ଆଉ ବଡ଼ବଡ଼ କୋଠାକାନ୍ଥରେ।
ଆକାଶରେ ଫୁର୍ଫୁର୍ ଉଡୁଥିବା ଗୁଡ଼ିରେ ବି।ସମସ୍ତେ ସୁଶୀଳାର କୋଲମ୍ ର ପ୍ରଶଂସା କରନ୍ତି!
ଦିନେ, ବାୟୁସେନା ଲୋକେ ତା’କୁ କୋଲମ୍ ଆଂକିବା ପାଇଁ ସାହାଯ୍ୟ ମାଗିଲେ।ସୁଶୀଳା ପାଇଲଟ ମାନଙ୍କୁ ତା’ ଉଡ଼ାଜାହାଜକୁ କିପରି ଭାବରେ ନିୟନ୍ତ୍ରଣ କରିବାକୁ ହେବ, ବୁଝାଇଲା।
ମାତ୍ର କେଇ ମିନିଟରେ ଅକାଶରେ ଗୋଟେ ବିରାଟ ସୁନ୍ଦର ରଂଗୀନ କୋଲମ୍ ଦେଖାଗଲା ଯାହାକୁ ସହରରେ ସମସ୍ତେ ଦେଖିଲେ।
ସେହି ରାତିରେ ସୁଶୀଳା ଛାତ ଉପରେ ଠିଆ ହୋଇ ଆକାଶକୁ ଦେଖିଲା। ତାରାମାନେ ଟିମ୍-ଟିମ୍ କରୁଥିଲେ।ତମକୁ କ’ଣ ଲାଗୁଛି, ସୁଶୀଳା ତା’ର କୋଲମ୍ ଏବେ କେଉଁଠି ଆଂକିବ?
କୋଲମ୍ ଅତି ସୁନ୍ଦର ଚିତା ଯାହା ଖାଲି ହାତରେ ଅବା ବିନ୍ଦୁମାନୁ ଯୋଡ଼ି ଅଂକା ଯାଏ। ଲୋକମାନେ ଘର ଆଗରେ କୋଲମ୍ ଆଙ୍କି, ନୂଆଦିନକୁ ସ୍ୱାଗତ କରନ୍ତି। ବିଶ୍ୱାସ ଯେ କୋଲମ୍ ଅତି ଶୁଭ। ଚାଉଳ-ଚୂନାରୁ କୋଲମ୍ ତିଆରି ହୁଏ କୋଲମ୍ ବିଭିନ୍ନ ନାମରେ ଜଣା ଯାଏ - ମୁଗ୍ଗୁ, ରଙ୍ଗୋଲି, ଚୌକପୂର୍ଣ, ଅଲ୍ପନା ଓ ହସେ-ଚିତ୍ର।ତମ ଆଡ଼େ କୋଲମ୍ କୁ କ’ଣ କୁହା ଯାଏ?
ଅନୁ ପାଖରେ ରଂଗ-ବେରଂଗର ମୋଜା ଅଛି I ମାଆକୁ ଏହା ବହୁତ ଦରକାର ପଡ଼ିଥାଏ I
ମାଆ ଏଥିରେ ପୋଛା ତିଆରି କରନ୍ତି I ଅନୁକୁ ଏଗୁଡ଼ିକୁ ନେଇ ପୋଛା ତିଆରି ହେବା ପସନ୍ଦ ହୁଏ ନାହିଁ I
ଅନୁକୁ ନିଜର ମୋଜା ବହୁତ ଭଲ ଲାଗିଥାଏ I ମୋଜା ସାହାଯ୍ୟରେ ପାଦର ରଂଗ ବଦଳା ଯାଇପାରେ I
ଲାଲ୍ ପାଦ ଦରକାର, ଲାଲ୍ ମୋଜା ପିନ୍ଧି ନିଅ I
ନୀଳ ପାଦ ଦରକାର, ନୀଳ ମୋଜା ପିନ୍ଧି ନିଅ I
ରଂଗ-ବେରଂଗର ପାଦ ଚାହୁଁଛ କି ?ରଂଗ-ବେରଂଗର ମୋଜା ପିନ୍ଧିନିଅ Iମୋଜା କେବେ ମନା କରି ନଥାଏ I
ଦିନେ ଅନୁ ଗିଲାସକୁ ମୋଜା ପିନ୍ଧାଇ ଦେଲା Iପୁଣି ଗୋଟିଏ ବ୍ୟାଟକୁ ଓ ଗୋଟିଏ ବଲକୁ I
ଅନୁ କହିଲା, " ମାଆ, ଗିଲାସ ଲାଲ୍ ରଂଗ ହୋଇଗଲା Iବ୍ୟାଟ୍ ନୀଳ ରଂଗ ଏବଂ ବଲ୍ ରଂଗୀନ ହୋଇଗଲା I"ମାଆ କହିଲେ, "ଏଗୁଡ଼ିକ ବହୁତ ସୁନ୍ଦର ଦେଖାଯାଉଛି I"
ତା'ପର ଦିନ ଅନୁ ଦେଖିଲା, ଗୋଟିଏ ମୋଜାରେ ହାତୀ ତିଆରି ହୋଇଛି I
ଗୋଟିଏ ମୋଜାରେ ବିଲେଇ ତିଆରି ହୋଇଛି I
ସେ ହାତୀ ଓ ବିଲେଇକୁ ଉଠେଇଲା ଓ ଦୌଡ଼ିକରି ମାଆ ପାଖକୁ ଗଲା I
ସେ ମାଆକୁ କୁଣ୍ଢାଇ ପକେଇଲା ଓ ପଚାରିଲା, " ଏବେ ଆଉ ମୋଜାରେ ପୋଛା କରିବନି ନା?
"ମାଆ ଅନୁକୁ ବହୁତ ଗେଲ କରିଲେ I ବହୁ ସମୟ ପର୍ଯ୍ୟନ୍ତ ତାକୁ କୁଣ୍ଢାଇ ଧରିଲେ I
ରବିବାର ଦିନେ, ମନୁ ର ବାପା-ମାଁ ତାକୁ ଗୋଟିଏ ନାଲି ବରସାତୀ କିଣି ଦେଲେ ।"ମାଁ, ମୁଁ  ଏବେ ଏଇଟା ପିନ୍ଧି ପାରିବି କି ?
",ମନୁ ପଚାରିଲା ।"ନା ବାପା , ବର୍ଷା  ହେବାକୁ ଅଛି, କିନ୍ତୁ ଏବେ ଆକାଶ ସଫା ଦେଖା ଯାଉଛି।",ମାଁ କହିଲେ  ।
ସୋମବାର  ଦିନ ଖରା ହେଉ ଥିଲା।ମନୁ  ପଚାରିଲା," ଆଜି ବର୍ଷା ହେବ କି ମାଁ ?
"ମାଁ କହିଲେ," ନା ମନୁ , ଆଜି ହେବନି ।ଯଦି ତୁ ତୋ ବରସାତୀ ପିନ୍ଧିବୁ ତାହେଲେ ତୁ ବହୁତ ମଜାକିୟା ଦେଖା ଯିବୁ ।"
ମଙ୍ଗଳବାର ଦିନ ଆକାଶ ନୀଳ ଦେଖା ଯାଉ ଥିଲା ।ମନୁ ପଚାରିଲା,"ମାଁ, ମୋ ମନର ଇଛା କେବେ ପୁରଣ  ହେବ ?
"ମାଁ କହିଲେ ," ଆଜି ହେବନି ବାପା ।ଆଜି ଆକାଶରେ କେବଳ ଗୋଟିଏ  ବାଦଲ   ଦେଖା ଯାଉଛି ।"
ବୁଧବାର ଦିନ ଗରମ ହେଉ ଥିଲା।ମନୁ ପଚାରିଲା ,"ମାଁ, ବର୍ଷା କଣ ପାଇଁ ହେଉନି ?
"ମାଁ କହିଲେ,"ଆଜି ବର୍ଷା ହୋଇ ପରେ,ବୋଧ ହୁଏ  ମଧ୍ୟାନ୍ନ  ପୂର୍ବରୁ।"
ଗୁରୁବାର ଦିନ ମନୁ ଗୋଟେ ପିକନିକ କୁ ଗଲା।ମନୁ ପଚାରିଲା,"ଯଦି ବର୍ଷା ହୁଏ ତ?
ମୁଁ ମୋ ବରସାତୀ ସାଙ୍ଗରେ ନେଇ ଯିବି କି?
"ମାଁ କହିଲେ,"ନା ବାପା, ଆଜି ମଧ୍ୟ ବର୍ଷା ହେବ ନାହିଁ।ସେ ଛୋଟ ବାଦଲମାନେ ଆଜି ଆକାଶ ରେ ଖୁବ ଉଚ୍ଚ ରେ ଅଛି।"
ଶୁକ୍ରବାର ଦିନ ମେଘୁଆ ପାଗ ଥିଲା।ମନୁ ଜୋର ରେ ପଚାରିଲା ,"ମାଁ ଆଜି ବର୍ଷା ହେବ କି?
""ଆଜି ବର୍ଷା ହେଇ ପାରେ ବାପା। ଆଜି  ଆକାଶ ତଳେ କିଛି କଳା  ମେଘ ଦେଖା ଯାଉଛି।", ମାଁ କହିଲେ।
ଶନିବାର ରେ ଅଭୁତ ଜୋର ଘଡ଼ଘଡ଼ି  ହେଲା।ଘଡ଼ଘଡ ଚଡଚଡ ...."ମାଁ ସେଟା କଣ ବିଜୁଳି ଘଡ଼ଘଡ଼ି କରୁଛି କି?ବର୍ଷା କଣ ଶୀଘ୍ର ହେବ କି ?
", ମନୁ ପଚାରିଲା।
ଆଉ ଶେଷରେ ବର୍ଷା ଆରମ୍ଭ ହେଲା।ମନୁ ଗୀତ ଗାଈ ବସିଲା ଓ ବାହାରକୁ ପଳେଇଲା ,"ବର୍ଷା ହେଉଛି। ବର୍ଷା ହେଉଛି ।"
"କିନ୍ତୁ ମନୁ ", ମାଁ ମନୁ ପଛରେ ଦୌଡ଼ି-ଦୌଡ଼ି କହିଲେ ,"ତୁ ତୋ ବରସାତୀ ନେବା ପାଇଁ ଭୁଲି ଗଲୁ!"
ମୁଁ ଆକାଶରେ ବଡ଼ କଳାମେଘ ଦେଖିପାରୁଛି ଏବଂ ଗୁଡୁମ ଗୁଡୁମ ଘଡ଼ଘଡ଼ି ଶବ୍ଦ ଶୁଣିପାରୁଛି, ବର୍ଷା ଆସିଗଲା। ସଂସ୍କୃତରେ ଏହା ୱର୍ଷାଋତୁ କୁହାଯାଏ। ଭିଜାମାଟିର ବାସ୍ନା ମୋତେ ଭାରି ଭଲ ଲାଗେ। ଲମ୍ବା ଗରମ ଗ୍ରୀଷ୍ମ ପରେ ମାଟି ମଧ୍ୟ ବୋଧହୁଏ ପ୍ରଥମ ବର୍ଷାର ଆନନ୍ଦକୁ ଉପଭୋଗ କରୁଛି।
ବର୍ଷାପାଣି ମାଟି ଉପରେ ସୁନ୍ଦର ଡିଜାଇନ ତିଆରିକରେ। ମୋ ମାମୁ ବର୍ଷାପାଣି ସଞ୍ଚୟ କରିବାକୁ ବଡ଼ବଡ଼ ଡ୍ରମ ଅନେକ ଜାଗାରେ ରଖିଦେଲେ। ଛାତରୁ ବର୍ଷାପାଣି ବୋହି ଆସି ସେହି ଡ୍ରମରେ ପଡ଼ିବ। ମୁଁ ତାକୁ ଝରଣା କହେ। ବର୍ଷା ସମୟରେ ମାଇଁ ବଡ଼ ସ୍ୱରରେ ଗାଇବାକୁ ଲାଗନ୍ତି।
ଶୁଭାମାଇଁ ବାରଣାସୀରେ ବାସକରନ୍ତି। ସେ ମୋତେ କିଛି ମଧୁର ଗୀତ ‘କାଜରୀ’ ଶିଖାଇଦେଲେ। ତୁମେ ଜାଣ, ମିଆଁ ତାନସେନ ଯେ ରାଜା ଆକବରଙ୍କ ଦରବାରରେ ଜଣେ ପ୍ରସିଦ୍ଧ ଗାୟକ ଥିଲେ।  ସେ ‘ମିଆଁ କି ମଲହାର’ ରାଗରେ ଗୀତ ଗାଇ ଆକାଶରୁ ବର୍ଷା କରାଇ ଦେଉଥିଲେ। ମୁଁ ମଧ୍ୟ ଭାରତୀୟ ସ୍ତ୍ରୀୟ ସଂଗୀତ ଶିଖିବାକୁ ଆରମ୍ଭ କରିବି।
ସ୍କୁଲରୁ ଫେରିବା ସମୟରେ ମୁଁ ଭିଜିଗଲି। କିନ୍ତୁ ତାହା ମଧ୍ୟ ମଜା ଲାଗେ। ମୁଁ ଆମ ଘର ପାଖ ପଡ଼ିଆରେ ମୟୁର ନାଚିବା ଦେଖିଲି। ସେମାନେ ତ ଓଦା ହେଲା ଭଳିଆ ମୋଟେ ଦେଖାଯା’ନ୍ତି ନାହିଁ। ବଡ଼ଗଛରେ ମନୁ ଲଗାଇଥିବା ଦୋଳିରେ ବସି, ଥଣ୍ଡାପବନ ମୁହଁରେ ବାଜିବା ଆନନ୍ଦ ପାଇଁ ମୋର ମନ ସମ୍ଭାଳୁ ନାହିଁ।
ରୋଷେଇଘରୁ ଗରମ ଗରମ ପକୁଡି ଛଣାର ବାସନା ମୋ ନାକରେ ବାଜିଲାଣି। ପକୁଡ଼ି ସଙ୍ଗେ କିଛି ମକ୍କା ମଞ୍ଜି ମଧ୍ୟ ଖାଇବାକୁ ଲୋଭ ହେଲାଣି। ଖାଇବି କି?
ଆମ୍ମା ଆମକୁ ଗରମ ଦୁଧ ପିଇବାକୁ ଦିଅନ୍ତି। ଗତକାଲି ସେ ଗରମ ମସଲା ମୁଢ଼ି ଭାଜି ଥିଲେ ଏବଂ କାଲି ସେ ପୁରି ତିଆରି କରିବେ ବୋଲି କହିଛନ୍ତି।
ସବୁ ଗଛ ଏବଂ ତରୁଲତା ଆନନ୍ଦିତ ଏବଂ ସବୁଜ ଦେଖାଯିବେ। ପୂରା ମୋର ସବୁଜ ଓଢ଼ଣୀ ପରି ଯେଉଁଟା ହରି ଭାଇ ଜୟପୁରରୁ ମୋ ପାଇଁ ପଠେଇ ଥିଲେ। ସେ କହିଲେ, ତାହାକୁ ‘ଧାନୀ ଚୁନାରିଆ’ କୁହାଯାଏ। ‘ଧାନୀ’ ମାନେ ହେଉଛି ବିଲର କଅଁଳ ଧାନଗଛର ସବୁଜ ରଙ୍ଗ। ଜେଜେବାପା କହିଛନ୍ତି-ଭଲ ବର୍ଷା ମାନେ କୃଷକ ଭଲ ଫସଲ ପାଇବେ। ଆମେ ସମସ୍ତେ ବର୍ଷା ପାଇଁ ଅପେକ୍ଷା କରୁ କିନ୍ତୁ ଚାଷୀ ତ ବରୁଣଦେଵଦାଙ୍କୁ ପୂଜା କରିଥାନ୍ତି।
ମୋର ଆମ୍ବଗଛ ବର୍ଷାଋତୁରେ ବହୁତ ଲମ୍ବା ବଢ଼ିଗଲା। ଆଉ ମୋତେ ତାକୁ ମୋଟେ ପାଣି ଦେବାକୁ ପଡ଼ୁନାହିଁ। ଏବଂ ଗତମାସ ଯେତେବେଳେ ବଡ଼ ଯୋର ପବନ ବହିଲା, ମୋ ଗଛ ଦମ୍ଭ ଭାବେ ଠିଆ ହୋଇଥିଲା। ମୋ ଆମ୍ବଗଛ କେବେ ଏହି ଗଛ ପରି ବଢ଼ିଯିବ?
ଇଏ ମୋଟାରାଜା।
ମୋଟାରାଜାର ଗୋଟିଏ ପତଳାକୁକୁର ଅଛି। ମୋଟାରାଜା ଓ ପତଳାକୁକୁର ବୁଲି ବାହାରିଲେ।
ପତଳାକୁକୁର ଗୋଟିଏ ଚଢ଼େଇ ଦେଖିଲା।ସିଏ ତା' ପଛରେ ଦୌଡ଼ିଲା।
ମୋଟାରାଜାପତଳାକୁକୁରପଛରେ ଦୌଡ଼ିଲା।
ଦୁହେଁ ଦୌଡ଼ିଲେ।କେତେଦିନଯାଏ ଦୌଡ଼ିଲେ।
ଶେଷରେ ମୋଟାରାଜାପତଳାକୁକୁରକୁ ଧରି ପକେଇଲା।
ମୋଟାରାଜା ଏବେ ପତଳା ହେଇଯାଇଛି!
ଆଈ ସବୁବେଳେ ନିଜର ଚଷମା ହଜାଇ ଦିଅନ୍ତି I"ମୁଁ ଏହାକୁ କେଉଁଠାରେ ରଖିଲି?"
ସେ ସବୁବେଳେ କୁହନ୍ତି I ବିନା ନିଜ ଚଷମାରେ ସେ କୌଣସି ଜିନିଷ ଖୋଜି ପାରନ୍ତି ନାହିଁ I
ଏଥିପାଇଁ ତାଙ୍କୁ ମୋର ଆବଶ୍ୟକତା ପଡ଼ିଥାଏ I ତାଙ୍କ ଆଖି ହୋଇ ତାଙ୍କର ଆଖି ଖୋଜିବା ପାଇଁ!
ବେଳେବେଳେ ତାଙ୍କ ଚଷମା ଗାଧୁଆଘରେ ଥାଏ ତ କେତେବେଳେ ବିଛଣା ଉପରେ କିମ୍ବା ତାଙ୍କ ମୁଣ୍ଡ ଉପରେ ଥାଏ I"ଆଈ, ତାହା ତୁମ ମୁଣ୍ଡ ଉପରେ ଅଛି !"
ମୁଁ କହେ I
"ସତରେ!
ମୁଁ କେଡେ ନିର୍ବୋଧ ଅଟେ I ଧନ୍ୟବାଦ, ରିଚା !
ସେ ହସି କହନ୍ତି I କିନ୍ତୁ, ଏଥର ଆଈର ଚଷମା ମୁଁ ଖୋଜି ପାରୁନି .....ଏତେବେଳ ଯାଏଁ ତ ପାଇନାହିଁ!
ମୁଁ ତାକୁ ସବୁଠାରେ ଖୋଜିଲି, ଯେଉଁଠି ତାହା ସବୁବେଳେ ରହିଥାଏ Iତାଙ୍କ ମୁଣ୍ଡ ଉପରେ, ଗାଧୁଆଘରେ, ତାଙ୍କର ଆଲମାରୀରେ, ପୂଜାଘରେ, ତାଙ୍କର ମନପସନ୍ଦର ଚୌକି ତଳେ ଏବଂ ଖାଇବା ଟେବୁଲ୍ ଉପରେ Iନା....କେଉଁଠି ମିଳିଲାନି I କୁଆଡ଼େ ଗଲା ସେହି ଚଷମା ?
ମୁଁ ନିଷ୍ପତ୍ତି ନେଲି ଯେ ଏବେ ମୋତେ ଭଲ ଜାସୁସ୍ ହେବାକୁ ପଡ଼ିବ Iମୁଁ ଜାଣିବାକୁ ଚେଷ୍ଟାକଲି ଯେ ଆଈ ଦିନସାରା କ'ଣ-କ'ଣ କରିଛନ୍ତି?
"ମୁଁ ଆଜି କେବଳ ବୀଣାର ଶାଶୁ ସହିତ କଥାବାର୍ତ୍ତା ଛଡ଼ା ଆଉ କିଛି ବିଶେଷ କାମ କରିନାହିଁ I ତୁ ତ ଜାଣିଛୁ ଯେ ସେ କେତେ ଗପୁଡ଼ି ଅଟେ !
ଆମେ ଦୁହେଁ ବହୁଥର ଚାହା ପିଇଛୁ ଏବଂ ସେ ସବୁ ଲଡୁ ଖାଇଦେଲା ଯାହା ତୋର ମାଆ ତିଆରି କରିଥିଲା I" ଆଈ କହିଲେ I
ରାଜୁ କହିଲା," ଆଈ ଆଜି ବହୁତ ବ୍ୟସ୍ତ ଥିଲା I ସେ ନିଜର ପେନସନ ପାଇଁ ମୁଖ୍ୟମନ୍ତ୍ରୀଙ୍କୁ ଚିଠି ମଧ୍ୟ ଲେଖୁଥିଲା I"
ମାଆ କହିଲେ, " ସେ ବହୁତ ସମୟ ପର୍ଯ୍ୟନ୍ତ ତୋର ମାଉସୀ ସହିତ କଥାବାର୍ତ୍ତା ହେଉଥିଲା I ତା ଛଡ଼ା ସେ ରାଜୁ ପାଇଁ ବୁଣୁଥିବା ସ୍ବେଟର ମଧ୍ୟ ପୁରା ବୁଣିଥିଲା I ପୁଣି ସେ ବୁଲିବାକୁ ବାହାରକୁ ମଧ୍ୟ ଯାଇଥିଲା I"ଏବେ ମୋତେ ଖୋଜିବା ପାଇଁ ବହୁତ କିଛି ଇସାରା ମିଳିଗଲା I ମୁଁ ଘରେ ତୁରନ୍ତ ନୂଆ ଜାଗାଗୁଡ଼ିକରେ ଖୋଜିବା ଆରମ୍ଭ କରିଦେଲି I"ହୁରେ!
ମୋତେ ଚଷମା ମିଳିଗଲା!"
ଚଷମାଟି ଉଲରେ ଗୁଡ଼େଇ ହୋଇ ଟେବୁଲ୍ ଉପରେ ଥିବା ଫୋନ୍ ତଳେ କଲମ ପାଖରେ ଥିଲା I  ଏବଂ ସେଠାରେ ମୁଁ ଏକ ଅଧା ଖାଇଥିବା ଲଡୁ ମଧ୍ୟ ପାଇଲି I﻿ମୁଁ ଭାବୁଛି ଆଈଙ୍କ ଆଗାମୀ ଜନ୍ମଦିନରେ ଆଉ ଗୋଟିଏ ଚଷମା  କିଣିବା ପାଇଁ ମୁଁ ଟଙ୍କା ଜମା କରିବି !
ନାଗୁ ଓ ନୁନୁ ଭଲ ସାଙ୍ଗ ଥିଲେ I
ଦିନେ ସେ ଦୁହେଁ ସ୍କୁଲ୍ ଯିବାକୁ ଚାହୁଁ ନଥିଲେ I
ନୁନୁର ମାଆ ତାକୁ ବୁଝେଇଲେ I
ଟିଫିନରେ ଆଳୁ ପରଟା ରଖିଦେଲେ I
ନାଗୁର ବାପା ମଧ୍ୟ ତାକୁ ବୁଝେଇଲେ Iଅଣ୍ଡାରେ ତାର ଟିଫିନ୍ ଭରିଦେଲେ I
ଚିନ୍ତା କରି କରି ନୁନୁ ସ୍କୁଲକୁ ଯିବାକୁ ଲାଗିଲା I
ସେପଟେ ନାଗୁକୁ ମଧ୍ୟ ତାର ବାପା ସ୍କୁଲ୍ ପଠେଇ ଦେଲେ I
ଦୁହେଁ ସ୍କୁଲରେ ପହଞ୍ଚିଲେ କିନ୍ତୁ ଶ୍ରେଣୀକୁ ଯିବାକୁ ଡରୁଥିଲେ I
କାରଣ ଗଣିତର ପ୍ରଶ୍ନ ଦୁହିଁଙ୍କୁ ଚିନ୍ତାରେ ପକାଉଥିଲା I
ହାତୀ ଶିକ୍ଷକଙ୍କୁ ଦୁହିଁଙ୍କ ଚିନ୍ତାର କାରଣ ଜଣାଥିଲା I ସେ ଦୁହିଁଙ୍କୁ ତାଙ୍କ ପାଖକୁ ଡାକିଲେ I
ଗଣିତର ପ୍ରଶ୍ନକୁ ଚିତ୍ର କରି କିଛି ଏପରି ବୁଝାଇଲେ I
ଏହା ପରେ ଦୁହେଁ ବହୁତ ପ୍ରଶ୍ନକୁ ଚିତ୍ର ମାଧ୍ୟମରେ ଜଣେ-ଅନ୍ୟକୁ ବୁଝାଇଲେ I
ଦୁହେଁ କହିଲେ, “ଆରେ!
ଗଣିତ ପ୍ରଶ୍ନ ସମାଧାନ କରିବା ବଡ଼ ସହଜ ଅଟେ I ଆଜି ଆମେ ଏହା ବୁଝିଗଲୁ I”
ଅପା, ଅପା, ମୁଁ ଭାବୁଛି...କ’ଣ ଭାବୁଛୁ ଟିକି ଭାଇ, କ’ଣ ଭାବୁଛୁ?
ମୁଁ ଭାବୁଛି, ମୁଁ ଭାବୁଛି, ଏ ଘଡ଼ଘଡ଼ି କେଉଁଠୁ ଆସିଲା ?
କେଉଁଠାରୁ ତୁ ଭାବୁଛୁ, କହିଲୁ ଭାଇ, କେଉଁଠାରୁ ଆସିଲା ?
ମୁଁ ଭାବୁଛି, ମୁଁ ଭାବୁଛି... କହ ମତେ ଭାଇ, ତୁ କ’ଣ ଭାବୁଛୁ ?
ମୁଁ ଭାବୁଛିଯେ ସେଠାରେ ଗୋଟେ ବିଶାଳ କୁମ୍ଭକର୍ଣ୍ଣ ରହୁଛିସିଏ ଆକାଶରେ ଶୋଇଛିଆଉ ଯେତେବେଳେ ବର୍ଷାର ରୁପେଲି ଡୋରତା’କୁ ଜୋର୍‍‍ରେ ବାଡ଼େଇଦିଏ ଆଉ ତା’ ନିଦ ହଜେଇ ଦିଏ, ସେ ଉଠିଯାଏ ।ତା’ ଆଖିରୁ ଆଲୁଅ ବାହାରେ ସତେ ଅବା ବିଜୁଳି ମାରୁଛିତା’ ଅସୁନ୍ଦର ପାଦକୁ ସେ ତଳେ ଜୋର୍‍‍ରେ ବାଡ଼ାଏଶୀଘ୍ର ଶୀଘ୍ର ନିଃଶ୍ୱାସ ନିଏ ଓ ବଡ଼ ଚିତ୍କାର କରେ ।
(ମୁଁ ତତେ କହୁଛି ଶୁଣ ଯଦି ମୁଁ ମାଆଙ୍କୁ ବିରକ୍ତ କରିବି ସେ ମୋତେ ବାଡ଼େଇବେ)ଭାବୁଛି ଘଡ଼ଘଡ଼ି ଆସିଛିଆକାଶରେ ଥିବା କୁମ୍ଭକର୍ଣ୍ଣର ପ୍ରଚଣ୍ଡ କ୍ରୋଧରୁ ଯିଏ ଓଦା ନ ହୋଇ ଶୋଇବାକୁ ବେଶି ପସନ୍ଦ କରେ । ମୁଁ ଚାଲାକ, ନୁହଁ କି ଅପା ?
ହଁ ଭାଇ!
ତୁ ଚାଲାକ, ହଁ ସତରେ ଚାଲାକହୁଏତ ତୁ ଠିକ୍ କହୁଛୁକିନ୍ତୁ ମୁଁ ଯେଉଁ ସବୁ ବହି ପଢ଼ିଛିସେଥିରେ ସେମାନେ ସେମିତିକା କଥା କହି ନାହାନ୍ତି ।ତା’ ହେଲେ ସେମାନେ କ’ଣ କହିଛନ୍ତି, ଅପା, କ’ଣ କହିଛନ୍ତି ?ତୁ କ’ଣ ଭାବୁଛୁ, ଟିକି ଭାଇ, କ’ଣ ଭାବୁଛୁ ?
ମୁଁ ଭାବୁଛି, ମୁଁ ଭାବୁଛି... କହ, ଟିକି ଭାଇ, କ’ଣ ଭାବୁଛୁ ?
ମୁଁ ଭାବୁଛିଆକାଶରେ ଦଳେ ପାଗଳ ଗାଡ଼ିଚାଳକ ଅଛନ୍ତିସେମାନେ କଳା ଚମଡ଼ାର ଜାକେଟ୍ ପିନ୍ଧନ୍ତିଲୁହା ଗୋବଦିଆ ଜୋତା ମାଡ଼ନ୍ତିପୁଣି କଳାଚଷମା ପିନ୍ଧନ୍ତି ଯେଉଁଥିରେ ତାଙ୍କ ଆଖି ଲୁଚିଯାଇଥାଏଠିକ୍ ସିନେମାରେ ଦେଖିଲା ଭଳି ।ଆଉ ସେମାନେ ସବୁଠୁ ଅଧିକ କ’ଣ କରିବାକୁ ମନବଳାନ୍ତି ?
ସେଇଟାହେଲା ଢୁ ଢୁ ବର୍ଷାରେ ଜୋର୍ ଜୋର୍ ଗାଡ଼ି ଚଳେଇବା ।
ମୁଁ ଭାବୁଛିଯେତେବେଳେ ସେମାନେ ତାଙ୍କ ଗାଡ଼ିକୁ କିକ୍ କରି ଷ୍ଟାର୍ଟ କରନ୍ତି ଗୋଟେ ଗାଡ଼ିର ଲୁହା ସହିତ ଅନ୍ୟ ଗାଡ଼ିର ଲୁହା ମାଡ଼ ହୋଇଥାଏ ।ସେଇଟା ହେଉଛି ବିଜୁଳିଆଉ, ଯେତେବେଳେ ଗାଡ଼ିଚାଳକମାନେଇଞ୍ଜିନ୍ କୁ ବେଗ ରେ ଚଳାନ୍ତି ଆଉ ଖୁବ୍ ଜୋର୍​ରେସେଇଟା ପାଲଟିଯାଏ ଘଡ଼ଘଡ଼ି!
ମୁଁ ଭାବୁଛି ସେଇଠୁ ଘଡ଼ଘଡ଼ି ଆସିଛିନା କୌଣସି ରାକ୍ଷସ ଠାରୁ, ନା କୌଣସି ଉଡ଼ାଜାହାଜରୁ ।ମୁଁ ଚାଲାକ, ନୁହେଁ କି ଅପା ?
ମୁଁ ଜାଣେ ତୁ ଚାଲାକ ଭାଇ, ତୁ ବହୁତ ଚାଲାକହୁଏତ ତୁ ଠିକ୍ କହୁଛୁ ବି...କିନ୍ତୁ ମୁଁ ଯେଉଁ ସବୁ ବହି ପଢ଼ିଛିସେଥିରେ ସେମାନେ ତାହା କହି ନାହାନ୍ତି ।ତା’ ହେଲେ ସେମାନେ କ’ଣ କହିଛନ୍ତି ଅପା, ସେମାନେ କ’ଣ କହିଛନ୍ତି ?
ତୁ କ’ଣ ଭାବୁଛୁ ଭାଇ, ତୁ କ’ଣ ଭାବୁଛୁ କହିଲୁ ?
ମୁଁ ଭାବୁଛି, ମୁଁ ଭାବୁଛି... କହ, ଟିକି ଭାଇ, ତୁ କ’ଣ ଭାବୁଛୁ ?
ମୁଁ ଭାବୁଛିଯେତେବେଳେ ବର୍ଷା ହୁଏଆକାଶରେ ଥିବା ସେ ବୁଢ଼ୀ ମାଆରପିଲାମାନଙ୍କ ପିଲାମାନେସେମାନଙ୍କୁ ସମ୍ପୂର୍ଣ୍ଣ ଭାବେ ମନା ଘର ବାହାରେ ଖେଳିବାକୁ (ତାଙ୍କୁ ଥଣ୍ଡା ହେବ ବୋଲି)କୋଠରି ଭିତରେ ବନ୍ଦ ସେମାନେ ସମସ୍ତେ ବ୍ୟତିବ୍ୟସ୍ତ ଓ ଅସ୍ଥିର ହୋଇପଡ଼ନ୍ତି ।
ମୁଁ ଭାବୁଛିବୁଢ଼ୀ ମାଆ ତା’ ବାକ୍ସ ଖୋଲିପଶା ଖେଳ ଖେଳିବାକୁ ବାହାରି ଥିବଦୁଇଟା ବିଶାଳ ପଶାକାଠି ଧରିପିଲାମାନେ ସବୁ ଜୋର୍‍‌ରେ ଖୁସି ହୋଇ ତାଳି ମାରିପଶାକାଠି ଗଡ଼ାଇଭୁଲି ଯାଉଥିବେ ଯେ ସେମାନେ କୋଠରିରେ ବନ୍ଦ ଅଛନ୍ତି ।ମୁଁ ଭାବୁଛି ଘଡ଼ଘଡ଼ି ସେଇଠାରୁ ଆସିଛିପଶାକାଠି ଗଡ଼େଇବା ଖେଳରୁଯେମିତିକି ପଶାକାଠି ଆକାଶରେ ଗଡ଼ିବା ପାଇଁ ରାସ୍ତା ଖୋଜୁଛି । ମୁଁ ଚାଲାକ, ନୁହଁ ଅପା ?
ହଁ ଭାଇ ତୁ ଚାଲାକ, ହଁ ତୁ ଚାଲାକ ।ଆଉ ହୁଏତ ତୁ ଠିକ୍ ବି...କିନ୍ତୁ ମୁଁ ଯେଉଁ ବହି ପଢ଼ିଛିସେଥିରେ ସେମାନେ ଏମିତି କହି ନାହାନ୍ତିତା’ହେଲେ ସେମାନେ କ’ଣ କହିଛନ୍ତି, ଅପା, କ’ଣ କହିଛନ୍ତି?
ଆ’ ମୋ ପାଖକୁ ଆ’, ମୁଁ ତତେ କହିବି, ସେମାନେ କ’ଣ କହିଛନ୍ତି ।ସେମାନେ କହିଛନ୍ତି, ସେମାନେ କହିଛନ୍ତି କହ ଲୋ’ ଅପା, କ’ଣ କହଛନ୍ତି ?
ସେମାନେ କହିଛନ୍ତିଯେ ଘଡ଼ଘଡ଼ି ସବୁବେଳେ ବିଜୁଳି ମାରିବା ପରେ ଆସେତୁ ଜାଣିଛୁ ନା, ଜାଣିଛୁ ନା ନାଇଁ ?
ଓ ସେଇଟାବିଜୁଳିଯିଏ ଘଡ଼ଘଡ଼ି ତିଆରି କରେ ।
ସେମାନେ କହିଛନ୍ତିଘଡ଼ଘଡ଼ି ହେଉଛି ବିଦ୍ୟୁତ୍ ଭଳିସେଇ ସମାନ କୁହୁକ ବିଦ୍ୟୁତ୍ ପରିଯିଏ ପମ୍ପ୍ କୁ ଚଳାଏଘରକୁ ବିଜୁଳିବତି ଦ୍ୱାରା ଆଲୋକିତ କରେ ।ଟିଭିରେ ସଚିନ ଓ ସୌରଭ କୁ ଦେଖାଏ ।ଖାଲି ସ୍ୱିଚ୍ ଟିପି ଦେଲେ ହେଲାକିନ୍ତୁ ମୁଁ ଘଡ଼ଘଡ଼ି କଥା ପଚାରୁଚି, ଅପା, ଘଡ଼ଘଡ଼ି କଥାଧୈର୍ଯ୍ୟ ରଖ, ଗେହ୍ଲା ଭାଇ, ଧୈର୍ଯ୍ୟ ରଖ ।
ସେମାନେ କହିଛନ୍ତିଘଡ଼ଘଡ଼ିଟା ବହୁତ ଗରମଠିକ୍ ବିଦ୍ୟୁତ୍ ଭଳିଆଉ ଯେତେବେଳେ ସେ ପବନ ସହିତ ବାଡ଼େଇ ହୁଏଆଉ ପୃଥିବୀ ସହିତ ମାଡ଼ହୁଏସେଥିରୁ ବାହାରିଥିବା ବାୟୁ ବହୁତ ବହୁତ ବହୁତ ଗରମ ଥାଏ ।ସେମାନେ କହିଛନ୍ତିଗରମ ବାୟୁ ପ୍ରସାରିତ ହୁଏଆଉ ବିସ୍ଫୋରିତ ହୁଏ... ବୁଉଉଉମ୍ ମ୍ !
ଦୀପାବଳି ବାଣ ପରି
ସେତିକିବେଳେ କିଛି କୁନି ପିଲାତାଙ୍କ ମୁହଁକୁମାଆଙ୍କର ଶାଢ଼ିରେ ଲୁଚେଇ ଦିଅନ୍ତି ।କିନ୍ତୁ ତୋ’ ପରି ସାହସୀ ପିଲାମାନେ ବାୟୁର ବିସ୍ଫୋରଣ କୁ ଶୁଣିଥାନ୍ତି ।ବୁଲି ଯା’ ଶୀଘ୍ର ମୋ ଆଡ଼କୁଆଉ ପଚାର, ଅପା, ଘଡ଼ଘଡ଼ି କେଉଁଠାରୁ ଆସିଛି ?
ଏଇଟା କ’ଣ ସତ, ଅପା, ଏଇଟା କ’ଣ ସତ ?
ମୁଁ କହିପାରିବିିନି, ଭାଇ, ମୁଁ କହି ପାରିବିନି ।କିନ୍ତୁ ଯେଉଁ ସବୁ ବହି ମୁଁ ପଢ଼ିଛିସେଥିରେ ଏଇଆ ହିଁ ଲେଖା ହେଇଛି ।
ଏବେ ଅଧିକ ଜାଣିବାଘଡ଼ଘଡ଼ି କେଉଁ ଠାରୁ ଆସିଛି ?
ଆମ ଆଖପାଖରେ ଥିବା ଅତି କ୍ଷୁଦ୍ର କଣିକା, ପରମାଣୁରୁ ତିଆରି ହେଇଛି । ପ୍ରତି ପରମାଣୁର ମଧ୍ୟ ଭାଗରେ ନ୍ୟୁଟ୍ରନ୍ସ୍ ତଥା ପ୍ରୋଟନ୍ସ୍ ଭରି ହୋଇଥାଏ । ଏ ପରିକି ଅତିରୁ ଅତି କ୍ଷୁଦ୍ର କଣିକା (ରଣାୟନ) ଇଲେକ୍ଟ୍ରନ୍ ପରମାଣୁର ପୂରା ମଝିରେ ଘୂରିବୁଲୁଥାଏ । ଠିକ୍ ପୃଥିବୀ ଚାରିପଟେ ଗ୍ରହଗୁଡ଼ିକ ଘୂରିବୁଲିବା ଭଳି ।ଘଡ଼ଘଡ଼ି ଥିବା ମେଘରେ ବରଫର କିଛି କ୍ଷୁଦ୍ର କଣିକା ତଥା ପାଣିର କ୍ଷୁଦ୍ର ବିନ୍ଦୁ ସାଥିରେ ଧରି ବାୟୁ ଉପରକୁ ଯାଇଥାଏ । ଘର୍ଷଣ ଫଳରେ ସେଥିରେ ଥିବା ପରମାଣୁ ଆୟନରେ ପରିଣତ ହୁଏ । (ଯୁକ୍ତାୟନ ଓ ରଣାୟନ ବିଦ୍ୟୁତ୍ ଶକ୍ତି) ଯୁକ୍ତାୟନ-ଆୟନ୍ ହାଲୁକା ହୋଇ ମେଘର ଉପରପଟକୁ ଚାଲିଯାଏ ଏବଂ ଯୁକ୍ତାୟନ-ଆୟନ୍ କୁ ଧରି ତଳକୁ ଖସି ଆସେ ।
ମେଘର ତଳ ପାଶ୍ୱର୍ରେ ଥିବାରଣାୟନ-ଆୟନ୍ ଭୂପୃଷ୍ଠରେ ଥିବା ଯୁକ୍ତାୟନ-ଆୟନ୍ କୁ ନିଜ ଆଡ଼କୁ ଆକୃଷ୍ଟ କରିଥାଏ । ରଣାୟନ-ଆୟନ୍, ଯୁକ୍ତାୟନ-ଆୟନ୍ ସହିତ ମିଶି ବିଜୁଳି ତିଆରି କରିଥାଏ ।ଯାହାକୁ ବିଜୁଳି ମାରିବା କୁହାଯାଏ ।ବିଜୁଳି ବାୟୁମଣ୍ଡଳକୁ ଗରମ କରିଦିଏ । ଏହା ସୂର୍ଯ୍ୟର ଉତ୍ତାପ ଠାରୁ ମଧ୍ୟ ଅଧିକ ଗରମ । ଏ ଗରମବାୟୁ ଖୁବ୍ ଶୀଘ୍ର ପ୍ରସାରିତ ହୋଇଥାଏ । ଫଳରେ ବାୟୁମଣ୍ଡଳରେ ବିସ୍ଫୋରଣ ଘଟେ । ଏହା ସହିତ ବିଜୁଳିର ଆଲୋକ କମ୍ ହେବା ଭିତରେ ତାହା ସଙ୍କୁଚିତ ହୋଇଯାଏ । ଏହି ବାୟୁ ବିସ୍ଫୋରଣକୁ ହିଁ ଘଡ଼ଘଡ଼ି କୁହାଯାଏ ।
ଆସ ପ୍ରୟୋଗ କରିବା !
ପରମାଣୁରେ ଥିବା ଯୁକ୍ତାୟନ ଓ ରଣାୟନ ଆୟନ୍ କିପରି ଉଭୟକୁ ଆକୃଷ୍ଟ କରିଥାଏ ତାହା ଏ ପ୍ରୟୋଗଦ୍ୱାରା ଜାଣିବା । ସେଥିଲାଗି ଏକ ଯାଦୁ ‘ଚୁମ୍ବକ-ବେଲୁନ୍’ ତିଆରି କରିବା ।ଏଥିପାଇଁ ଦରକାରଗୋଟିଏ ବେଲୁନ୍ଏକ ରେଶମ ସୂତା କିମ୍ବା ଉଲ୍ ସୂତାଗୋଟିଏ କାନ୍ଥକ’ଣ କରିବା୧.
ବେଲୁନ୍ ଫୁଲାଇବା୨.
ତା’କୁ ରେଶମ ସୂତା କିମ୍ବା ଉଲରେ ଘଷିବା୩.
ତା’ପରେ ବେଲୁନ୍ କୁ ନେଇ କାନ୍ଥ ପାଖରେ ରଖିବା । ଦେଖାଯିବ ବେଲୁନ୍  ଆପେ ଆପେ କାନ୍ଥରେ ଲାଖିଯିବ । ଠିକ୍ ଲୁହାରେ ଚୁମ୍ବକ ଲାଖିବା ଭଳି ।ଏପରି କାହିଁକି ହୁଏ ?ଯେତେବେଳେ ବେଲୁନ୍ କୁ ରେଶମ ସୂତା କିମ୍ବା ଉଲ୍ ରେ ଘଷାଯାଏ ସେତେବେଳେ ରେଶମ ସୂତାରେ ଥିବା ଇଲେକ୍ଟ୍ରନ୍ ଏବଂ ବେଲୁନ୍ ରେ ଥିବା ଇଲେକ୍ ଟ୍ରନ୍ ନିଜ ନିଜ ଭିତରେ ଅଦଳ ବଦଳ ହୋଇଯାଆନ୍ତି । ବେଲୁନ୍ ରେ ଥିବା ପରମାଣୁ ଅଧିକ ମାତ୍ରାରେ ଇଲେକ୍ଟ୍ରନ୍ ଗ୍ରହଣ କରିଥାଏ, ଯାହା ତାକୁ ରଣାୟନ ବିଦ୍ୟୁତ୍ ଶକ୍ତିରେ ପରିଣତ କରେ । ସେଥିପାଇଁ ଯେତେବେଳେ ବେଲୁନ୍ କୁ କାନ୍ଥ ପାଖରେ ରଖାଯାଏ କାନ୍ଥର ଯୁକ୍ତାୟନ ବିଦ୍ୟୁତ୍ ଶକ୍ତିଥିବା କଣିକା ବେଲୁନ୍ ର ରଣାୟନ କଣିକାକୁ ଆକୃଷ୍ଟ କରିଥାଏ । ଫଳରେ ବେଲୁନ୍ କାନ୍ଥରେ ଲାଖିଯାଏ । ଠିକ୍ ଚୁମ୍ବକ ଲାଖିବା ପରି ।
ଛୋଟଝିଅଟିଏ ଥିଲା। ସେ ପୃଥିବୀର ସବୁଠାରୁ ବଡ଼ ଓ ବ୍ୟସ୍ତ ଗୋଟେ ନଗରରେ ରହୁଥିଲା।
ସେ କାହାଣୀ ଭଲ ପାଉଥିଲା। କିନ୍ତୁ ତା'ର ପ୍ରତ୍ୟେକ ପରିଚିତ ଲୋକ ଖୁବ୍ ବ୍ୟସ୍ତ ରହୁଥିଲେ।
ତା ମାଆ କହୁଥିଲେ, ''ମତେ ମୋ କାମ ସାରିବାକୁ ହେବ," ବାପା କହୁଥିଲେ, "ମୁଁ ଖବରକାଗଜ ପଢୁଛି," ତା ଭାଇ କହୁଥିଲା, "ଦେଖି ପାରୁନୁ, ମୁଁ ଖେଳୁଛି ?"
ଝିଅଟିର ପଡ଼ୋଶୀ କହୁଥିଲେ, "ବଜାରରୁ ମୋ ଜିନିଷ କିଣିବାର ଅଛି।"
ତା ଶିକ୍ଷକ କହିଲେ, "ଚାଲ୍, ପ୍ରଥମେ ଅଙ୍କ କର।" ସମସ୍ତେ ବ୍ୟସ୍ତ ଥିଲେ। ସମସ୍ତେ ସମୟ ପଛରେ ଦୌଡୁ଼ଥିଲେ।ଅଧିକାଂଶ ଲୋକ ତ କ୍ଳାନ୍ତ,ଉତ୍ତେଜିତ ରହୁଥିଲେ। କାହାଣୀ କହିବାକୁ ସେମାନଙ୍କ ପାଖେ ମୋଟେ ସମୟନଥିଲା।
ଦିନେ ଜଣେ ଦିଦି ଛୋଟ ଝିଅଟିର ସ୍କୁଲକୁ ଆସିଲେ। ଦିଦି ସେ ସ୍କୁଲରଛାତ୍ରୀ ନଥିଲେ କି ଶିକ୍ଷୟିତ୍ରୀ ବି ନଥିଲେ।ସେ ପିଲାଙ୍କଠୁ ବଡ଼ ଥିଲେ ଓ ଶିକ୍ଷକ ଶିକ୍ଷୟିତ୍ରୀଙ୍କଠାରୁ ସାନଥିଲେ। ତାଙ୍କର ଥିଲା ଉଜ୍ଜଳ ଆଖି ଓ ନରମ ହସ। ସେ ପିଲା ଓ ଶିକ୍ଷକ ଉଭୟଙ୍କର ସାଙ୍ଗ ହେଇଗଲେ।
ଦିଦି କିଛି କାହାଣୀ ଜାଣିଛନ୍ତି କି ନାଇଁ ବୋଲି ପିଲାଟି ଭାବିଲା। ସେଲାଜଲାଜ ହୋଇ ଦିଦିଙ୍କ ପାଖକୁ ଗଲା। "ଆପଣଙ୍କର ସମୟ ଅଛିକି ?ମତେ କାହାଣୀଟିଏ କହିପାରିବେ ?"
ଦିଦି ଝିଅଟିକୁ ଚାହିଁଲେ।"ନିଶ୍ଚୟ",ସେ କହିଲେ।"ତୁମକୁ ମୁଁ କାହାଣୀଟିଏ ନିଶ୍ଚୟ କହିବି। ତୁମେକେଉଁ ପ୍ରକାର ଗପ ଶୁଣିବାକୁ ଚାହଁ ?"
ଛୋଟ ଝିଅଟିର ଆଖିଉତ୍ସାହରେ ବଡ଼ ବଡ଼ ହେଇଗଲା। "ଆପଣ ମତେ ସିଂହ ବିଷୟରେ କାହାଣୀଟିଏ କହିପାରିବେ ?"
ଦିଦି ସ୍କୁଲ ବାରଣ୍ଡାରେ ବସିପଡ଼ିଲେ ଏବଂ ଜଙ୍ଗଲ ଭିତରେ ହଜିଯାଇଥିବା ଗୋଟେ ଛୋଟ ସିଂହ ଛୁଆର କାହାଣୀ କହିବାକୁ ଆରମ୍ଭ କଲେ। ଟିକି ଝିଅଟି ଚୁପ୍‌ଚାପ୍ ମନଦେଇ ଶୁଣିଲା।      ଦିଦିଙ୍କର କହିବା ଏତେ ପ୍ରାଞ୍ଜଳ ଥିଲା ଯେ ଝିଅଟି ଜଙ୍ଗଲର ଗଛଗହଳରେ ବହୁଥିବା ପବନକୁ, ଡେଙ୍ଗା ଘାସ ଗଛର ଖସ୍ ଖସ୍ ଶବ୍ଦକୁ ଓ ଛୋଟ ପଶୁଛୁଆଙ୍କର ନରମ କୋମଳ ଲୋମକୁ ଅନୁଭବ କରିପାରିଲା।
ସେଇଠି ପାଖାପାଖି ଖେଳୁଥିବା ସେଇ ଛୋଟ ଝିଅଟିର ସାଙ୍ଗମାନେ ଦିଦି କ'ଣ କହୁଛନ୍ତି ଜାଣିବାକୁ ପାଖକୁ ଆସିଲେ। ଖୁବ୍ ଶୀଘ୍ର ସେମାନେ ମଧ୍ୟ କାହାଣୀରେ ମଜ୍ଜିଗଲେ।ପରେ ପରେ ଝିଅଟି ଶ୍ରେଣୀର ସମସ୍ତେ ଆସି ଘେରିଗଲେ।
କାହାଣୀ ଶୁଣିଲେ। କଳ୍ପନାରେ ବୁଡ଼ିଲେ ଓ ଆହୁରି କାହାଣୀ ଶୁଣିବାକୁ ଦାବି କଲେ।ଝିଅଟି, ତାର ସାଙ୍ଗମାନେ ଓ ତା'ର ଶିକ୍ଷକ ଶିକ୍ଷୟିତ୍ରୀ ଜାଣିପାରିଲେ ଯେ ଦିଦି ବହୁତ ବହୁତ କାହାଣୀ ଜାଣିଛନ୍ତି।
ସେ ମାଙ୍କଡ଼ ଓ ପକ୍ଷୀମାନଙ୍କ ବିଷୟରେ କାହାଣୀ କହିପାରିବେ, ହିଂସ୍ର କୁକୁର,ନିରୀହ ବିଲେଇ, ନୀଳ ନଦୀ ଓ ଗଭୀରସମୁଦ୍ରର ମାଛ,ଉଚ୍ଚ ପର୍ବତମାଳା, ସବୁଜ ଉପତ୍ୟକା, ବଡ଼ ନଗରର ପିଲାମାନଙ୍କ ବିଷୟରେ ପୁଣି ଛୋଟ ଗାଆଁରେ ରହୁଥିବା ଛୁଆମାନଙ୍କ ବିଷୟରେ, ରହସ୍ୟ ରୋମାଞ୍ଚ,ସୁନ୍ଦର ରାଜା, ସୁକୁମାରୀ ରାଣୀ, ଅସହାୟ ହୋଇପଡ଼ିଲେ କ'ଣ କରିବାକୁ ହେବ,ହଜିଥିବା ଧନ ଖୋଜିବା ବିଷୟ, ଅନେକ ବିସ୍ମୟପୂର୍ଣ୍ଣ ତଥ୍ୟ ଏବଂ ଆହୁରି ଅନେକ ଅନେକ କଥା ସେ କାହାଣୀରେକହିପାରିବେ।
ପ୍ରତ୍ୟେକ ଦିନ ଛୋଟ ଝିଅଟି ଓ ତା'ର ସାଙ୍ଗମାନେ ଦିଦିଙ୍କ ପାଖରେ ବସିଲେ।ଅନ୍ୟ ଶ୍ରେଣୀର ପିଲାମାନେ ବି ଆସିଲେ। ସ୍କୁଲରଶିକ୍ଷକମାନେ ଆସିଲେ।ପାଖ ସ୍କୁଲର ପିଲାମାନେ ଆସିଲେ। ସ୍କୁଲରେ ପଢ଼ୁନଥିବା ପିଲା ବି ଆସିଲେ।ସ୍କୁଲଛାଡ଼ି ସାରିଥିବା ପିଲା ଆସିଲେ। ସ୍କୁଲକୁ ଯିବାର ବୟସ ହୋଇନଥିବାଖୁବ୍ ଛୋଟ ପିଲାମାନେ ଆସିଲେ। କେତେଜଣବସିକି ଶୁଣିଲେ। କେତେଜଣ ଠିଆହେଇକି ଶୁଣିଲେ। ଖୁବ୍ ସାନପିଲାମାନେ ଗାଲ ଉପରେ ଭରାଦେଇ ପେଟେଇଶୋଇକି କାହାଣୀ ଶୁଣିଲେ। ସେମାନେ ଶୁଣିଲେ ଓ ପରସ୍ପର ମଧ୍ୟରେ କିପରିକାହାଣୀ କୁହାକୁହିହୋଇପାରିବେ ଶିଖିଲେ।
କାହାଣୀଟିଏ କିପରି ତିଆରିହୁଏ, କିପରି ଘୂରାଯାଏ, ବୁଣାଯାଏ,କିପରି ଚିତ୍ର ବିଚିତ୍ର କରାଯାଏ, କାହାଣୀକୁ କିପରି ରନ୍ଧାଯାଏ ଓବିସ୍ତୃତ ନୀଳ ଆକାଶରେ କାହାଣୀକୁ କିପରି ଗୁଡ଼ିପରି ଉଡ଼ାଇଦିଆଯାଏ;ସେମାନେ ଶିଖିଲେ।
କାହାଣୀଟି ନସରିବାଯାଏ ଶୁଣୁଥିବା ଲୋକ କେମିତିଟିକିଏ ବି ହଲ୍‌ଚଲ୍‌ ହେବନି, ଶୋଇବାକୁ ଆଖି ମିଟ୍‌ମିଟ୍‌ କରିବନି ଓକାହାଣୀରେ ମଜ୍ଜିଯିବ; ଏକଥା ସେମାନେ ଶିଖିଲେ।
ଧୀରେ ଧୀରେ ଦିଦି, ଛୋଟ ଝିଅ ଏବଂ ଅନ୍ୟପିଲାମାନଙ୍କଜରିଆରେ ନଗରସାରା କାହାଣୀ ଖେଳେଇ ହେଇଗଲା। ଲୋକେ କାହାଣୀ କହିବା ଆରମ୍ଭ କଲେ। ଲୋକେ ମଧ୍ୟତାହାକୁ ଶୁଣିଲେ।
ମାଆମାନେ କାମ କରିବା ବନ୍ଦ କରିଦେଲେ,ବାପାମାନେ ଖବରକାଗଜ ରଖିଦେଲେ, ଶିକ୍ଷକଗଣିତ ବହି ଗୋଟେପାଖକୁ ଥୋଇଦେଲେ,ପଡ଼ୋଶୀମାନେ ମଧ୍ୟ ବଜାର ଗଲେନାହିଁ।ସେମାନେ ସମସ୍ତେ କାହାଣୀ କହିବା ଆରମ୍ଭ କଲେ।ବଡ଼ଭାଇମାନେ କ୍ରିକେଟ୍ଖେଳିବା ବନ୍ଦ କରିଦେଲେ।ସାନଭଉଣୀମାନେ ଦଉଡ଼ି ଡିଆଁ ଖେଳିବା ବନ୍ଦ କଲେ।ସେମାନେ କାହାଣୀଶୁଣିବାରେ ଲାଗିଲେ।
ପରିବା ବାଲା ପରିବା ବିକିଲା ନାହିଁ। କ୍ଷୀରବାଲା କ୍ଷୀର ଦେବା ବନ୍ଦକରିଦେଲା।ପାନବାଲା ପାନ ଓ ମସଲା ସବୁ ଗୋଟେ ପାଖକୁ ଥୋଇଦେଲା। ସେମାନେ କେବଳ ପରସ୍ପରର କାହାଣୀଶୁଣିଲେ।
ବସ୍ ଡ୍ରାଇଭର୍ ବସ୍ ଛାଡ଼ିଦେଇ କାହାଣୀ ଶୁଣିଲା। କଣ୍ଡକ୍ଟର ଯାତ୍ରୀମାନଙ୍କୁ ନିଜର କାହାଣୀକହିବା ପାଇଁ ଏତେ ତର୍‌ତର୍‌ ଥିଲା ଯେ ଟିକଟ ଓ ଟଙ୍କା ଥିବା ବ୍ୟାଗ୍‌କୁ ବସ୍‌ରେ ହିଁ ଭୁଲିଯାଇଥିଲା।ପରିବା ବାଲା ପରିବା ବିକିଲା ନାହିଁ। କ୍ଷୀରବାଲା କ୍ଷୀର ଦେବା ବନ୍ଦକରିଦେଲା।ପାନବାଲା ପାନ ଓ ମସଲା ସବୁ ଗୋଟେ ପାଖକୁ ଥୋଇଦେଲା। ସେମାନେ କେବଳ ପରସ୍ପରର କାହାଣୀଶୁଣିଲେ। ବସ୍ ଡ୍ରାଇଭର୍ ବସ୍ ଛାଡ଼ିଦେଇ କାହାଣୀ ଶୁଣିଲା। କଣ୍ଡକ୍ଟର ଯାତ୍ରୀମାନଙ୍କୁ ନିଜର କାହାଣୀ କହିବା ପାଇଁ ଏତେ ତର୍‌ତର୍‌ ଥିଲା ଯେ ଟିକଟ ଓ ଟଙ୍କା ଥିବା ବ୍ୟାଗ୍‌କୁ ବସ୍‌ରେ ହିଁ ଭୁଲିଯାଇଥିଲା।ସହରରେ ଟ୍ରେନ୍ ସବୁ ଚାଲିଲା ନାହିଁ। କାରଣ ଡ୍ରାଇଭରମାନେ କାହାଣୀରେଡୁବିଥିଲେ। ଖବର କାଗଜ ଛପାହେଲା ନାହିଁ। କୋଠାସବୁ ଗଢ଼ା ହୋଇପାରିଲାନି। ହୋଟେଲବାଲା ପାଓଭାଜି ତିଆରି କଲାନି କି ଭେଲ୍‌ପୁରୀବାଲାଭେଲ୍‌ପୁରୀ ଦେଲାନି। କେଉଟ ମାଛ ମାରିବାକୁ ଗଲାନି। କାହାଣୀ କହିବାଶୁଣିବା ଛଡ଼ା କେହି କିଛି କରିବାକୁ ଇଚ୍ଛା କଲେ ନାହିଁ।
ଡାକବାଲାମାନେ ଚିଠି ବାଣ୍ଟିଲେ ନାହିଁ। କାରଣ ସେମାନେ ବି କାହାଣୀରେ ବ୍ୟସ୍ତଥିଲେ। ଗହଳି ରାସ୍ତା ମଝିରେ ପୋଲିସ୍ କାହାଣୀ ଶୁଣାଇବାରେ ଲାଗିଲା।
ସହରର ସବୁ ଟେଲିଭିଜନ ବନ୍ଦ ଥିଲା। କାରଣ ଲୋକମାନେ କାହାଣୀଶୁଣୁଥିଲେ।
ସାରା ନଗର ପୁରାପୁରି ପଙ୍ଗୁ ପାଲଟିଗଲା। ନଗରପାଳ ବ୍ୟସ୍ତ ହୋଇପଡ଼ିଲେ। "ବର୍ତ୍ତମାନ କ'ଣ କରିବାକୁ ହେବ ?"
ସମୁଦ୍ର ପାଖରେ ନିର୍ମିତ ତାଙ୍କର ପ୍ରାସାଦର ବିରାଟ କୋଠରୀରେ ପଦଚାରଣାକରିକରି ସେ ତାଙ୍କର ପୌରମଣ୍ଡଳକୁ କହିଲେ।
"କେହି ଜଣେ କାମ କରୁନାହିଁ। ସାରା ନଗରରେ କୋଉଠି କିଛି ହଉନି।" ପୌରମଣ୍ଡଳ ଲାଗିପଡ଼ିବିଭିନ୍ନ ଉପାୟ ଓ କୌଶଳ ବାହାର କଲେ। କିନ୍ତୁ କିଛି କାମ ଦେଲାନାହିଁ। କେହି ଶୁଣିଲେ ନାହିଁ।
ଶେଷରେ ଦିଦି ଓ ଟିକି ଝିଅ ସମୁଦ୍ର ପାଖର ନଗରପାଳଙ୍କ ସେଇ ପ୍ରାସାଦକୁଡକାହୋଇ ଆସିଲେ। ପୌରମଣ୍ଡଳ ଶୁଣିଥିଲେ ଯେ ଏଇଦୁଇଜଣ ତାଙ୍କ ନଗରକୁ କାହାଣୀର ମହାସାଗରରେ ଭସାଇ ଦେଇଛନ୍ତି।ଏତେ ବଡ଼ ଉଚ୍ଚା ଛାତ ଓ ଲମ୍ବା ଲମ୍ବା ସ୍ତମ୍ଭର ଏଇ ବିରାଟ କୋଠରୀଟିରେଛୋଟ ଝିଅଟି ଆହୁରି ଛୋଟ ଦେଖାଗଲା। ସେ ଦିଦିଙ୍କ ହାତକୁ ଖୁବ୍ ଜୋରରେ ମୁଠେଇ ଧରିଥିଲା।ମନ୍ତ୍ରୀମଣ୍ଡଳର ମୋଟା ମୋଟା ଡେଙ୍ଗା ଡେଙ୍ଗା ସ୍ତ୍ରୀ ପୁରୁଷଙ୍କ ମଝିରେ ଦିଦି ମଧ୍ୟ ଖୁବ୍ ସାନଦିଶୁଥିଲେ। କେହି ହସୁନଥିଲେ। ସମସ୍ତେ ସେ ଦୁହିଁଙ୍କ ଆଡ଼କୁ ରାଗରେ ଭ୍ରୂଲତା ଟେକି ଛିଡ଼ାହୋଇଥିଲେ।
"ତୁମର କାହାଣୀସବୁ ଆମର ଏତେବଡ଼ ନଗରକୁ ପଙ୍ଗୁ କରିଦେଇଛି,ଆମେ ଏଥିପାଇଁ କ'ଣ କରିବୁ ?"
ନଗରପାଳ କର୍କଶ ସ୍ୱରରେ ଚିତ୍କାରକରି ପଚାରିଲେ। କୋଠରୀଟି ସମ୍ପୂର୍ଣ୍ଣ ନିରବ ଥିଲା। ନଗରପାଳଙ୍କ ମାଳୀତାଙ୍କ ଦେହରକ୍ଷୀଙ୍କୁ କାହାଣୀଟିଏ କହୁଥିବାର ଅସ୍ପଷ୍ଟ ସ୍ୱର ଦୂରରୁଭାସିଆସୁଥିଲା।ଟିକି ଝିଅଟି ଦିଦିଙ୍କ ହାତ ଆହୁରି ଜୋରରେ ଚାପି ଧରିଲା। ଦିଦି ନଗରପାଳଙ୍କୁସିଧା ଚାହିଁଲେ। ତାଙ୍କ ସ୍ୱର ଖୁବ୍ ଉଚ୍ଚା ଥିଲା, କିନ୍ତୁ ଥିଲା ସ୍ପଷ୍ଟ। "ପ୍ରତିଦିନସକାଳେ ଗୋଟିଏ କାହାଣୀ ଓ ସନ୍ଧ୍ୟାରେ ଗୋଟିଏ କାହାଣୀ କୁହାଯାଉ।"ଦିଦି କହିଲେ,"ଏହା ଦ୍ୱାରା ସମସ୍ତେ କାହାଣୀଶୁଣିପାରିବେ,ନିଜନିଜକାମ ମଧ୍ୟ କରିପାରିବେ।"
"ଚମତ୍କାର ଉପାୟ!"
ନଗରପାଳ ଗର୍ଜନ କରି କହିଲେ।ପୌରମଣ୍ଡଳ ତାଳି ମାରିଲେ। ମୋଟାଡେଙ୍ଗା ସ୍ତ୍ରୀ ପୁରୁଷମାନେ ହସିଲେ। ଦିଦିଙ୍କ ଆଙ୍ଗୁଠିରୁ ଟିକି ଝିଅଟି ନିଜ ହାତ ହୁଗୁଳା କଲା।ସମଗ୍ର ନଗରୀ ଉଶ୍ୱାସରେଦୀର୍ଘଶ୍ୱାସ ଛାଡ଼ିଲା। ସେଇଦିନଠୁ ଆଜିଯାଏଁବଡ଼ ନଗରୀଟିରେ ଗୋଟିଏ କାହାଣୀ ସକାଳେ ଆଉ ଗୋଟିଏ ରାତିରେ ଶୋଇବାକୁ ଯିବା ପୂର୍ବରୁ କୁହାଯାଉଛି। ଦିଦି ଓ ଟିକି ଝିଅଟିର ସେଇ ବଡ଼ ଓ ବ୍ୟସ୍ତନଗରୀଟିକୁ ସେଇଦିନଠାରୁ କାହାଣୀ ନଗରୀ କୁହାଯାଏ।
ସିଂହ ଜଙ୍ଗଲର ରାଜା। ସିଏ ଗର୍ଜନ କଲେ, ସମସ୍ତେ ଥରହର ହୁଅନ୍ତି।
ଦୁଇଦିନ ହେଲା ତାଙ୍କର ଭୀଷଣ ଦାନ୍ତ ବିନ୍ଧୁଛି। “ମହାରାଜ, ଏଇ ଦାନ୍ତକୁ ଉପାଡ଼ି ଦିଅନ୍ତୁ।” ଜଙ୍ଗଲର ଡାକ୍ତର ମାଙ୍କଡ଼ ପରାମର୍ଶ ଦେଲା I “ଠିକ୍‌ ଅଛି,” ସିଂହ ରାଜି ହୋଇଗଲା।
କିଏ ଭଲା ସିଂହର ଦାନ୍ତ ଉପାଡ଼ିବ?
ତାକୁତ ସମସ୍ତଙ୍କର ପ୍ରାଣେ ଭୟ। “ମହାରାଜ!
ମୁଁ ମୋ ପଛଗୋଡ଼ରେ ଗୋଇଠା ମାରିବି, ଦାନ୍ତଟା ବାହାରି ଆସିବ” ବୋକା ଗଧ କହିଲା।
“ତୁ ରାଜାଙ୍କୁ ଗୋଇଠା ମାରିବାକୁ ସାହସ କରୁଛୁ?” ସିଂହ ଗର୍ଜନ କଲା। ଗଧ ଲାଞ୍ଜକୁ ଜାକି ଦଉଡ଼ି ପଳେଇଗଲା।
ହାତୀ, ଚିତାବାଘ, ଭାଲୁ ଏବଂ ହରିଣ ସମସ୍ତେ ଚିନ୍ତିତ ହୋଇପଡ଼ିଲେ। ସିଂହ ପାଟିରେ କିଏ ହାତ ପୂରେଇବ?
ଦୁଇଦିନ ବିତିଗଲା। ଦାନ୍ତବିନ୍ଧା ଅସହ୍ୟ ହୋଇଗଲା। “ମୁଁ ଥରେ ଦେଖି ପାରେକି?” ମୂଷା କହିଲା। ଦିନେ ରାତିରେ ସିଂହ ଓ ସିଏ ଏକାଠି ଥିଲେ। “ଠିକ୍‌ ଅଛି” ସିଂହ କହିଲା ଓ ନିଜର ପାଟି ଖୋଲିଦେଲା।
“ଓଃ!
ଦାନ୍ତସନ୍ଧିରେ ବହୁତ ମଇଳା ଜମି ଯାଇଛି।” ମୂଷା ନିଜର ମୁନିଆଁ ଦାନ୍ତରେ ସିଂହର ଦାନ୍ତକୁ ସଫା କଲା। ସିଂହକୁ କିଛିଟା ଭଲ ଲାଗିଲା।
“ମହାରାଜା!
ଦୟାକରି ଆପଣ ଦାନ୍ତକୁ ସବୁଦିନ ସଫା କରନ୍ତୁ, ନହେଲେ ଦାନ୍ତ ଖରାପ ହୋଇଯିବ।” ଚାଲାକ୍‌ କୁନିମୂଷା କହିଲା।
“ହଁ, ତୁ ଠିକ୍‌ କହିଲୁ। କିନ୍ତୁ ଦୟାକରି ଏକଥା କାହାକୁ କହିବୁନି, ନହେଲେ ସେମାନେ କହିବେ ଯେ ରାଜା ଦାନ୍ତ ସଫା ରଖୁ ନାହାଁନ୍ତି...” ସିଂହ ବିନତି କଲା।
“ନିଶ୍ଚୟ!” ମୂଷା ହସି ପକେଇଲା।
ସିଂହ ବି ହସି ପକେଇଲା।
ଆମ ଘରଟି,  ମିଠା, ମୁସ୍‌ମୁସ୍‌ ରାଶି ପିଠା ପରି ସୁଆଦିଆ  ଲାଗେ ଯାହା ଆନାଇଦେଓ ରୋଷେଇଘରେ ବାଟିକରି ତିଆରି କରନ୍ତି।
ଆମ ଘରଟି,  ବାପାଙ୍କର ଘ‌ୁଙ୍ଗୁଡ଼ି ପରି ଶୁଭେ, ଯାହା ସେ ଉପରବେଳା ଶ‌ୋଇଥିଲା ବେଳେ ଆମ ଶୋଇବା ବଖରାକୁ ଥରାଇ ପକାଏ।
ଆମ ଘରଟି, ଦେଖାଯାଏ ସତେ ଯେମିତି ଚଳିବା ଘରେ  ମା’ ତନ୍ତରେ ଲୁଗା ବୁଣୁଛନ୍ତି ଏବଂ ହୁନ୍ତୁ ଓ ମୁଁ ସେଠାରେ କୁସ୍ତି ଲଢ଼ୁଛୁ।
ଆମ ଘରଟି,  ବାହାରେ ଦିନ ସାରା ଖରା ଓ ଗୁଳୁଗୁଳିରେ ଖେଳିବା ପରେ, ଗାଧୁଆଘରେ  ଥଣ୍ଡା ପାଣିରେ  ଚବରଚବର ହୋଇ ଗାଧୋଇବା  ପରି ଲାଗେ।
ଆମ ଘରଟି, ଆମେ ଅଗଣାରେ ବସି ଚାହା ପିଉଥିବା ବେଳେ କୋପୌ ଫୁଲ ଓ ପାଚିଲା ପଣସ ଭଳି ବାସେ।
ତାକୁ ଦେଖିକି ମୁଁ  ପୁରା  ହୈରାନ ହୋଇ ଗଲି , ଆଉ ମୋ ପାଟିରୁ ବାହାରିଲା, "ଆରେ !
ଏଟା କଣ?
ଏତେ ଛୋଟ କାର । ଆଉ ସେଥିରେ ପୁଣି ଚାରି ଜଣ ବସିଛନ୍ତି!
ଏଟା କଣ ଚମତ୍କାର?"
ମୁଁ ଛୋଟ ଭଉଣୀ ନୀତା ସହିତ କାଁଥି ଉପରେ ବସିକି କାର ଗଣୁ  ଥିଲି। ମତେ କାର  ଏତେ ପସନ୍ଦ ଯେ ରାସ୍ତା ରେ ଯାଉଥିବା ସବୁ କାର  ର ନାଁ  ମୁଁ ବତେଇ ଦେଇ ପାରିବି।ଏତେ ଭଲ ଲାଗେ କାର  ରେ ବସିବା ଯେ ବୃଉମଂ  କରିକି କୌଣସି ଜାଗା କୁ ପହୁଁଚି ଯିବ।
ଚମକୁଥିବା ନାଲି ରଙ୍ଗ .
ଛୋଟ ଗୋଲ ଗୋଲ ଲାଇଟ .ହଂସୁ ଥିବା ଚେହେରା , ଛୋଟ ପରି ପରି ଲାଗୁଥିଲା .
ଜାଣିବାକୁ ପଡିବ.କିଏ ସେ , ତାର ନାଁ  କଣ , ସେ କୋଉଠି ରହେ ?
ଛୁଟି କୁଣ୍ଡେଇକି, ସାଇକଲ  ଧରିକି , ଆଉ ଜୋର ଲଗେଇକି  କଲୋନୀ ଗେଟ ପଟେ ପଳେଇଲି । ସେଠି ପହୁଁଚିକି ପଚାରିଲି,"ଚୌକିଦାର ଭାଇ, ଏବେ ଏଇଠୁ ଗୋଟେ ଛୋଟ ନାଲି କାର  ବାହାରିଥିଲା । କାହାର  ସେଟା ?
କୋଉଠୁ ଆସିଛି?
"ଭାଇ ଜଣକ ହାଂସିକି କହିଲେ ,"ଆଚ୍ଛା !
ତା ତମକୁ ଭି ଭଲ ଲାଗିଲା । ସେତ ଆଉ ତାର ମାଲିକାଣି ଏବେ ଏଇଠି ନୂଆ ରହିବାକୁ ଆସିଛନ୍ତି ।
ସନ୍ଧ୍ୟା ରେ ମୁଁ 112 ନମ୍ବର  ରେ ପହୁଁଚି ଗଲି । କିନ୍ତୁ ସେଠି ସବୁ ବଡ ବଡ କାର  ଠିଆ  ହୋଇ ଥିଲା ।ଯାହାକୁ ମୁ ଖୋଜୁ ଥିଲି ସେତ ସେଠି ନଥିଲା।  ନିରାଶ ହେଇକି ମୁ ଫେରୁ ଥିଲି କି ମୁ ସେଠି ଆଉ ଗୋଟେ ଗେଟ ଦେଖିଲି। ସେଠି ଭିତରକୁ ଦେଖିଲି। ସେଠି ଛୋଟ ଟେ ଯାଗା ରେ ନାଲି ପରି ଠିଆ  ହୋଇ ଥିଲା।
ସେ ପଛପଟେ ମୁହଁ କରି ଥିଲା। ତା ପିଠିର ବାହାଣ  ପଟେ  ଗୋଟିଏ ମୋଟା ବିଜୁଳି ର ତାର ଲାଗି ଥିଲା।ଓଃ !
ତ  ଇୟେ ମାଡାମ  ବିଜୁଳି ରେ  ଚଳନ୍ତି , ପେଟ୍ରୋଲ କିମ୍ବା ଡିଜେଲ  ରେ ନାହିଁ । ଚାର୍ଜ ହଉଛି ସିଏ । ଭାଗିବା ପାଇଁ ଭି ପ୍ରସ୍ତୁତ ।
ରବିବାର  ର ଦିନ ଥିଲା। ମୁଁ ବାହାରେ ଖେଳୁ ଥିଲି । ସାମ୍ନା ରୁ ନାଲି ପରି ଆସୁଥିଲା । ତାକୁ ଅଟକିବା ପାଇଁ ମୁଁ ହାଥ ଦେଖାଇଲି  ଓ ସେମାନେ ଅଟକି ଗଲେ ।ନାଲି ପରି ଚଳାଉ ଥିବା ମହିଳା ହଂସୁ ଥିଲେ , ସେଥି  ପାଇଁ ମୋ ମନ ରୁ ଭୟ ପଳେଇ ଗଲା .।ତାଙ୍କ ଧଳା ଛୁଟି ଦେଖିକି ଲାଗିଲା ଯେ ସେ ମୋ ଜେଜେମା ର ବୟସ ର ଥିବେ।
ନାଲି ପରି କୁ ଛୁଂଇକି ମୁଁ କହିଲି , " ମୁଁ କାର ଜାଣିବା ରେ ବହୁତ ଚାଲାକ କିନ୍ତୁ ଏମିତି କାର କେବେ ଦେଖିନି .
ମତେ ଏ କାର ବହୁତ ଭଲ ଲାଗିଲା.
"ସେ କହିଲେ ," ମୁଁ ଭି ତୁମକୁ ଭଲ ଲାଗିବି ବୋଲି ଆଶା କରୁଛି ."
ସେ କହିଲେ,"ବାଃ ବାଃ ବହୁତ ଭଲ ନାଁ ଦେଇଛ ତମେ ଛୁଟକି କୁ!"
"ତା ଆପଣ ହେଲେ ନାଲି ପରି ର ଜେଜେମା !
"ମୁଁ ତାଙ୍କୁ ବତେଇଲି  କି ମତେ କାର ଆଉ ମୋଟରସାୟକଲ କେତେ ଭଲ ଲାଗେ  ଆଉ ମୁଁ ଏ ସବୁ ର ଚିତ୍ର ଗୁଡିକ ସଂଗ୍ରହ କରେ।
"ତମେ ଆମ ଦୁହିଁକୁ ଅଟକାଇଲ ସେଠି ପାଇଁ ଆମେ ବହୁତ ଖୁଶି ହେଲୁ ଏ ନୂଆ ଜାଗା ରେ ଆମେ  ଜାଣିନୁ ", ଜେଜେମା କହିଲେ।"ମୁଁ ମିତ୍ତୂ ", ଛୁଟି ହଲେଇକି ମୁଁ ଉତ୍ତର ଦେଲି ।"ଏବେ ଆପଣ ମତେ ଜାଣିଲେ, ଓ ମୁଁ ଏ କଲୋନୀ ରେ ସଭିଙ୍କୁ ଜାଣିଛି । ଆପଣଙ୍କୁ  ସଭିଙ୍କ ସହିତ ମୁଁ ଭେଟେୟୀ ଦେବୀ,   ଆପଣ ମତେ ନାଲି ପରି ସହିତ ମିତ ବସେଇ ଦିଅନ୍ତୁ ।"
ନାଲି ପରି ର ଜେଜେମା କହିଲେ, "ତ ଚାଲ ଘରେ ବତେଇକି ଆସି ଯା। ପୁଣି ନାଲି ପରି ସହିତ ବୁଲି ଯିବା।"
ମୁଁ ମାଙ୍କୁ ବତେଇକି ନାଲି ପରି ରେ ବସିଗଲି ।ନାଲି ପରି ସଡ଼କରେ ଦୌଡ଼ି ବସିଲା କିନ୍ତୁ କିଛି ଆଵାଜ ଆସୁ ନଥିଲା ।ମୁଁ ହୈରାନ  ହୋଇକି  କହିଲି, "ଇଞ୍ଜିନ  ର କିଛି ଆଵାଜ଼ ହଉନାହିଁ?
"ଜେଜେମା କହିଲେ,"ନା  ଆଵାଜ଼ ହୁଏ ନା ଖରାପ ବାୟୁ ଛାଡେ ।"
ବଡ ବଡ କାର ଭିତରୁ ନାଲି ପରି ବାହାରିକି ଯାଉଥିଲା।ଆମକୁ ଦେଖିକି ବହୁତ ଲୋକ ଖୁଶି ଲାଗୁଥିଲେ ଓ ହଂସୁ ଥିଲେ।
ଆମେ ନାଲି ବତି  ପାଖରେ ଅଟକିଲା ବେଳକୁ ଅଟୋ ଚାଲାକ ତା ବିଷୟ ରେ ପ୍ରଶ୍ନ ପଚାରି ବସିଲା। ଜେଜେମା ଖୁଶି ରେ ଉତ୍ତର ଦେଲେ।ସାଗୁଆ ବତି  ଜଳିଲା ପରେ ଆମେ ଆଗକୁ ବଢ଼ିଲୁ.।
କିଛି ସମୟ ପରେ ଆମେ ଇଣ୍ଡିଆ ଗେଟ ପହଂଚିଲୁ । ଜେଜେମା ଆମ ଦୁହିଁ ଜଣଙ୍କ ପାଇଁ ଆଇସକ୍ରିମ ନେଲେ। ଚାରି ଆଡେ କୁହୁଡି ଭଳିଆ ଦେଖା ଯାଉ ଥିଲା।
ମୁଁ କହିଲି,"ମୋ ବାପା କହୁ ଥିଲେ ଜେ ଦିଲ୍ଲୀ ରେ ବାୟୁ ପ୍ରଦୂଷଣ ବହୁତ ବଢି ଯାଇଛି । କାର ଓ  ଅନ୍ୟ ଚାଳକ  ରୁ ବାହାରୁ ଥିବା ଧୂଆଁ  ଏ ସବୁକୁ ବଢ଼ାଉଛି ।ମାଁ କେବେ କେବେ ମତେ କାର ର ଚିତ୍ର ସଂଗ୍ରହ କରିବା ଦେଖିକି ଚିଡ଼ି  ଯାନ୍ତି ।"
ଜେଜେମା ମୋ କଥା ବହୁତ ମନ ଦେଇ ଶୁଣୁ ଥିଲେ । ମୁଁ କହିଲି,"ମତେ ଓ ନୀତା କୁ ସବୁ ବେଳେ ଖାଁସି ଓ ସର୍ଦି ହୋଇ ଯାଏ । ସେତେ ବେଳେ ମତେ ଭି ଲାଗେ ଜେ ବାୟୁ ପ୍ରଦୂଷଣ ଆମକୁ ଖରାପ କରୁଛି । କିନ୍ତୁ କଣ କରିବି, କାର ମତେ ବହୁତ ଭଲ ଲାଗେ ।"
ଜେଜେମା ମତେ ବତେଇଲେ ଯେ ସେ ଗତ ଆଠ  ବର୍ଷରୁ ନାଲି ପାରିକୁ ଚଳେଇ ଆସୁଛନ୍ତି .
ସେ ଦୁହିଁ ଜଣ ବହୁତ ଭଲ ସାଙ୍ଗ ଅଟନ୍ତି .ପୁଣି ଏମିତି ଲାଗିଲା ଯେମିତି ନାଲି ପରି ଲୁଚିକି କହିଲା,"ମୁଁ ଅନ୍ୟ ଗାଡି ଯେମିତି ଧୁଆଂ ଓ ବାୟୁ ଛାଡେନି ମିତ୍ତୋ .
ଚାଲିବ ଓ ଠିଆ  ହେବ ପୈଁନ ଭି ବହୁତ କାମ ଜାଗା ନିଏ ."
ମତେ ବିଶ୍ୱାସ ହେଇ ଗଲା ଯେ ନାଲି ପେଇ ରେ କିଛି ଜାଦୂ ଅଛି ଓ ସେ ବାୟୁ ଓ ଆଵାଜ଼ ଛାଡ଼ୁନି .
"ଏମିତି ନୂଆ ଶକ୍ତି ରୁ ଚାଲୁ ଥିବା କାର ବାୟୁ ପ୍ରଦୂଷଣ କୁ କାମ କରେ.
କେ ଜଣେ ତମେ ଆଗକୁ ଯାଇକି ପ୍ରଦୂଷଣ କୁ ଦୂର କରିବା ପାଇଁ କିଛି ନୂଆ ଗାଡି ର ଆବିଷ୍କାର କରିବ.
", ଜେଜେମା କହିଲେ.
"ବିଲକୁଲ ସତ୍ କଥା", ମୁଁ ମନେ ମନେ ଭାବିଲି ,"ସେ କାର ର ନାଁ ହେବ ସତରଞ୍ଜି ପରି "
ଏମିତି କାର ଯେ କାମ ପେଟ୍ରୋଲ ବ୍ୟବହାର କରେ ଓ କାର୍ବନ ଡାଇଅକସାଇଡ ର ବ୍ୟବହାର କାମ କିମ୍ବା ବିଲକୁଲ ନ କରେ  ତାକୁ ପର୍ଯାବରଣ ପାଇଁ ହାନିକାରକ କାହା ଯାଇ ପାରିବ ନାହିଁ । ଏମିତି ବାହାନ ଅନ୍ୟ ପ୍ରକାର ର ଜିନିଷ ର ବ୍ୟବହାର କରନ୍ତି ଯେମିତି:
ହାଇଡ୍ରୋଜେନ କାର : ସାମାନ୍ୟ ଇଞ୍ଜିନ ବଦଳ ହାଇଡଡ୍ରୋଜେନ ର ପ୍ରୟୋଗ ହୁଏ। ଏଠୁ ଧୁଆଂ ବଦଳ ପାଣି ବାଷ୍ପ ରୂପେ ବାହାରକୁ ବାହାରେ ଯାହାକି ପର୍ଯାବରଣ ପାଇଁ ବହୁତ ଭଲ ।ସୁର୍ଯ କାର:ଏହା ସୁର୍ଯ ଶକ୍ତି ରୁ ଚାଳେ  ଓ ଏଠି ସେହି ଶକ୍ତି କୁ ବିଜୁଳି ରେ ବଦଳିବା  ପାଇଁ ପାନେଲ  ଲାଗିଥାଏ । ସେହି ବିଜୁଳି ରୁ ଚଳେ । ଏଠୁ କୌଣସି ପ୍ରକାର ର ସ୍ଥିତି ପ୍ରକଟ ହୁଏ ନାହିଁ। ୟାକୁ ଏବେ ବିକଶିତ କର ଯାଏ ।
ଇଏ ହେଲା ବଣ୍ଟି।ସମସ୍ତଙ୍କ ସାଙ୍ଗରେ ବଣ୍ଟିର ଭଲ ପଡେ।
ସ୍କୁଲ ଛୁଟି ହେବା ମାତ୍ରେ,ସେ ସାଙ୍ଗମାନଙ୍କ ସହିତ ଘରକୁ ଯାଏ।
ଦିନେ ଘରେ ପହଞ୍ଚି ସେ ମା‐ବାପାଙ୍କୁ କହିଲା,"ଏଥର ଗ୍ରୀଷ୍ମଛୁଟିରେ ଜେଜେମା'ଙ୍କ ଘରକୁ ଯିବି।"
ବଣ୍ଟି ଯେବେ ବି ଜେଜେମା'ଙ୍କୁ ଦେଖା କରିବାକୁ ଯାଏ,ତାଙ୍କୁ କାମରେ ସାହାଯ୍ୟ କରେ।
ବଗିଚାରୁ ପରିବା ତୋଳି ଆଣେ।
ଆଉ ଶେରୁ ସହିତ ବୁଲିବାକୁ ଯାଏ।
ଦିନେ ସେ ବଗିଚାରେ ପହଞ୍ଚିଭଙ୍ଗା ଡାଳପତ୍ର ଏଠି ସେଠି ପଡିଥିବାର ଦେଖି ଚମକି ପଡିଲା।
ସାଙ୍ଗେସାଙ୍ଗେ ଯାଇ ଜେଜେମା'ଙ୍କୁ ସବୁକଥା କହିଲା।ଜେଜେମା ତାକୁ ଏକ ଉପାୟ କହିଲେ।
ଜେଜେମା କହିଲେ "କାଲି ତୁ ଶୀଘ୍ର ଯାଇ ବଗିଚାରେ ଲୁଚିବୁ।ବଦମାସମାନେ ଆସିଗଲେ ମୋତେ ପାଟିକରି ଡାକିବୁ।"
ଲୁଚିକରି ବସିବା ପରେ ସେ ବଗିଚାର ବଦମାସକୁ ତା ସାମନାରେ ଦେଖିବାକୁ ପାଇଲା।
ଶେରୁ ପାଖକୁ ଯାଇ ଦେଖିଲା ବେଳକୁ ମାଟିତଳେ ଆଳୁ ହୋଇଥାଏ।
ଆଳୁଦେଖି ଖୁସିହୋଇ ବଣ୍ଟି କହିଲା "ଏଇଟା ଜେଜେମା'ଙ୍କୁ ଦେବି।"ଚଟାପଟ ଆଳୁ ପାଛିଆରେ ରଖିଲା ଓ ଯାଇକି ଜେଜେମା'ଙ୍କୁ ଦେଇ ଦେଲା।
ଘରଚଟିଆର ମାଆ ତା’ ଖାଇବା ଡବାକୁ ତା ସ୍କୁଲ୍ ବ୍ୟାଗ୍‌ରେ ରଖିଦେଲେ ଓ ତା’ ଡେଣାକୁ ତା’ ଚାରିପାଖରେ ଗୁଡ଼େଇ ଦେଲେ।ସେ କହିଲେ, “ଭଲରେ ଯିବୁ ମୋ ଧନ। ମନଦେଇ ପାଠ ଶୁଣିବୁ, ଭଦ୍ର ବ୍ୟବହାର କରିବୁ ....”ଘରଚଟିଆ ହସି କହିଲା, “ଓଃ ମାଆ!
ତୁମେ ସବୁଦିନ ସେଇ ଏକାକଥା ହିଁ କହୁଛ।”
ମାଆ କହିଲେ, “ଆଉ ମନେରଖ, ସାପଠୁ ଦୂରେଇ ରହିବୁ - ସେ ଆମଠୁ ଅଲଗା।”ଘରଚଟିଆ ଭାବିଲା ମାଆ ଏଇ କଥାଟି କହିନଥାନ୍ତେ ଭଲା। ସାପ ତା’ର ପ୍ରିୟ ସାଙ୍ଗ। ମାଆ କିନ୍ତୁ ତାକୁ ସାପ ସହ ମିଶିବାକୁ ମନା କରନ୍ତି।ମାଆ ସବୁବେଳେ କହନ୍ତି, “ସେମାନଙ୍କ ଜାତି ଆମ ଜାତିଙ୍କୁ ଖାଇଦିଅନ୍ତି!” “ଘରଚଟିଆ ଓ ସାପ କେବେବି ସାଙ୍ଗ ହୋଇ ପାରିବେନି।”
ସେପଟେ ସହରର ଅନ୍ୟ ଅଞ୍ଚଳରେ  ସାପର ବାପା ତା’ ଖାଇବା ଡବାରେ ଚଢ଼େଇ ଅଣ୍ଡା ଭର୍ତ୍ତି କରୁଥାନ୍ତି।ସେ ଗର୍ବର ସହ କହିଲେ, “ଆଜି ବଢ଼ିଆ ଖାଇବା ହେଇଛି।”ସାପ ଗେରେଗେରେ ହୋଇ  କହିଲା “କିନ୍ତୁ  ଅଣ୍ଡା ମତେ ଜମା  ଭଲ ଲାଗେନି  ବାପା।”
ବାପା କଠୋର ସ୍ଵରରେ କହିଲେ “ଆମେ ପରିବାରର ସମସ୍ତେ ସବୁବେଳେ ସେମାନଙ୍କୁ ଖାଇଆସିଛୁ। ଏବେ ତୁ ଯାଆ  ଆଉ ମନେରଖ, ଘରଚଟିଆଠୁ ଦୂରେଇ ରହିବୁ।”ସାପ ରାଗ ତମତମ ହେଇ ଚାଲିଗଲା।ବାପା ପଛରୁ ଡାକି କହିଲେ “ଘରଚଟିଆ ମାନେ ଆମଠୁ ଅଲଗା।” “ତୁ ତୋର  ଖାଦ୍ୟ ସହ ସାଙ୍ଗ ହୋଇପାରିବୁନି।”
ସ୍କୁଲ୍‌ରେ ଯେତେବେଳେ ସାପ ଘରଚଟିଆକୁ ଭେଟିଲା, ସେମାନେ ଜାଣିଥିଲେ ପରସ୍ପରର ଘରେ ସେମାନଙ୍କୁ କ’ଣ କୁହାଯାଇଥିବ।ସାପ ପଚାରିଲା, “ତୋ ମାମା କହିଛନ୍ତି ନା.....?” ଘରଚଟିଆ ମୁଣ୍ଡ ଟୁଙ୍ଗାରିଲା ଓ ପଚାରିଲା “ତୋ ବାପା ବି?” ସାପ ମୁଣ୍ଡ ଟୁଙ୍ଗାରିଲା।ସାପ କହିଲା, “ଆମ ବାପ ମାଆମାନେ  ଭୁଲ୍ କଥା କହୁଛନ୍ତି ରେ ଘରଚଟିଆ।  ଚାଲ୍ ସେମାନଙ୍କୁ ଦେଖେଇଦବା ଯେ ଆମେମାନେ ବେଶି ସମାନ ଅଳ୍ପ ଅଲଗା।”
ଘରଚଟିଆ କହିଲା, “ବଢ଼ିଆ କଥା। ଚାଲ୍ ତେବେ।”ସେ ଗୋଟେ ସାଦା କାଗଜ ଟାଣିଆଣିଲା ଓ ତା’ ଉପରେ ଏହିପରି ଦୁଇଟି ବୃତ୍ତ  ଆଙ୍କିଦେଲା।
ଘରଚଟିଆ କହିଲା, “ବାଁ ପାଖ ବୃତ୍ତର ହଳଦିଆ ଅଂଶରେ  ଆମେ କେବଳ  ଘରଚଟିଆର ବିଷୟ ସବୁ  ଲେଖିବା। ଆଉ ଡାହାଣ ପାଖ ବୃତ୍ତର ନୀଳ ଅଂଶରେ ଲେଖିବା ଖାଲି ସାପ କଥା। ଏଇସବୁ ସେଇକଥା ଯେଉଁଗୁଡ଼ିକରେ ସାପ ଓ ଘରଚଟିଆ ଅଲଗା ଅଲଗା।”ସାପ ଏଥର ଦ୍ୱନ୍ଦ୍ଵରେ ପଡ଼ିଗଲା ଓ କହିଲା, “ମୁଁ ଭାବିଲି ଆମେ ସେଇକଥା ସବୁ ଭାବିବାକୁ ଚାହୁଁଛନ୍ତି ଯେଉଁଥିରେ ଆମେଦୁହେଁ ସମାନ ସମାନ।”ଘରଚଟିଆ ହସି କହିଲା। “ସେସବୁ ଲେଖିବା ପାଇଁ ଏଇ ମଝିରେ ଥିବା ସବୁଜ ରଙ୍ଗର ଅଂଶଟି ରହିଛି।”
ଘରଚଟିଆ କହିଲା, “ପ୍ରଥମେ ଭାବିବା ଚାଲ୍ ଆମେ କେମିତି ଦେଖାଯାଆନ୍ତି। ଏକାଭଳିଆ ନା ଅଲଗା?”ଦୀର୍ଘ ନିଶ୍ଵାସ ପକାଇ ସାପ କହିଲା “ପୁରା ଅଲଗା। ମୁଁ ଲମ୍ବା, ଲୋମହୀନ ଓ ପତଳା ଏବଂ ତୁ ଛୋଟ, ଗୁଦୁଲୁଗାଦୁଲ ଆଉ ନରମ।”ଘରଚଟିଆ କହିଲା “ତୁ ଠିକ୍ କହୁଛୁ, ମୁଁ ଗୋଟେ ପାଉଡର୍ ପଫ୍ ପରି ଦିଶେ।” ସେ ହଳଦିଆ ଘର ଭିତରେ ଗୋଟେ ପାଉଡର୍ ପଫ୍‌ର ଚିତ୍ର ଆଙ୍କିଲା। “ଆଉ ତୁ ଗୋଟେ ଖଦଡ଼ିଆ ଦଉଡ଼ି ପରି ଦିଶୁ” କହି ନୀଳ ଘର ଭିତରେ ଗୋଟେ ଦଉଡ଼ିର ଚିତ୍ର ଆଙ୍କିଲା।
ଘରଚଟିଆ କହିଲା, “ଏଥର ଲେଖିବା ଆମେ କେମିତି ଗତି କରନ୍ତି।”ସାପ ଏଥର ଆହୁରି ମୁହଁ ଶୁଖାଇ କହିଲା “ପୁରା ଅଲଗା ଭାବରେ । ତୁ ପବନରେ ଫୁର୍‌କିନା ଉଡ଼ିଯାଉ ଓ ମୁଁ ଭୂଇଁରେ ସର୍‌ସର୍ କରି ଘୋଷାଡ଼ି ହୋଇହୋଇ  ଯାଏ।”ଘରଚଟିଆ କହିଲା “ଅନ୍ୟ ଭାଷାରେ କହିଲେ ମୁଁ ଉଡ଼ାଜାହାଜ ପରି ଯାଏ ଆଉ ତୁ ଟ୍ରେନ୍ ପରି।”
ସାପ ଦୀର୍ଘ ନିଶ୍ୱାସ ପକାଇଲା।ଘରଚଟିଆ ଧୀରେ କହିଲା; “ଆରେ, ମନ ଖୁସି କର ସାପ। ଏବେ ଆମେ କ’ଣ ଖାଆନ୍ତି ଦେଖିବା ଚାଲ୍।”“ପୁରା ଅଲଗା ଜିନିଷ” ବୋଲି କହିଲା ବେଳକୁ ସାପର ଆଖି ଲୁହରେ ଭରିଗଲା। ସେ କହିଲା, “ମୁଁ କିନ୍ତୁ ଚଢ଼େଇ ଅଣ୍ଡା ଖାଏନି।”
ଘରଚଟିଆ କୋମଳ ସ୍ଵରରେ କହିଲା “ମୁଁ ଜାଣେରେ।” କିନ୍ତୁ ଏଥର ସେ ବି ଉଦାସ ଦିଶୁଥାଏ।ହଳଦିଆ ଘର ଭିତରେ ଖାଦ୍ୟର ଚିତ୍ର କରୁ କରୁ ଅସ୍ପଷ୍ଟ ସ୍ୱରରେ କହିଲା “ମଞ୍ଜି ଓ ଘାସ।”“ବେଙ୍ଗ ଓ ମୂଷା” କହି ଛେପ ଢୋକୁଢୋକୁ ନୀଳ ଘର ଭିତରେ ସେମାନଙ୍କର ଚିତ୍ର  ଆଙ୍କିଲା।
“ଆରେ...!”ହେଡ୍‌ମାଷ୍ଟର ହାତୀ ଆସୁଥିବାର ଦେଖି ଘରଚଟିଆ ଓ ସାପ ଡେଇଁପଡିଲେ।ସେ ନରମ ସ୍ୱରରେ ପଚାରିଲେ “ପିଲାମାନେ ତୁମ ମୁହଁ କାହିଁକି ଏମିତି ଶୁଖିଲା ଦିଶୁଛି?”କାନ୍ଦ କାନ୍ଦ ହୋଇ ସାପ କହିଲା “ଓଃ ସାର୍, ମୋ ବାପା ଓ ଘରଚଟିଆର ମାଆ କହୁଛନ୍ତି ଯେ ଆମେ ଦୁହେଁ କେବେବି  ସାଙ୍ଗ ହୋଇପାରିବୁନି କାରଣ ଆମେମାନେ ଅଲଗା ଅଲଗା।”ଘରଚଟିଆ କହିଲା “ଆମେ ଯେତିକି ଅଲଗା ତା’ ଠାରୁ ବେଶି ସମାନ ବୋଲି ସେମାନଙ୍କୁ ଦେଖାଇଦେବାକୁ ଚାହୁଁଛୁ। କିନ୍ତୁ ସେମିତି ହୋଇପାରୁନି।”ହେଡ୍‌ମାଷ୍ଟର ହାତୀ ବୃତ୍ତଗୁଡ଼ିକୁ ଅନେକ ସମୟ ଯାଏ ଦେଖିଲେ।  ତା’ପରେ ସେ ହସିବାକୁ ଲାଗିଲେ।ସାପ ଓ ଘରଚଟିଆ ତାଙ୍କୁ ଆଖିତରାଟି ଚାହିଁଲେ। ଏଥିରେ ମଜାର କଥା କ’ଣ ଅଛି ଯେ?ନିଜ ଲୁହ ପୋଛି ଶେଷରେ ହାତୀ ହେଡ୍‌ମାଷ୍ଟର୍ କହିଲେ; “ତୁମେ ଜାଣିପାରୁନ କି ପିଲାଏ, କେମିତି ଭୁଲ୍‌ଭାଲ୍ କରି ଲେଖିଛ ସବୁ। ରୁହ ମୁଁ  କରିଦେଉଛି।”
ହେଡ୍‌ମାଷ୍ଟର୍ ହାତୀ ଗୋଟିଏ ବେଞ୍ଚ ଉପରେ ବସିଗଲେ।ସେ କହିଲେ, “ସାପ, ଏଥର  କହ ତୋତେ କି କି କାମ ସବୁ କରିବାକୁ ଭଲଲାଗେ?”ସାପ କହିଲା, “ଖେଳିବାକୁ ଆଉ ଗପିବାକୁ ଭଲଲାଗେ  ସାର୍, ବିଶେଷକରି ଘରଚଟିଆ ସହ।”
“ଆଉ ଘରଚଟିଆ ତତେ?”“ଗପିବାକୁ  ଓ ଖେଳିବାକୁ ସାର୍। ବିଶେଷକରି ସାପ ସହ।”ହେଡ୍‌ମାଷ୍ଟର ହାତୀ କହିଲେ  “ଠିକ୍ ଅଛି। ତୁମେ  ଦୁହେଁ ସମାନ ପ୍ରକାର କାମ କରିବାକୁ ଭଲପାଅ।”ଏବଂ ସେ ସବୁଜ ଅଂଶରେ କିଛି ଆଙ୍କିଲେ।ହେଡ୍‌ମାଷ୍ଟର ହାତୀ ପୁଣି ପଚାରିଲେ “ଏଥର କୁହ ପିଲାଏ। ତୁମକୁ କୋଉ କଥା ଖୁସି ଦିଏ?”ସାପ ମୁରୁକି ହସିଲା। କହିଲା, “ଯେତେବେଳେ ଦିଦି ମୋତେ ମୋର  ସାଙ୍ଗ ପାଖରେ ବସିବାକୁ ଦିଅନ୍ତି।’’“ମୋର ବି ଏକା କଥା ସାର୍!” କହି ତାଳିମାରିଲା ଘରଚଟିଆ।
ଏଥର ହାତୀ ହେଡ୍‌ମାଷ୍ଟର କହିଲେ, “ଆ..ହା!
ତୁମ ଦୁହିଁଙ୍କର ଖୁସିର ସ୍ଥାନ ବି ସମାନ... ସେଇ ସବୁଜ!”“ଠିକ୍ ଅଛି। ଏଥର କହିଲ ସାପ ଓ ଘରଚଟିଆ, ତୁମକୁ କେଉଁ ଜିନିଷ ଦୁଃଖ ଦିଏ?”ଦୀର୍ଘନିଶ୍ୱାସ ପକାଇ ସାପ କହିଲା “ବାପା ଯେଉଁ ଘରଚଟିଆଠୁ ଦୂରେଇ ରହିବାକୁ କୁହନ୍ତି ସେଇଟା।”ଘରଚଟିଆ ବି ଦୀର୍ଘନିଶ୍ୱାସ ପକାଇ କହିଲା “ମାଆ ଯେଉଁ କହେ ସାପଠୁ ଦୂରେଇ ରହିବାକୁ ସେଇଟା।”ହେଡ୍‌ମାଷ୍ଟର ହାତୀ ଭୃକୁଞ୍ଚନ କଲେ। ସେ କହିଲେ, “ତୁମେ ଦୁହେଁ ଏକାକଥା ପାଇଁ ଦୁଃଖୀ, ତୁମ ବାପା ମାଆ ତୁମକୁ ନିଜନିଜ ସାଙ୍ଗ ବାଛିବାକୁ ଦେଉନାହାଁନ୍ତି ବୋଲି। ପୁଣି ସବୁଜ!”
ହେଡ୍‌ମାଷ୍ଟର ହାତୀ କହିଲେ “ଏଥର କୁହ ସବୁଠୁ ଭଲ ସାଙ୍ଗ କିଏ ହୋଇପାରିବ ବୋଲି ତୁମେ ଭାବୁଛ?”ହାତୀ ଆରମ୍ଭ କଲା “ଯିଏ ତୁମକୁ ଭଲପାଏ...” “...ତୁମେ ଭିନ୍ନ ଭିନ୍ନ ପ୍ରକାରର ହୋଇଥିଲେ ବି” କଥା ପୁରା କଲା ଘରଚଟିଆ। ଏଥର ହେଡ୍‌ମାଷ୍ଟର ହାତୀ କହିଲେ, “ତେବେ ତୁମେ ଦୁଇଜଣ ଯାକ ଏ କଥାରେ ରାଜି ଯେ, ଜଣେ ପ୍ରକୃତ ସାଙ୍ଗ ତୁମେ ଯେମିତି ହୋଇଥିଲେ ବି ସେ  ତୁମକୁ ଭଲପାଏ। ଏଥର ସମାନ-ସମାନ ଚାରୋଟି କଥା ହୋଇଗଲା। ଆଉ ଅଲଗା ଥିବା କଥା ମାତ୍ର ତିନିଟି। ତେଣୁ ସମାନ-ସମାନ କଥା ଜିତିଲା।”
“ହୁର୍‌ରେ!
ଧନ୍ୟବାଦ ହେଡ‌୍‌ମାଷ୍ଟର ହାତୀ” କହିଲେ ସାପ ଓ ଘରଚଟିଆ।ହେଡ୍‌ମାଷ୍ଟର ହାତୀ ବି କହିଲେ, “ହୁର୍‌ରେ!
କିନ୍ତୁ ଗୋଟେ ଶେଷକଥା....”“କ’ଣ ସାର୍?”“ତୁମ ବାପାମାଆଙ୍କୁ ଆଜି ଯାଇ କହିବ ମୁଁ ସେମାନଙ୍କୁ ଦେଖା କରିବାକୁ ଚାହେଁ। ସେମାନେ କାଲି ସକାଳେ ଆଗ ଆସି ମୋତେ ଅଫିସ୍‌ରେ ଦେଖାକରିବେ।”ଏତକ କହି ହେଡ୍‌ମାଷ୍ଟର ହାତୀ ଚାଲିଗଲେ। ଅବଶ୍ୟ ଗଲାବେଳେ ସେ ରାଗିଲା ପରି ଦିଶୁଥିଲେ।
ସମାଧାନ କର!ବିଭିନ୍ନ  ଜିନିଷକୁ ଅଲଗା ଅଲଗା କରି ସଜାଇ ରଖିବା ଓ ଏକାଠି କରିବା ହେଉଛି ଗଣିତର ଏକ ମୁଖ୍ୟ କୌଶଳ। ଜିନିଷଗୁଡ଼ିକୁ ସଜାଇ ରକିବାକୁ ହେଲେ ତୁମକୁ ତୁମ ନିଜକୁ କିଛି ଯୁକ୍ତିଯୁକ୍ତ ପ୍ରଶ୍ନ ପଚାରିବାକୁ ହେବ।୧ -  କେଉଁ ଜିନିଷ ଗୁଡ଼ିକ ସମାନ?
କେଉଁ ଜିନିଷ ଗୁଡ଼ିକ ଅଲଗା?୨ - ସମାନ ଜିନିଷ ଗୁଡ଼ିକ କେଉଁ ରୂପେ ସମାନ?
ଅଲଗା ଜିନିଷ ଗୁଡ଼ିକ  କେଉଁ ଭାବେ ଅଲଗା?୩ - ସମାନ ଜିନିଷ ଗୁଡ଼ିକୁ ଏକାଧିକ ଉପାୟରେ ଏକାଠି କରିହେବ କି?
ଏହି ଖେଳନା ଗୁଡ଼ିକୁ ବଛାବଛି କରି କେତେ ପ୍ରକାରେ ଶ୍ରେଣୀଭୁକ୍ତ କରିହେବ ଭାବ। ତୁମେ ସେମାନଙ୍କୁ ଏହିପରି ବାଛି ପାରିବ:- ସେମାନଙ୍କର ରଙ୍ଗ ଅନୁସାରେ: ନୀଳ ପଶୁ ଗୋଟିଏ ବୃତ୍ତରେ ଓ ହଳଦିଆ ଅନ୍ୟ ବୃତ୍ତରେ।-ସେମାନଙ୍କର ଆକାର ଅନୁସାରେ: ଛୋଟ ଜୀବ  ଗୋଟିଏ ବୃତ୍ତରେ  ଓ ବଡ଼ ଅନ୍ୟ ବୃତ୍ତରେ।- ସେମାନେ କେମିତି ଗତି କରନ୍ତି ସେହି  ଅନୁସାରେ: ଚାଲୁଥିବା ଜୀବ  ଓ  ଉଡ଼ୁଥିବା ଜୀବ।ପ୍ରତ୍ୟେକ ଥର ଦଳଗୁଡ଼ିକ ଅଲଗା ଅଲଗା ହେବ କି?
ଚେଷ୍ଟାକର ଓ ଦେଖ!
ବେଲୁନ୍ ବାଲା  ଆସିଲା I ରଂଗ-ବେରଂଗର ବେଲୁନ୍  ଆଣିଲା I
ଦୌଡ଼ି-ଦୌଡ଼ି ରାଧା ଆସିଲା I ହଳଦିଆ ବେଲୁନ୍ ନେଇ ହସି ପକାଇଲା I
ମିକୁ, ଭିକୁ, ବିନୁ ଡାକ ଛାଡ଼ିଲେ Iଡାକ ଶୁଣି ବେଲୁନ୍ ବାଲା  ଅଟକି ଗଲେ I
ଏତିକିବେଳେ ଜୋରରେ ଝଡ଼ ଆସିଲା Iରାଧା ବେଲୁନ୍ ଧରି ଦୌଡ଼ି ଗଲା!
ବିଷ୍ଣୁ ବୋଲି ଛୋଟ ପିଲାଟିଏ ଥିଲା। ସେ ସ୍ବପ୍ନ ଦେଖିବାକୁ ଭଲପାଏ। ତା'କୁ ବହି ପଢି଼ବାକୁ ଓ ବିଭିନ୍ନ ଜାଗା ବୁଲି ଦେଖିବାକୁ ଭଲଲାଗେ। କିନ୍ତୁ ବିମାନ ବନ୍ଦର, ରେଳ ଷ୍ଟେସନ୍, ବସ୍, ଏବଂ ଟାକ୍ସି ଷ୍ଟାଣ୍ଡ୍ ରେ ଅପେକ୍ଷା କରିବାକୁ ତା'କୁ ବିରକ୍ତ ଲାଗେ। ଏମିତି ବୁଲାବୁଲି କରିବାକୁ ହେଲେ ଅନେକ ସମୟ ଲାଗେ!ସେ ମନେ ମନେ ଭାବେ, “ମୋ ପାଖେ ଗୋଟିଏ କୁହୁକ ଗାଲିଚା ଥାନ୍ତା କି?
ତା' ଉପରେ ବସି ଆଲ୍ଲାଦିନ୍ ଭଳି ମୁଁ ଗୋଟିଏ ଜାଗାରୁ ଆଉ ଗୋଟିଏ ଜାଗାକୁ ବିଜୁଳି ବେଗରେ ଯାଇପାରନ୍ତି।”
ଲୋକମାନେ ପୂର୍ବରୁ କେମିତି ଗୋଟିଏ ଜାଗାରୁ ଆଉ ଗୋଟିଏ ଜାଗାକୁ ଯାଉଥିଲେ?
ସେମାନେ ପାଦରେ ଚାଲି ଚାଲି ଯାଉଥିଲେ।ଧୀରେ ଧୀରେ ପଶୁମାନଙ୍କୁ ପୋଷା ମନେଇ ସେମାନେ ଗଧ, ଘୋଡ଼ା, ଓଟ ଓ ହାତୀ ଆଦି ପଶୁମାନଙ୍କ ପିଠିରେ ବସି ବିଭିନ୍ନ ଜାଗାକୁ ଯାଇପାରିଲେ। ଶହ ଶହ ବର୍ଷ ଏମିତି ବିତିଗଲା। ଚକ ତିଆରି କରି ଶିଖିବା ପରେ ସେମାନେ ବଳଦ ଗାଡି଼ ଓ ଅନ୍ୟାନ୍ୟ ଗାଡ଼ିରେ ଯିବା ଆସିବା କଲେ।
କିଛି ଶହ ବର୍ଷ ପୂର୍ବେ ବାଷ୍ପ ଚାଳିତ ଇଂଜିନ ଉଦ୍ଭାବିତ ହେଲା। ଲୋକମାନେ ବାଷ୍ପ ଚାଳିତ ରେଳ ଗାଡ଼ିରେ ବସି ବିଭିନ୍ନ ସ୍ଥାନକୁ ଯିବା ଆସିବା ଆରମ୍ଭ କଲେ। ତା' ପରେ ମୋଟର ଗାଡି଼ର ଉଦ୍ଭାବନ ହେଲା। ଏହା ଅଧିକ ବେଗରେ ଗତି କରିପାରିଲା।ମୋଟର କାର୍ ଇଂଜିନ ଭିତରେ ଥିବା ଜାଳେଣୀରୁ ଶକ୍ତି ସଂଗ୍ରହ କରି ଚାଲେ। ଏହି ଇଂଜିନକୁ ରାଇଟ ଭାଇଦ୍ୱୟ ଆହୁରି ଶକ୍ତିଶାଳୀ କରି ଉଡ଼ାଜାହାଜ ତିଆରି କଲେ। ଇଞ୍ଜିନିଅର ମାନେ ଏହା ପରେ ଆଉ ପାଦେ ଆଗେଇ ଯାଇ ରକେଟ୍ ତିଆରି କରି ମଣିଷକୁ ମହାକାଶ ଓ ଚନ୍ଦ୍ରକୁ ପଠାଇବାରେ ସଫଳ ହେଲେ।
ତଥାପି ଆମେ କାହିଁକି ଗୋଟିଏ କୁହୁକ ଗାଲିଚା ପରି କ୍ଷିପ୍ର ଗତିରେ ଉଡି଼ଯାଇପାରୁନୁ?
ବିଷ୍ଣୁ  ମନେ ମନେ ଭାବିଲା।ସେ ତା ବାପା, ମା ଙ୍କୁ ଏହି କଥାଟି ପଚାରିଲା। ସେ ତା ଶିକ୍ଷକଙ୍କୁ ମଧ୍ୟ ଏହି ପ୍ରଶ୍ନଟି ପଚାରିଲା। କାହାର ଉତ୍ତର ତା' ମନକୁ ପାଇଲା ନାହିଁ।ତା ବାପା କହିଲେ, 'ଆମେ ପୂର୍ବେ ଯେତିକି ବେଗରେ ଗତି କରିପାରୁଥିଲେ ତା' ଠୁ ଅଧିକ ବେଗରେ ଆମେ ଏବେ ଗତି କରିପାରୁଛୁ। ଚେନ୍ନାଇରୁ ବେଙ୍ଗାଲୁରୁ ବସ୍ ବା ଟ୍ରେନ୍ ରେ ଗଲେ ଆମକୁ ପାଞ୍ଚରୁ ଛଅ ଘଣ୍ଟା ଲାଗେ। ଆଉ ଉଡ଼ାଜାହାଜରେ ଗଲେ ମାତ୍ର ଚାଳିଶି ମିନିଟ ଲାଗୁଛି। ଏମିତିକି ଦିଲ୍ଲୀ ରୁ ୱାଶିଂଟନ୍ ଗଲେ ମାତ୍ର ଷୋହଳ ଘଣ୍ଟା ଲାଗିବ। ଜାପାନ୍ ରେ ବୁଲେଟ୍  ଟ୍ରେନ୍ ରେ ତୁମେ ଗୋଟିଏ ଦ୍ବୀପରୁ ଆଉ ଗୋଟିଏ ଦ୍ବୀପକୁ ମାତ୍ର କେଇ ଘଂଟାରେ ପହଞ୍ଚିପାରିବ। ତୁ କଣ ୟାଠୁ ଅଧିକ ବେଗରେ ଗତି କରିବାକୁ ଚାହୁଁଛୁ?'
'ଚାଳିଶି ମିନିଟ ରେ ତୁ କେତେବାଟ ଯିବାକୁ ଚାହୁଁଛୁ?
4 କି.ମି.
40 କି.ମି.
60 କି.ମି.
600 କି.ମି.
'ସେମାନେ ମୋ କଥା ମୋଟେ ବୁଝିପାରୁନାହାନ୍ତି।' ବିଷ୍ଣୁ ଭାବିଲା। ସେ ଯେତେବେଳେ ବି ଯେଉଁ ଜାଗାକୁ ଯାଏ, ଭାବେ ତା ପାଖରେ କୁହୁକ ଗାଲିଚା ଥିଲେ ସେ ଆଖି ପିଛୁଳାକେ ସେଠି ପହଞ୍ଚି ଯାନ୍ତା। ସେ ଏ ବିଷୟରେ ତା ପ୍ରିୟ ସାଙ୍ଗ ରାହୁଳ କୁ କହିଲା।
ଦିନେ ବିଷ୍ଣୁ  ଖବର କାଗଜରେ ଗୋଟିଏ ଖବର ପଢି଼ ଅତି ଆଶ୍ଚର୍ଯ୍ୟ ହୋଇଗଲା। “ହାଇପରଲୁପ୍: ଏ ଯୁଗର କୁହୁକ ଗାଲିଚା”।ସେ ଦୌଡି଼ଯାଇ ରାହୁଳକୁ କହିଲା, 'ଏଥର ଆମେ ହାଇପରଲୁପ୍ ରେ ଯାଇପାରିବI। ଏହା ଯେକୌଣସି ଟ୍ରେନ୍ ବା ଉଡ଼ାଜାହାଜଠାରୁ ଆହୁରି ଅଧିକ  ବେଗରେ ଗତି କରିପାରିବ'।ସେମାନଙ୍କ କଥା ଶୁଣି ରାହୁଳ ର ଭଉଣୀ ଅନୁରାଧା ପଚାରିଲା, 'ସେଇଟା କଣ?'
ହାଇପରଲୁପ୍ ହେଉଛି ସବୁଠୁ ଅଧିକ ବେଗରେ ଗତି କରିପାରୁଥିବା ଏକ ଯାନ। ମୁଁ ଏହା ବିଷୟରେ ଏବେ ଖବର କାଗଜରେ ପଢ଼ିଲି। ଏହି ଯାନରେ ଛୋଟିଆ ଛୋଟିଆ ପଡ଼୍ ଲାଗିଛି ଯାହାକି  ଏକ ବିରାଟ ବାୟୁ ଶୂନ୍ୟ ଟିଉବ୍ ସାହାଯ୍ୟରେ ଲୋକମାନଙ୍କୁ ନେବା ଆଣିବା କରିପାରିବ। ଏହି ଟିଉବ୍ ଗୁଡି଼କ ଖୁଣ୍ଟ ଉପରେ ବା ମାଟି ତଳେ ରଖାଯିବ।
ଅନୁରାଧା ଗୁଡି଼ଏ ପ୍ରଶ୍ନ ପଚାରି ଚାଲିଲା “ଏହା କେମିତି ଚାଲିବ?
ଏଥିରେ ଯାତ୍ରା କରିବା ନିରାପଦ ତ?” “ତଳୁ ଟିକେ ଉପରକୁ ଉଠି ପଡ଼୍  ଗୁଡିକ ଟିଉବ୍ ଭିତରେ ଖୁବ ଜୋରରେ ଗଡି଼ ଚାଲିବେ।ଏହା କେତେ ନିରାପଦ, ସେ ବିଷୟରେ ପରୀକ୍ଷା, ନିରୀକ୍ଷା ଚାଲିଛି' ବିଷ୍ଣୁ  କହିଲା।
'ଏହା ବୁଲେଟ୍  ଟ୍ରେନ୍ ଠାରୁ ମଧ୍ୟ ଆହୁରି ଅଧିକ ବେଗରେ ଗତି କରିବ।' ରାହୁଳ କହିଲା।“ସତରେ?” ଅନୁରାଧା ପଚାରିଲା।ଏମାନଙ୍କର ଲକ୍ଷ୍ୟ ହେଉଛି ଶବ୍ଦର ବେଗ ସହ ସମାନ ବେଗରେ ଗତି କରିବା  ବା ଗୋଟିଏ ଘଂଟାରେ ୧,୨୩୫ କିଲୋମିଟର ଦୂରତI ଅତିକ୍ରମ କରିପାରିବା। ବିଷ୍ଣୁ କହିଲା।“କିନ୍ତୁ କିପରି?” ପଚାରିଲା ରାହୁଳ।
ବାୟୁ ଶୂନ୍ୟ ଟିଉବ୍ ଭିତରେ କୌଣସି ଘର୍ଷଣ ନଥାଇ ଗତି କଲେ ଏହା ସମ୍ଭବ ହୋଇପାରିବ।ଭାବିଲୁ ଦେଖି କେଇ ମିନିଟ ଭିତରେ ଚେନ୍ନାଇ ରୁ ବେଙ୍ଗାଲୁରୁ ପହଞ୍ଚିଗଲେ କେତେ ମଜା ଲାଗିବ!
ତିନି ଜଣ ଯାକ ଖୁସିରେ ହସିଉଠିଲେ।
'କିନ୍ତୁ ଆସନ୍ତା କାଲି ମୋତେ ବସ୍ ରେ ବେଙ୍ଗାଲୁରୁ ଯିବାକୁ ହେବ।' ବିଷ୍ଣୁ କହିଲା। ସେଦିନ ରାତିରେ ବିଷ୍ଣୁ ସ୍ବପ୍ନ ଦେଖିଲା ଯେ ସେ ହାଇପରଲୁପ୍ ରେ ଯାତ୍ରା କରୁଛି।
ହାଇପରଲୁପ୍ , ଏକ ସ୍ୱପ୍ନ ଯାନ ହାଇପରଲୁପ୍ ହେଉଛି ଭବିଷ୍ୟତ ର ଏକ ଯାନ। ଏହା ପରିବେଶ ର କୌଣସି କ୍ଷତି କରିବ ନାହିଁ। କାରଣ ଏହି ଟିଉବ୍ ଉପରେ ସୌର ପାନେଲ୍ ସବୁ ଖଞ୍ଜା ହୋଇଥିବ ଯାହାକି ହାଇପରଲୁପ୍ କୁ ଶକ୍ତି ଯୋଗାଇବ।
ଭାରତରେ ଏହି ହାଇପରଲୁପ୍ ପ୍ରକଳ୍ପ ଉପରେ କାମ ଆରମ୍ଭ ହୋଇଗଲାଣି।ପ୍ରଥମ ପର୍ଯ୍ୟାୟରେ ଏହା ମୁମ୍ବାଇରୁ ପୁନେ ଯିବା ପାଇଁ ସୁବିଧା ଯୋଗାଇବ।
ଲୋକମାନେ ସ୍ବପ୍ନ ଦେଖୁଥିବାରୁ ଏହିପରି ବହୁତ ଆଶ୍ଚର୍ଯ୍ୟଜନକ ଉଦ୍ଭାବନ ସମ୍ଭବ ହୋଇପାରିଛି। ବିଷ୍ଣୁ ବହୁତ ସ୍ବପ୍ନ ଦେଖେ। ତୁମେ କି ସ୍ବପ୍ନ ଦେଖ?
କୋଇଲି ଗାଏ କୁହୁ-କୁହୁ....
ଚଢ଼େଇ ରାବେ ଚିଂ-ଚିଂ.....
ପାରା କହେ ଗୁଟର୍-ଗୁ-ଗୁଟର୍-ଗୁ...
ଶୁଆ କରେ ଟେଁ...ଟେଁ...
କୁକୁଡ଼ା ଡାକେ କୁକୁଡୁ-କୁ, କୁକୁଡୁ-କୁ...
ଆଉ ବତକ କହେ କ୍ୱାକ୍-କ୍ୱାକ୍....I
ରଙ୍ଗୁଣୀ ଖୁଡ଼ୀ ଚୁଲି ଜଳାଇଲେ I
ବହୁତ କପଡ଼ାରେ ରଙ୍ଗ କରିଲେ I
ନୀଳ ପଗଡ଼ି I ହଳଦିଆ ଚାଦର I
ଲାଲ ଶାଢ଼ି I ସବୁଜ ଟୋପି I
କଳା ପାଇଜାମା I
ହଳଦିଆ ସାର୍ଟ I
ରଙ୍ଗୁଣୀ ଖୁଡ଼ୀ ସବୁଥିରେ ରଙ୍ଗଦେଲେ I
ଭୀମା ରାମୁ ଧୋବାର ଗଧ ଅଟେ Iତା'ର ଚିନ୍ତା ଯେ ତା'ର ନିଦ ସକାଳୁ ଭାଙ୍ଗେ ନାହିଁ Iଏଥିପାଇଁ ତାକୁ ଗାଳି ଶୁଣିବାକୁ ପଡ଼େ I
ଦିନେ ପଡୋଶୀଙ୍କ ଗାଈ ଗୌରୀ ପଚାରିଲା, " ଭୀମା ତୁ ଉଦାସ କାହିଁକି ଅଛୁ ?ଭୀମା କହିଲା, " ମୋର ନିଦ ଭାଙ୍ଗୁ ନାହିଁ I ତୁ ମୋତେ ଉଠେଇ ଦେବୁ ?
""ଠିକ୍ ଅଛି I" ଗୌରୀ କହିଲା Iତା'ପର ଦିନ  ଗୌରୀ "ହମାଁ....ହମାଁ ରଡ଼ି କରିଲା ହେଲେ ଭୀମା ଉଠିଲା ନାହିଁ I
ସନ୍ଧ୍ୟାରେ ଭୀମା ଘାଟରୁ ଫେରିଲା I ମୋତି କୁକୁର ସେଠାକୁ ଆସିଲା I"ମୋତି ମୋର ନିଦ ଭାଙ୍ଗୁ ନାହିଁ I ତୁ ମୋତେ ଉଠାଇ ଦେବୁ?
""ହଁ ....ହଁ...." ମୋତି କହିଲା I ତା'ପର ଦିନ ମୋତି " ଭୋ....ଭୋ....." କରି ଭୁକିବାକୁ ଲାଗିଲା କିନ୍ତୁ ଭୀମାର ନିଦ ଭାଙ୍ଗିଲା ନାହିଁ I
ସେଦିନ ସନ୍ଧ୍ୟାରେ, ଭୀମା ଚିନୁ ଗଞ୍ଜାକୁ ଭେଟିଲା I"ଚିନୁ, ତୁମର ଡାକରେ ତ ସମସ୍ତେ ସକାଳୁ ଉଠି ପଡ଼ନ୍ତି I କଣ ତୁମେ ମୋତେ ମଧ୍ୟ ସକାଳୁ ଉଠାଇ ଦେବ ?
""ଠିକ୍ ଅଛି," ଚିନୁ କହିଲା I ତା'ପର ଦିନ ସକାଳୁ " କୁକୁଡୁ-କୁ, କୁକୁଡୁ-କୁ କରି ଚିନୁ ଜୋରରେ ରଡି କରିବାରେ ଲାଗିଲା Iକିନ୍ତୁ ଭୀମା ଉପରେ ଏହାର କୌଣସି ପ୍ରଭାବ ପଡ଼ିଲା ନାହିଁ I
ସନ୍ଧ୍ୟାରେ ଭୀମା କାଲୁ କୁଆକୁ କା---କା କରିବାର ଦେଖିଲା I"କୁଆ ଭାଇ, ତୁମେ ମୋତେ ସକାଳୁ ଉଠେଇ ଦେବ?
""ହଁ....ହଁ ନିଶ୍ଚୟ I" କାଲୁ କହିଲା I ତା'ପର ଦିନ କାଲୁ "କା....କା" କରିଲା ହେଲେ ଭୀମା ଉଠିଲା ନାହିଁ I
ଭୀମା ଏବେ ପୁରା ନିରାଶ ହୋଇଗଲା Iତା'ପର ଦିନ ସକାଳୁ-ସକାଳୁ ଗୋଟିଏ ମାଛି ତା'ର ନାକରେ ଯାଇ ବସିଲା I"ଆ...ଆ..ଆକ ଛିଂ !"
ଏମିତି କରିବା ସମୟରେ ଭୀମାର ନିଦ ଭାଙ୍ଗିଗଲା I
"ଆରେ, ମୁଁ କେମିତି ଉଠି ପଡ଼ିଲି I"ମୁଁ ଉଠାଇ ଦେଲି I" ତା'ର ମୁଣ୍ଡ ଉପରେ ବସିଥିବା ମାଛି କହିଲା I"ସତରେ!
ମୋତେ ସବୁଦିନ ଉଠେଇ ଦେବୁ?
""ଠିକ୍ ଅଛି I"ଏବେ ଭୀମା ବହୁତ ଖୁସି ଥିଲା I ଏହି ଉପାୟଟି କାମରେ ଆସିଲା!
ଯେତେବେଳେ ଶେଷ ସ୍କୁଲ ଘଣ୍ଟି ବାଜିଲା, ସବୁ ପିଲାମାନେ ହସିଲେ ଏବଂ ଆନନ୍ଦରେ ପାଟି କରିଲେ|ସମସ୍ତେ ଖୁସି ଥିଲେ, ହେଲେ ଅକ୍କୁ ନୁହେଁ| ଅକ୍କୁ ବହୁତ ରାଗି ଯାଇଥିଲା!
"ଅକ୍କୁ!
ଅକ୍କୁ!
କେଡ଼େ ସୁନ୍ଦର  ସୂର୍ଯ୍ୟମୁଖୀ ଦେଖିଲୁ!"
ପଡ଼ିଆ ବାଟ ଦେଇ ସାଇକେଲରେ ନେଇ ଗଲା ବେଳକୁ ବାପା କହିଲେ I"ଉଃ!
ଏ ଗୁଡ଼ିକ ଅତି ବେଶୀ ହଳଦିଆ, ମୋ ଆଖିରେ କଷ୍ଟ ହେଉଛି!
", ବିରକ୍ତ ହୋଇ ଅକ୍କୁ କହିଲା I
"ଅକ୍କୁ!
ଅକ୍କୁ!
ଦେଖ!
ଦେଖ ସେ ସବୁ ମାଙ୍କଡ ଗୁଡ଼ାଙ୍କୁ!"
ତାଙ୍କ ଘର ଛାତ ଆଡ଼କୁ ଦେଖାଇ ବାପା କହିଲେI"ଛିଃ!"
ଅକ୍କୁ କହିଲାI "ଶୁ!
ଯା ପଳା!
ଶୁ!"
ବାପା କହିଲେ, "ନେ, ଗିଲାସେ ଘୋଳଦହି ପିଇଦେ। ତୋ ରାଗ ଶାନ୍ତ ହେବ ।""ହୁଁ!"
ଅକ୍କୁ କହିଲା। "ମୁଁ କିଛି ଚାହେଁ ନାହିଁ!
""ହଉ, କିଛି ନହେଲେ ଢୋକେ ଚାଖିଦେ?
""ଠିକ ଅଛି!
ହଉ!"
ଅକ୍କୁ କହିଲା, ଆଉ ଢୋକେ ଘୋଳଦହି ଚାଖିଲା|ତାହାର ସ୍ୱାଦ ଖରାପ ନଥିଲା|ସେ ଆଉ ଏକ ଧୋକା ପିଇଲା  | ତା ପରେ ପୁଣି ଏକ|କିଛି ସମୟ ପରେ, ତା ଗିଲାସ ଖାଲି ହୋଇଗଲା|
ବାପା ପଚାରିଲେ, "ବରା ଖାଇବୁ କି?""ଫେଁ!"
ଅକ୍କୁ ରାଗିକି ଗାରୁଗାରୁ ହେଲାI"ହଉ, ଠିକ ଅଛି!
କେବଳ ଥରେ ନେବି", ଅକ୍କୁ କହିଲା I  ଅକ୍କୁକୁ ବହୁତ ଭଲ ଲାଗିଲା|ସେ ଆଉ ଥରେ ଟିକିଏ ନେଲା|ପୁଣି ଆଉ ଥରେ |ଅଳ୍ପ କିଛି  ସମୟ ଭିତରେ, ବରା ଥାଳିଟି ଖାଲି ହୋଇଗଲା  |
"ସୁନା ଝିଅ," ବାପା କହିଲେI "ଏବେ ମତେ କହିବୁ କି ତୁ କାହିଁକି ଏତେ ରାଗିଛୁ?""ନା!"
ଅକ୍କୁ କହିଲା I"ମୁଁ କିଛି କରିଥିବାରୁ ରାଗିଛୁ କି?""ନା!
""ବୋଉ କିଛି କରିଥିବାରୁ ରାଗିଛୁ କି?""ନା!
""ସ୍କୁଲ ରେ କିଛି ଖରାପ ହେଇଛି କି?
""ହେଇ ଥିବ!
""ଓଃ ହୋ I"
"କେଉଁ କାରଣରୁ ରାଗିଛୁ ଚିତ୍ର କରି ଦେଖେଇବୁ କି?"
ବାପା ପଚାରିଲେ I "ନେ, ଏଇ କାଗଜ ଓ କିଛି ରଙ୍ଗ ନେଇ ଆଙ୍କି କି ଦେଖା I""ହଉ, ଠିକ ଅଛି!
ଅକ୍କୁ କହିଲା I
ଅକ୍କୁ ଏକ ଇଟାର ଚିତ୍ର ଆଙ୍କିଲା..."ଏଇଟା  ହେଉଛି ସେ ଦୁଷ୍ଟ ଇଟା ଯେଉଁଥିରେ ମୁଁ ଆଜି ସକାଳେ ଝୁଣ୍ଟି ପଡ଼ିଲି," ଅକ୍କୁ କହିଲାI"ତୁ ଠିକ କହୁଛୁI ଏଇଟା ଏକ ଭାରି ଦୁଷ୍ଟ ଇଟା!"
ବାପା କହିଲେ I
ଆଉ ଅକ୍କୁ ଏକ ପୁଅଟିର ଚିତ୍ର ଆଙ୍କିଲା..."ଇଏ ହେଉଛି ବିକ୍କୁ, ଗୋଟେ ଭାରି ଖରାପ ପିଲା!
ମୁଁ ଝୁଣ୍ଟି  ପଡ଼ିବା ଦେଖି ସେ ହସିଲା!"
ଅକ୍କୁ କହିଲା I"ତୁ ଠିକ କହୁଛୁ," ବାପା କହିଲେ I "ତାକୁ ତୋ ଉପରେ ହସିବାର ନଥିଲା I"
ତାପରେ ଅକ୍କୁ ଏକ ଇଟଲିର ଚିତ୍ର ଆଙ୍କିଲା..."ଇଏ ହେଉଛି ମୋ ଇଟଲି,"  ଅକ୍କୁ କହିଲା I"ଏଇଟା ମୋ ଟିଫିନ ଡବାରୁ ବାହାରି ପଡ଼ିଗଲା ଯେତେବେଳେ ମୁଁ ସେ ଦୁଷ୍ଟ ଇଟା ଉପରେ ଝୁଣ୍ଟି  ପଡ଼ିଲି!"
ପୁଣି ଅକ୍କୁ ଏକ କାଉର ଚିତ୍ର ଆଙ୍କିଲା..."ଇଏ ହେଉଛି ଗୋଟିଏ ବହୁତ ଖରାପ କାଉ ଯେ ମୋ ଇଟଲିକୁ ନେଇ ଉଡ଼ି ପଳାଇଲା ,"  ଅକ୍କୁ କହିଲା I"କାଉଟି ଭାରି ଭୋକିଲା ଥିବ," ବାପା କହିଲେ I
ତାପରେ ଅକ୍କୁ ତା ଗୁରୁମାଙ୍କ ଚିତ୍ର ଆଙ୍କିଲା..."ଇଏ ହେଉଛନ୍ତି ମୋ ଗୁରୁମା, ଅମଲା ଗୁରୁମା,"  ଅକ୍କୁ କହିଲା I "ମୁଁ ଯେତେବେଳେ ପଡ଼ିଗଲି ସେ ମୋତେ ଉଠିବାରେ ସାହାଯ୍ୟ କରିଲେ I ତା ପରେ ସେ ମୋତେ କୁଣ୍ଢାଇ ପକାଇଲେ I""ସେ ବହୁତ ଭଲ କରିଲେ ତାହେଲେ," ବାପା କହିଲେ I"ଆଉ ତା ପରେ ସେ ମୋ ଗାଲ ଚିପିଲେI ମୋତେ ଜମା ଭଲ ଲାଗେନି ଯଦି କିଏ ମୋ ଗାଲ ଚିପନ୍ତିI""ଓଃ!
ବହୁତ କାଟିଥିବ, ନାହିଁ?
""ହଁ ଟିକେ I କିନ୍ତୁ ମୁଁ ଏବେ ଠିକ ଅଛିI""ଭଲ କଥା I"
"ବାଃ ଅକ୍କୁ, ଦେଖିଲୁ ତୁ କେତେ ସୁନ୍ଦର ଚିତ୍ର କରୁଛୁ!"
ବାପା କହିଲେ I"ତୁ ଗୋଟିଏ ପ୍ରକୃତ କଳାକାର!
ବୋଉ ପାଇଁ କିଛି ଚିତ୍ର କରିବୁ କି?
""ହଉ କରିବି!"
ଅକ୍କୁ କହିଲା, ଆଉ ତା ପରେ ଆହୁରି ଆଙ୍କିବା ଆରମ୍ଭ କରିଲା  I "ଏଇଟି ଗୋଟେ ଟିକି ଧଳା ମୂଷା... ଆଉ ଏଇଟା ଗୋଟିଏ ଡଙ୍ଗା... ଆଉ ଏଇଟି ଗୋଟେ ନଡ଼ିଆ ଗଛ..."
"ଆଉ ଏଇଟି ଗୋଟେ ସୂର୍ଯ୍ୟମୁଖୀ ଫୁଲ... ଆଉ ଏଇଟା ତମ ସାଇକେଲ... ଆଉ ଏଇଟା ଗୋଟେ କୁକୁର... ଆଉ ଏଇଟା ଗୋଟିଏ ବେଙ୍ଗ..."ଅଳ୍ପ ସମୟ ଭିତରେ, ଅକ୍କୁ ସବୁକିଛି ଭୁଲି ଗଲା.. ସେ ଦୁଷ୍ଟ ଇଟା ଯାହା ଯୋଗୁଁ ସେ ଝୁଣ୍ଟି ପଡ଼ିଥିଲା Iଆଉ ସେ ଖରାପ ପିଲା ବିଷୟରେ ଯିଏ ତା ଉପରେ ହସିଥିଲା I ଆଉ ସେ ଇଟଲି ଚୋରାଇ ଥିବା କାଉ ବିଷୟରେ I ଆଉ ଅକ୍କୁ ନିଜେ ରାଗିଥିବା ବିଷୟରେ ବି ଭୁଲି ଯାଇଥିଲା I
ଯଦି କେବେ ଅକ୍କୁ ପରି ରାଗି ଯାଇଥିବ, ତେବେ ଏହି ୧୦ଟି ଜିନିଷ କର:୧.
ଜୋରରେ ହସ ଆଉ ହାତ ଟେକି ଛାଡି଼ଦେ ଡିଅଁ!୨.
ଧୀରେ- ବହୁତ ବହୁତ ଧୀରେ - ଭିତରକୁ ନିଶ୍ଵାସ ନିଅ ଆଉ ନିଶ୍ଵାସ ଛାଡ଼!୩.
ଅଳ୍ପ ପାଣି ପିଅ!
ନହେଲେ ଘୋଳଦହି!୪.
କୌଣସି ଫଳ ଖାଅ!
ନହେଲେ ଗୋଟିଏ ବରା!୫.
କେହି ଜଣେ ଗୁରୁଜନଙ୍କ ସାଙ୍ଗରେ କଥା ହୁଅ ଯେ ତୁମକୁ କେମିତି ଲାଗୁଛି!୬.
ଯେମିତି ଅନୁଭବ କରୁଛ ତା ବିଷୟରେ ଲେଖ!୭.
ଯାହା ଯୋଗୁଁ ରାଗ ଲାଗୁଛି ତା ଚିତ୍ର କର, ତାକୁ ରଙ୍ଗ କର!୮.
ମାଟି ପିଣ୍ଡୁଳା  ସଙ୍ଗେ ଖେଳ!୯.
ନିଜ ରାଗ ବିଷୟରେ ଗୀତ ତିଆରି କରି ଜୋର ପାଟି କରି ଗାଅ!୧୦.
ମାଙ୍କଡ଼ ପରି ନାଚ!
﻿ଏହା ଗାଈ ଅଟେ ।
ଗାଈ ଘାସ ଖାଏ ।
ଏହା କୁକୁଡ଼ା ଅଟେ ।
କୁକୁଡ଼ା ମକା ଖାଏ ।
ଏହା ଘୋଡ଼ା ଅଟେ ।
ଘୋଡ଼ା କଦଳୀ ଗଛ ଖାଏ ।
ଏହା ହାତୀ ଅଟେ ।
ହାତୀ ଆଖୁ ଖାଏ ।
ଏହା ସିଂହ ଅଟେ ।
ସିଂହ କଞ୍ଚା ମାଂସ ଖାଏ ।
ସମସ୍ତେ ଖାଦ୍ୟ ଖାଇ ବଞ୍ଚନ୍ତି |
କିନ୍ତୁ ସିଂହର ଭୋଜନ ଅଲଗା ଅଟେ । ସିଂହ ମାଂସ ଖାଉଥିବା ବେଳେ ଅନ୍ୟ ପଶୁମାନେ  ଗଛ- ଲତା ଖାଇଥାନ୍ତି ।
ଶାନ୍ତି ଏବଂ ଅରୁଣ ଭଲ ସାଙ୍ଗ ଅଟନ୍ତି । ସେମାନେ ଏକାଠି ବହୁତ ମଜା କରନ୍ତି I ନିଜର ସବୁକଥା ପରସ୍ପରକୁ କୁହନ୍ତି I ଘରକୁ ଫେରିଲାବେଳେ ଦୌଡ଼ ଲଗାନ୍ତି I ଶାନ୍ତି ସବୁବେଳେ ଖୁସୀରେ ଥାଏ I
ଦିନେ ଶାନ୍ତି ଧୀରେ ଧୀରେ ଶ୍ରେଣୀଗୃହକୁ ଆସିଲା I ସେ ମୁଣ୍ଡ ନୁହାଇଁ ଥିଲା I ସେ ବହୁତ ଉଦାସ ଦେଖାଯାଉଥିଲା I "କେହି ତୁମକୁ ଗାଳି ଦେଇଛନ୍ତି କି?"
ଅରୁଣ ପଚାରିଲା I ଶାନ୍ତି ମୁଣ୍ଡ ହଲାଇ ନାହିଁ କଲା ଏବଂ ମୁଣ୍ଡ ନୁହାଇଁ ବସି ପଡ଼ିଲା । ଯେତେବେଳେ ସୋନା ଦିଦି ଉପସ୍ଥାନ ନେବାବେଳେ ତା'ର ନାଆଁ ଡାକିଲେ ସେ ଉତ୍ତର ଦେଲାନାହିଁ I ସୋନା ଦିଦି ଏଥର ଟିକିଏ ବଡ଼ ପାଟିରେ ଡାକିଲେ,"ଶାନ୍ତି କୁମାରୀ !"
ଶାନ୍ତି କେବଳ ନିଜର ହାତ ଉଠାଇଲା I
“ତୁମର ଗଳା ଖରାପ ଅଛି କି?” ତା'ର ଶିକ୍ଷକ ତାକୁ ପଚାରିଲେ। ଶାନ୍ତି ମୁଣ୍ଡ ହଲାଇଲା।ତା'ର ଗାଲ ଲାଲ ଦେଖା ଯାଉଥିଲା  ଏବଂ ଲାଗୁଥିଲା ଯେ ତାକୁ  ଜ୍ୱର ହୋଇଛି। "ତୁମେ ଅସୁସ୍ଥ ଅନୁଭବ କରୁଛ କି?"
ସୋନା ମିସ୍ ପଚାରିଲେ। ଶାନ୍ତି ପୁଣିଥରେ ମୁଣ୍ଡ ହଲାଇଲା, କିନ୍ତୁ ତାଙ୍କ ଆଡ଼କୁ ଦେଖିବା ପାଇଁ ସାହସ କଲା ନାହିଁ I
"ଶାନ୍ତି କାହିଁକି ଏତେ ଦୁଃଖୀ ଦେଖାଯାଉଛି ?
"“ତୁମର ସାନ ଭାଇ ଠିକ୍ ଅଛି କି?” “ତୁମର କୁକୁର ଠିକ୍ ଅଛି କି?
“ତୁମ ଜେଜେମା ଭଲ ଅଛନ୍ତି କି?”  ଶାନ୍ତି ତାର ପ୍ରତ୍ୟେକ ସାଙ୍ଗମାନଙ୍କ ପ୍ରଶ୍ନର ଉତ୍ତର ମୁଣ୍ଡ ହଲାଇ କରି ଦେଲା । କିନ୍ତୁ ସେ ଉପରକୁ ଚାହିଁଲା ନାହିଁ।
ଅରୁଣ ତାକୁ ହସାଇବାକୁ ଚାହୁଁଥିଲା । ତା ମୁଣ୍ଡକୁ ଏକ ଉପାୟ ଆସିଲା !
ସେ ତାର ବ୍ୟାଗରୁ କିଛି ବାହାର କଲା I ସେ ଏହାକୁ ଶାନ୍ତିଙ୍କୁ ଦେଖାଇବା ପାଇଁ ଦୌଡ଼ି ଆସୁଥିବା ବେଳେ ଏହା ତା'ର ହାତରୁ ଖସିଗଲା I ଶାନ୍ତି ତା ଆଡକୁ କିଛି ଉଡ଼ିକରି ଆସୁଥିବାର ଦେଖିଲା ଏବଂ ସେ ତାକୁ ଧରି ପକାଇଲା I
ଏହା ଏକ ବଡ, ସବୁଜ, ରବର ବେଙ୍ଗ ଥିଲା!
ଶାନ୍ତିଙ୍କ ଆଖି ଖୋଲା ରହିଗଲା। ତା’ପରେ ସେ ହସିବାକୁ ପାଟି ଖୋଲିଲା Iତା’ପରେ ଅରୁଣ ଏବଂ ତାଙ୍କ ସାଙ୍ଗମାନେ ଦେଖିଲେ ଯେ ସେ କାହିଁକି ଦିନସାରା ହସୁ ନଥିଲା କି କଥାବାର୍ତ୍ତା କରୁ ନଥିଲା !
ତା’ର ସାମନାର ଚାରିଟି ଦାନ୍ତ ଭାଙ୍ଗି ଯାଇଥିଲା !
ମୋର ନିଦ ଭାଙ୍ଗିଗଲା I ମୋତେ ଶୋଷ ଲାଗୁଥିଲା I ପାଣି ଆଣିବା ପାଇଁ ମୁଁ ନିଜର ଚପଲ ଖୋଜିଲି I
ଆରେ !
ମୋ ପଲଙ୍କ ତଳେ ସିଂହ ଅଛି !
ଏବେ କ'ଣ କରିବି?
ମାଆକୁ ଡାକିବି?
ଯଦି ସିଂହ ଗର୍ଜନ କରିବ ତେବେ?
ପୁଣି ଥରେ ଶୋଇ ପଡ଼ିବି?
କିନ୍ତୁ ନିଦ ଆସୁନାହିଁ .....
ଅଚାନକ କେହି ଜଣେ ଆଲୁଅ ଜଳାଇଲେ I ଦୁଆର ପାଖରେ ମାଆ ଛିଡ଼ା ହୋଇଥିଲେ I
" କଥା କ'ଣ ପୁଅ?"
ମାଆ ପଚାରିଲେ I"ମୋତେ ଡାକିଲୁ କି ?"
ମୁଁ ସିଂହ ଆଡ଼କୁ ଇଶାରା କରିଲି I ମାଆ ନଇଁ ପଡ଼ିଲେ ଏବଂ ସିଂହକୁ ଟାଣିକରି ବାହାରକୁ ବାହାର କରିଦେଲେ I
ଆରେ !
କୌଣସି ସିଂହ-ଫିଂହ ନାହିଁ I ଏହା ତ ମୋର ମୋଟା ହଳଦିଆ-କଳା ସ୍ବେଟର୍ ଅଟେ Iଏହାର ବୋତାମ ସିଂହର ଆଖି ଭଳି ଚମକି ଥାଏ I
ମୁଁ ତ ଏମିତି ହିଁ ଡରିଗଲି !
ମାଆ ମୋତେ ପାଣି ପିଆଇଲେ I
ଏବେ ମୁଁ ଶୋଇ ପଡ଼ିବି I ଜଂଗଲର ଅସଲି ସିଂହର ସପନ ଯେ ମୋତେ ଦେଖିବାର ଅଛି I
ହାସିମକୁ ଆମ୍ବ ଭଲଲାଗେ।ହେଲେ ଏ ବର୍ଷ ଖରାଦିନରେ ଆମ୍ବଗୁଡ଼ାକ ନଷ୍ଟ ହୋଇଯିବାକୁ ବସିଛି।ହାସିମ ସେଗୁଡ଼ିକୁ ସାଇତି ରଖିବାକୁ ଚାହୁଁଛି।
ହାସିମକୁ ତା ବାପା କହିଲେ, ”ଯଦି ଆମ୍ବ ଭିତରୁ ପାଣି ବାହାର କରିଦିଆଯାଏ, ତାହେଲେ ସେଗୁଡ଼ିକ ନଷ୍ଟ ହେବନି।”“ପାଣି ବିନା ଜୀବାଣୁମାନେ ବଞ୍ଚି ପାରିବେନି,” ବାପା କହିଲେ।
“ଆମେ ଆମ୍ବ ଭିତରୁ ପାଣି ବାହାର କରିବା କେମିତି?” ହାସିମ ପଚାରିଲା।“ସେଥିରେ ଲୁଣ ମିଶାଇଦେବା!” ବାପା କହିଲେ।
ହାସିମ ଆଉ ବାପା ମିଶି ଆମ୍ବଗୁଡ଼ିକୁ ନେଇ ଖରାରେ ଶୁଖାଇଦେଲେ।
ଆମ୍ବଗୁଡ଼ିକୁ ସେମାନେ ଗୋଟିଏ ବୋତଲରେ କିଛି ତେଲ ଦେଇ ରଖିଦେଲେ।ତେଲ ପବନରେ ଥିବା ଜୀବାଣୁଗୁଡ଼ିକୁ ଆମ୍ବ ନିକଟରେ ପହଞ୍ଚିବାକୁ ଦିଏନାହିଁ।
“ବାପା!
ଆମେ ଆଚାର ତିଆରି କରିଦେଲେ!” ହାସିମ କହିଲା।
ଆମେ ଆମର ପ୍ରିୟ ଫଳ ଓ ପରିବା ଅଧିକ ଦିନ ଯାଏଁ ସାଇତି ରଖିବା କେମିତି?
କଟା ଆଳୁ + ସିଝାଇବା + ଶୁଖାଇବା = ଆଳୁ ଚିପ୍ସ(ଛାଣିକରି ଖାଇବ)ଯେ କୌଣସି ଫଳ + ଚିନି + ଲେମ୍ବୁ + ରାନ୍ଧିବା = ଜାମ୍
ଟମାଟୋ + ଲୁଣ + ସୂର୍ଯ୍ୟ + ତେଲ = ଖରାରେ ଶୁଖିଥିବା ଟମାଟୋଲେମ୍ବୁ + ଲୁଣ = ସଂରକ୍ଷିତ ଲେମ୍ବୁ
ଦୋଲିରେଝୁଲିବାକୁ ଅନୁଜକୁ ଭାରି ଇଚ୍ଛା ହେଲା I
ସେ ନିଜର ଭଉଣୀକୁ କହିଲା - ମାମୁନୀ, ମୁଁ ଦୋଳି କେଉଁଠି ଝୁଲିବି ?ଦୋଳି ତ କେଉଁଠି ହେଲେ ନାହିଁ I
ମାମୁନୀ କହିଲା - ଆମେ ଆମର ଦୋଳି ନିଜେ ତିଆରି କରିଦେବା I
ମାମୁନୀ ଛାତରୁ ସାଇକେଲର ପୁରୁଣା ଟାୟାର୍ ଏବଂ ମୋଟା ଦଉଡ଼ିଆଣି ଆସିଲା I
ସେ ଗଛର ଏକ ମଜବୁତ ଡାଳକୁ ଦଉଡ଼ି ଫିଙ୍ଗିଲା Iଦଉଡ଼ି ଡାଳର ଉପର ଦେଇ ତଳ ଆଡ଼କୁ ଆସିଲା I
ମାମୁନୀ ଟାୟାରକୁ ଦଉଡ଼ିରେ ମଜବୁତ କରି ବାନ୍ଧି ଦେଲା I
କହିଲା - ଦେଖ, ଏହାଆମର ନିଜର ଦୋଳି I
ଦୁହେଁ ବହୁତ ସମୟ ଧରି ଦୋଳିରେ ଝୁଲିଲେ I
ଅମ୍ମୁ ପାଖରେ କିଛି କୁକୁର ଛୁଆ ନଥିଲା।ମାତ୍ର ସେ ସ୍କୁଲ୍ ରେ ସମସ୍ତଂକୁ କହିଥିଲା ଯେ, ସେ ଘରେ ଗୋଟେ କୁକୁର ଛୁଆ ପାଳିଛି।
ଅମ୍ମୁ ଭେନୁ କୁ କହିଲା, "ମୋ କୁକୁର ଛୁଆଟି ର ନାମ ଶଂକର।""ଶଂକର କଦଳୀ ଖାଇ ବାକୁ ଭଲ ପାଏ," ସେ ଅବଦୁଲ୍ କୁ କହିଲା।ସେ କୁମାରୀ କୁ କହିଲା, "ଶଂକରର ରଂଗ କଳା।""ଶଂକର ମୋ ସାଂଗେ ବଲ୍ ଖେଳି ବାକୁ ଭଲ ପାଏ," ସେ ଉନ୍ନି କୁ କହିଲା ।
ଭେନୁ, ଅବଦୁଲ୍, କୁମାରୀ ଆଉ ଉନ୍ନି ମାନେ ଅମ୍ମୁ କୁ କହିଲେ, ସେମାନେ ତା ଘର କୁ ଆସିବେ ଶଂକର କୁ ଦେଖିବା ପାଇଁ।ଅମ୍ମୁ ମୁଣ୍ଡ ହଲାଇ କହିଲା, "ନାଇଁ ନାଇଁ, ତୁମେ ମାନେ ଆସନି।"
"କାହିଁକି?
", ସେମାନେ ପଚାରିଲେ।"ଶଂକର ଏକା ସାଂଗେ ବେଶୀ ଲୋକ ଦେଖିଲେ ଡରି ଯାଏ," ଅମ୍ମୁ କହିଲା।କୁମାରୀ କହିଲା,"ତା ହେଲେ ଆମେ ଜଣ ଜଣ କରି ଶଂକର ସାଂଗେ ଖେଳିବା।"
ଅମ୍ମୁ କହିଲା, "ନାଇଁ ନାଇଁ, ସେମିତି ହେବନି।"ଉନ୍ନି ପଚାରିଲା, "କାହିଁକି?
""କାହିଁକି ନା ଆଜି ଆମେ ବାହାରକୁ ବୁଲି ଯିବୁ", ଅମ୍ମୁ କହିଲା।
"ତାହେଲେ ଆମେ କାଲି ଆସିବୁ," ଅବଦୁଲ୍ କହିଲା।"ଆମେ ଶଂକର ପାଇଁ କଦଳୀ ଆଣିବୁ," ଭେନୁ କହିଲା।"ଆମେ ଜଣେ ଜଣେ କରି ତା ସାଂଗେ ଖେଳିବୁ," କୁମାରୀ କହିଲା।ଅମ୍ମୁ କହିଲା, "ହଉ", ସେ ଆଉ କଣ କହିବା ବୁଝି ପାରିଲା ନାହିଁ।
ସେଦିନ ସନ୍ଧ୍ୟାରେ ଅମ୍ମୁ ବାପାଂକୁ ନିଜ ପାଇଁ ଗୋଟେ କୁକୁର ଛୁଆ କିଣି ଦେବାକୁ କହିଲା। "ହଉ ଦେଖିବା," ବାପା କହିଲେ।"କିନ୍ତୁ ମୋ ପାଇଁ ଏହା ଖୁବ୍ ଜରୁରି!"
ଅମ୍ମୁ କହିଲା। ବାପା ହସି ଦେଲେ।ଅମ୍ମୁ କିଛି ଖାଇଲାନି। ତାକୁ ତା ଦେହ ମଧ୍ୟ ଭଲ ଲାଗିଲାନି।
ଅମ୍ମୁ ଆସନ୍ତା କାଲି କଥା ଭାବିବାକୁ ବିଲକୁଲ୍ ଚାହୁଁ ନଥିଲା।ସକାଳେ ସକାଳେ, ମା ତାକୁ ଦେଖି କହିଲେ, "ତୁ ଅସୁସ୍ଥ ଦିଶୁଛୁ।"ସେ ଅମ୍ମୁ କପାଳ କୁ ଛୁଇଁ ଦେଖିଲେ। "ଜ୍ୱର!"
ମା କହିଲେ, "ଆଜି ଘରେ ଥା, ସ୍କୁଲ୍ ଯିବା ଦରକାର ନାହିଁ।"ଅମ୍ମୁ ସେଦିନ ସ୍କୁଲ୍ ଗଲାନି। ଦିନ ସାରା ଖଟରେ ପଡ଼ି ରହିଲା। ବିଲକୁଲ୍  ହସିଲା ନାହିଁ।ସେ ଖାଲି ପାଉଁରୁଟି ଖଣ୍ଡେ ଖାଇ ଦିନ ସାରା ରହିଲା।
ସନ୍ଧ୍ୟା ରେ ଅମ୍ମୁ ଘରକୁ ଭେନୁ, ଅବଦୁଲ୍, କୁମାରୀ ଆଉ ଉନ୍ନି ଆସିଲେ।"ତୁ ଆଜି ସ୍କୁଲ୍ କାହିଁକି ଆସି ନଥିଲୁ?"
ଉନ୍ନି ପଚାରିଲା।"ମୋତେ ଜ୍ୱର ହୋଇଛି," ଅମ୍ମୁ କହିଲା।
ଅବଦୁଲ୍ କହିଲା, "ଆମେ ଶଂକର କୁ ଦେଖିଲୁ।""କୋଉଠି?
", ଆଶ୍ଚର୍ଯ଼୍ୟ ହୋଇ ଅମ୍ମୁ ପଚାରିଲା।"ବଗିଚାରେ," କୁମାରୀ ଉତ୍ତର ଦେଲା।
"କିନ୍ତୁ ସେ ବଲ୍ ଖେଳିବାକୁ ଚାହୁଁ ନଥିଲା," ଅବଦୁଲ୍ କହିଲା।ଅମ୍ମୁ ତରତର ହୋଇ ଖଟ ରୁ ଉଠି ପଡ଼ିଲା। ଆଉ ବାହାରକୁ ଧାଇଁଲା।
ଆରେ ସତରେ ତ!
ଅମ୍ମୁ ବଗିଚାରେ ଗୋଟେ କୁକୁର ଛୁଆଟେ ଥିଲା। ଶଂକର!
"କିନ୍ତୁ ସେ ତ କଳା ନୁହେଁ," ଭେନୁ କହିଲା। "ସେ ତ ମାଟିଆ ରଂଗ ର।" ଅମ୍ମୁ କହିଲା, "ଓଃ, ମୁଁ ମଜାରେ କହି ଦେଇ ଥିଲି!"
"ଆଉ ସେ ଏକା ସାଂଗେ ବେଶୀ ଲୋକ ଦେଖିଲେ ଡରୁ ନାହିଁ," ଅବଦୁଲ୍ କହିଲା।ଅମ୍ମୁ ହସି କହିଲା, "ସେଟା, ମୁଁ ମଜାରେ କହି ଦେଇ ଥିଲି ନା!"
"ଆଉ  ସେ ବଲ୍ ଖେଳିବାକୁ ଚାହୁଁ ନଥିଲା," ଉନ୍ନି କହିଲା।ଅମ୍ମୁ ପୁଣି କହିଲା, "ସେଟା ବି ମୁଁ ମଜାରେ କହି ଦେଇ ଥିଲି!"
"ମାତ୍ର ଶଂକରକୁ କଦଳୀ ଖୁବ୍ ଭଲ ଲାଗିଲା," କୁମାରୀ କହିଲା।"ଦେଖିଲୁ!
ମୁଁ ସେଇୟା କହି ନଥିଲି କି?
", ଅମ୍ମୁ ଖୁସି ରେ ହସି ହସି କହିଲା।
ଦିନେ କିଚୁ ସକାଳୁ ସକାଳୁ ଉଠିପଡ଼ିଲା । ହାଇ ମାରି କହିଲା, "ଆଜି  କିଛି ମାଛ ଧରିବାକୁ ଯିବାର ଠିକ ସମୟ" ।
ପୋଖରୀ ଯିବା ବାଟରେ ସେ ଚୋରୁକୁ ଭେଟିଲା । ସେମାନେ ଏତେ ଭଲ ସାଙ୍ଗ ଥିଲେ ଯେ ଦିନସାରା ଏକାଠି ଖେଳି ପାରୁଥିଲେ ।
ନିଜର ବନଶୀ ନେଇ ଯିବାବେଳେ ମୁନିଆ ସେମାନଙ୍କୁ ଦେଖିଲା । "ଆମେ ପୋଖରୀକୁ ମାଛ ଧରିବାକୁ ଯାଉଛୁ । ମୁନିଆ ଯଦି ଇଚ୍ଛା କରୁଛୁ, ଆମ ସହିତ ଆସେ ।"
କୁନିଝିଅ ମୁନିଆ କିଛି ସମୟ ପାଇଁ ଭାବିଲା । "ଦୟାକରି ସେପରି କର ନାହିଁ", ସେ କହିଲା, "ପାଣି ବିନା ମାଛମାନେ ମରିଯିବେ ।"
ସେମାନେ ମୁନିଆର କଥା ଶୁଣିଲେନି । ସିଧା ସେମାନେ ପୋଖରୀଆଡେ  ଚାଲିଲେ ।
କିଚୁ ଓ ଚୋରୁ ପୋଖରୀକୂଳରେ ଜଗି ବସିଲେ । ଦୁଇଟି ମାଛ ପହଁରି ଆସିଲେ, ସେମାନଙ୍କ ମଧ୍ୟରୁ ଗୋଟିଏ ପତଳା ମାଛଟିଏ ଅନ୍ୟଟି ହୃଷ୍ଟପୃଷ୍ଟ ମାଛ ।
ତା'ପରେ ବଡ଼ ମାଛଟାଏ ଆସିଲା, ଏତେ ବଡ଼ ଯେ ସେମାନେ ଏପରି ମାଛ ଦେଖିନଥିଲେ । ମୁନିଆ ହସି ହସି କହିଲା, "ଏଇଟା ତ ମୋ ବାପାଙ୍କର ପାଦ ଠାରୁ ବି ବଡ଼ !"
କିଚୁ ଚୋରୁ ଦୁହେଁ ନିଜ ନିଜ ବନଶୀକୁ ଜୋରରେ ଟାଣି ଧରିଲେ । କିଚୁ ଚିଲେଇଲା, "ମୋ ମାଛ!"
ଚୋରୁ ମଧ୍ୟ ଚିଲେଇଲା, "ନାଇଁ...ମୋ ମାଛ!"
କିଚୁ ଜୋରରେ ଟାଣିଲା...                                   ଚୋରୁ ଆହୁରି ଜୋରରେ ଟାଣିଲା...
ଫଟ୍!
ଦୁଇଜଣଙ୍କର ବନଶୀ ଭାଙ୍ଗିଗଲା ।ଧୁଡ଼ !
କିଚୁ ତଳେ ପଡିଗଲା ।ଫଚାକ୍!ଚୋରୁ ପାଣିରେ ପଡିଗଲା ।
ପ୍ରକୃତରେ କ'ଣ ହେଇଥିଲା?ତୁମେ କ'ଣ ଭାବୁଛ?....ମାଛମାନେ  ଦୁଇଟି ବନଶୀ ତାରକୁ ବାନ୍ଧିଦେଇଥିଲେ !
ସେଇଟା ଥିଲା ଗୋଟେ ଶୀତ ରାତି। କିନ୍ତୁ  ପିପ୍ ଘରକୁ ଫେରିବା ପାଇଁ ପ୍ରସ୍ତୁତ ନଥିଲା। ରାସ୍ତା କଡ଼ ବତୀଖୁଣ୍ଟ ଚାରିପଟେ, ତା’ର ଦୁଇ ସାଙ୍ଗ ମନ୍ଦ୍ରା ଓ ବେଦୋମୀଙ୍କ ସହ ଉଡ଼ୁଥିବା ବେଳେ ତା’ଆଖି ଚକ୍ ଚକ୍ କରୁଥିଲା। ଝିପ୍ ଝିପ୍ ବର୍ଷାକୁ ଖାତିର୍ ନକରି ଗୁଡ଼ିଏ ପୋକ ବତିଖୁଣ୍ଟ ଚାରିପଟେ ଉଡ଼ି ବୁଲୁଥିଲେ।
ପୋକ ଖାଉଥିବା ବାଦୁଡ଼ିଙ୍କ ପାଇଁ ଏହା ଥିଲା ଏକ ସୁବର୍ଣ୍ଣ ସୁଯୋଗ। କିନ୍ତୁ ରାତ୍ରି ଭୋଜନ ପାଇଁ ପିପ୍ ମଶା ଖାଇବାକୁ ଖୁବ୍ ପସନ୍ଦ କରୁଥିଲା। ସେ ଖୁସିରେ ଖାଇ ଖାଇ କହୁଥାଏ, “ୟମ୍!
ୟମ୍!
ୟମ୍!
ଆଉ ଗୋଟେ ମଶା ମିଳିଗଲା!” ତିନି ସାଙ୍ଗଙ୍କ ମଧ୍ୟରେ ପ୍ରତିଯୋଗିତା ଚାଲିଥାଏ ଯେ ଗୋଟେ ଘଣ୍ଟା ଭିତରେ କିଏ ବେଶି ମଶା ଖାଇ ପାରୁଛି।
ପ୍ରାୟ ଅଧଘଣ୍ଟା ଭିତରେ ପିପ୍ ପାଖାପାଖି ୧୫୦ଟି ମଶା ଖାଇସାରିଥିଲା। ଏ ରାତିଟି ତା’ପାଇଁ ବେଶ୍ ସୁଖକର ଥିଲା।
ହଠାତ୍ ତା’କାନ ଭିତରେ ଘଣ୍ଟି ବାଜିବା ଭଳି ଏକ ଶବ୍ଦହେଲା ଓ ସେ ଉପରୁ ତଳକୁ ଖସିବାରେ ଲାଗିଲା। ତା’ସାଙ୍ଗ ବେଦୋମୀ, ଯିଏ ତା’ଠାରୁ ଟିକେ ବଡ଼ ଏକ ବାଦୁଡ଼ି, ତା’ପାଖକୁ ଉଡ଼ି ଆସିଲା।
ବେଦୋମୀ ପଚାରିଲା, “ପିପ୍!
କ’ଣ ହେଲା?
ତୁ ଠିକ୍ ଅଛୁ ତ?”ବଡ଼ କଷ୍ଟରେ ପିପ୍ କହିଲା, “ଆହାଃ, ମୋ କାନ!” ତା’ପରେ ସେ ଚକ୍କର କାଟି କାଟି ପାଖରେ ଥିବା ଏକ ଗଛ  ଡାଳରେ ମୁଣ୍ଡ ତଳକୁ କରି  ଝୁଲି ପଡ଼ିଲା।  “ଓଃ!
ଓଃ!
ବହୁତ କାଟୁଛି!”
ମନ୍ଦ୍ରା ପିପ୍‌ର ମା’କୁ ଡାକି ଆଣିବା ପାଇଁ ଉଡ଼ି ଗଲା ଓ ବେଦୋମୀ  ତା’ ଦେଖାଶୁଣା କରିବା ପାଇଁ ତା’ପାଖରେ ରହିଲା। ପିପ୍‌ର ଦେହ କ’ଣ ହୋଇଯାଉଥିଲା। ତା’ମୁଣ୍ଡ ମଧ୍ୟ ବୁଲାଉଥିଲା। ତା’କାନ ଜୋର୍ ରେ ଟାଣି ହଉଥିଲା ଓ ତାକୁ ପ୍ରବଳ କଷ୍ଟ ହଉଥିଲା।
ବେଦୋମୀ ତା’ଶକ୍ତିଶାଳୀ କାନକୁ ବ୍ୟବହାର କରି ପିପ୍‌ର ମା’କେଉଁଠି  ଅଛନ୍ତି ତାହା ଜାଣିବାକୁ ଚେଷ୍ଟା କରୁଥିଲା। ସେ ପିପ୍‌କୁ ନିଜ ଲୋମଶ ଦେହରେ ଘୋଡ଼ାଇ ପକାଇଲା। କାରଣ ତାର ଭୟଥିଲା ଯେ ପକ୍ଷୀ, ବେଙ୍ଗ, ଛୋଟ ସରିସୃପ ଓ ଆହତ ବାଦୁଡ଼ିମାନଙ୍କୁ ଶୀକାର କରି ଖାଉଥିବା ଲାଇରା ବୋଲି ଏକ ବଡ଼ ବାଦୁଡ଼ି କାଳେ ପିପ୍‌କୁ ଆକ୍ରମଣ କରିବ।ଅଳ୍ପ ସମୟ ଭିତରେ, ମନ୍ଦ୍ରା ପିପ୍‌ର ମା’ଙ୍କ ସହିତ ଆସି ପହଞ୍ଚିଲା। ତା’ ମା’ ପିପ୍‌କୁ ଡାକ୍ତରଙ୍କ ପାଖକୁ ନେଇକି ଗଲେ।
ଡାକ୍ତର ଏଲା ପିପ୍‌ର କାନ ପରୀକ୍ଷା କଲେ। ତା’ପରେ ମୁଣ୍ଡ ଟୁଙ୍ଗାରି  କହିଲେ,“ପିପ୍‌, ଶର୍ଦି ଯୋଗୁଁ ତୁମ କାନର ଅବସ୍ଥା ଏପରି ହୋଇଛି। ତୁମେ କ’ଣ ଜାଣିନ ଆମେ ପୋକ ଖାଉଥିବା ବାଦୁଡ଼ିମାନେ ବର୍ଷାରେ ଭିଜିଲେ ଦେହ ଖରାପ ହୁଏ।”ପିପ୍‌ସ୍କ୍ୱିକ୍ ଧିର ସ୍ୱରରେ ପ୍ରତିରୋଧ କରି କହିଲା, “ବର୍ଷା ହେଉନଥିଲା। ଖାଲି ଟିକେ  ଝିପି ଝିପି…।”କିନ୍ତୁ ତା’ର କଥା ନ ଶୁଣି ବିନ୍ଧା କମିବା ପାଇଁ ଡାକ୍ତର ତା’ପାଟିରେ ଏକ ଔଷଧ ପକାଇ ଦେଲେ। ଏହାପରେ ସେ ଏକ ଚାର୍ଟ କାଢ଼ିଲେ।“କାନର ଯତ୍ନ ନେବା ଆମ ପାଇଁ ବହୁତ ଜରୁରୀ। ଇକୋଲୋକେସନ୍ କିମ୍ବା ପ୍ରତିଧ୍ୱନି ଦ୍ଵାରା ସ୍ଥାନ ନିର୍ଦ୍ଧାରଣ ମାଧ୍ୟମରେ ହିଁ ଆମେ ଆମ ଖାଦ୍ୟ ଖୋଜି ପାଇ ପାରୁ। ତୁମେ ଇକୋଲୋକେସନ୍‌ର ଅର୍ଥ ଜାଣିଛ ତ?”
ପିପ୍ ଡାକ୍ତରଙ୍କ ପ୍ରଶ୍ନ ଶୁଣି ମୁଣ୍ଡ ହଲେଇଲା। ତାକୁ ଏବେ ଟିକେ ଭଲ ଲାଗୁଥିଲା।ଡାକ୍ତର ବୁଝାଇ କହିଲେ,“ଆମେ ପୋକ ଖାଉଥିବା ବାଦୁଡ଼ିମାନେ ଆମ ନାକ ମାଧ୍ୟମରେ ସିଗ୍‌ନାଲ୍ ପଠାଉ। ଏହି ସିଗ୍‌ନାଲ୍ ଯେଉଁ ପଦାର୍ଥରେ ମାଡ଼ ହୁଏ, ସେଥିରୁ ପ୍ରତିଧ୍ୱନି ସୃଷ୍ଟି ହୁଏ। ସେହି ପ୍ରତିଧ୍ଵନିରୁ ଆମେ ଜାଣିପାରୁ ଯେ ସେ ପଦାର୍ଥଟି କ’ଣ।”ପିପ୍ ଖୁବ୍ ଖୁସି ହୋଇ କହିଲା, “ହଁ, ହଁ!
ଏହି ପ୍ରତିଧ୍ୱନି ଗୁଡ଼ିକ ଭିନ୍ନ  ଭିନ୍ନ ପ୍ରକାରର। ଯଦି ସେ ପ୍ରତିଧ୍ୱନି ଆମକୁ କୁହେ ଏହା ଏକ ପୋକ ବୋଲି, ଆମେ ତୁରନ୍ତ ଯାଇକି ତାକୁ ଖାଇ ଦେଉ। କିନ୍ତୁ ସେହି ପ୍ରତିଧ୍ୱନି ଯଦି କୌଣସି ଗଛ କିମ୍ବା କାନ୍ଥରୁ ଆସୁଥାଏ, ତେବେ ଆମେ ତା ପାଖକୁ ଯାଉ ନା।”
ପିପ୍ କୁ  ଏବେ ଜମାରୁ କଷ୍ଟ ହଉନଥିଲା ଓ ସେ ଏହି କଥାସବୁ  ଆନନ୍ଦର ସହ ଶୁଣୁଥିଲା। ସେ କହିଲା, “ମାମା କୁହନ୍ତି ଯେ ଆମ କାନଗୁଡ଼ିକ ରାଡ଼ାର୍ ପରି।”ଡାକ୍ତର ତା କଥାକୁ ସମର୍ଥନ କରି  କହିଲେ, “ହଁ ପୁରା ଠିକ୍। ମଣିଷମାନେ ମୁଖ୍ୟତଃ ବିମାନ ବନ୍ଦର ଗୁଡ଼ିକରେ, ଜଳ ଜାହାଜ ଏବଂ ବୁଡ଼ା ଜାହାଜ ଗୁଡ଼ିକରେ କୌଣସି ଜିନିଷ ଖୋଜିବାପାଇଁ ରାଡ଼ାର୍ ବ୍ୟବହାର କରନ୍ତି। କିନ୍ତୁ ଆମେ ଆମ ଇନ୍ଦ୍ରିୟମାନଙ୍କ ସାହାଯ୍ୟରେ ନିଜ ଖାଦ୍ୟ ଖୋଜୁ। ଆମ ନାକ ଓ କାନ  ଏତେ ଶକ୍ତିଶାଳୀ ଯେ ଆମକୁ  ଆଖି ସାହାଯ୍ୟରେ କିଛି ଖୋଜିବାକୁ ପଡ଼େନି। ସେଥିପାଇଁ ହିଁ ଆମ ଆଖିଗୁଡ଼ିକ ଏତେ ଛୋଟ। ଏବେ ବୁଝିହେଲା ତ?”
ପିପ୍ କହିଲା, “କ’ଣ ଏଇଥିପାଇଁ ମଣିଷମାନେ ଆମକୁ ତାଙ୍କ ପାଖା ପାଖି ଦେଖିଲେ ଚିତ୍କାର କରନ୍ତି?
ସେମାନେ ଭାବନ୍ତି ଯେ ଆମେ ଅନ୍ଧ ଜନ୍ତୁ ଏବଂ ତାଙ୍କୁ ଦେଖିନପାରି  ତାଙ୍କ ଚୁଟିରେ ଉଡ଼ି ଆସି ଲାଖି ଯିବୁ!
ହା  ହା  ହା!
ଧନ୍ୟବାଦ ଡାକ୍ତର ଏଲା।”ଏହା ଶୁଣି ଡାକ୍ତର ଏଲା ହସିହସି କହିଲେ, “ଠିକ୍ ଅଛି ପିପ୍। କିନ୍ତୁ  ମନେ ରଖ ଆଜି ରାତିରେ ଆଉ ମଶା ଖାଇବାକୁ ଆଦୌ ଯିବନି। ତୁମେ ତୁମର ମଶା ଖାଇବାର ରେକର୍ଡ କାଲି ଭାଙ୍ଗିବ, ହେଲା?”
ପିପ୍‌ସ୍କ୍ୱିକ୍ ଓ ମନ୍ଦ୍ରାପିପ୍‌ସ୍କ୍ୱିକ୍ ଓ ମନ୍ଦ୍ରା ହେଉଛନ୍ତି ଛୋଟ ବାଦୁଡ଼ି। ସେମାନଙ୍କର ବୈଜ୍ଞାନିକ ନାମ ହେଉଛି ପିପିଷ୍ଟ୍ରେଲସ୍ ଟେନୁଇସ୍ ଏବଂ ପିପିଷ୍ଟ୍ରେଲସ୍ କୋରୋମନ୍ଦ୍ରା। ସେମାନେ ପ୍ରାୟତଃ ମଣିଷ ମାନଙ୍କ ପାଖାପାଖି ହିଁ ରୁହନ୍ତି। ଯେପରିକି ବଡ଼ବଡ଼ କୋଠାଗୁଡ଼ିକର କାନ୍ଥ ଫାଟ ମଝିରେ, ଛାତ ଆଟୁ ତଳେ, ଛପର ତଳେ, ଫୋଟୋ ଫ୍ରେମ୍ ପଛପଟେ, ଗଛ କୋରଡ଼ ଭିତରେ।ବେଦୋମୀବେଦୋମୀ କମ୍ ରୁମ ଥିବା ଏକ ଅଶ୍ଵଖୁରାକୃତି ବାଦୁଡ଼ି। ତା’ର ବୈଜ୍ଞାନିକ ନାମ ରାଇନୋଲୋଫସ୍ ବେଦୋମୀ। ଏମାନେ ଭାରତ ଓ ଶ୍ରୀଲଙ୍କାର ଜଙ୍ଗଲରେ ବେଶି ଦେଖା ଯାଆନ୍ତି।
ଲାଇରାଲାଇରା ହେଉଛି ମେଗାଡର୍ମା ଲାଇରା ପ୍ରଜାତିର ଏକ ବାଦୁଡ଼ି। ଏହି ମାଂସାହାରୀ ବାଦୁଡ଼ିଙ୍କୁ ନକଲି ପିଶାଚ ବାଦୁଡ଼ି ମଧ୍ୟ କୁହାଯାଏ।ଡାକ୍ତର ଏଲା ସମଗ୍ର ପିପିଷ୍ଟ୍ରେଲା ପ୍ରଜାତିର ବାଦୁଡ଼ିଙ୍କ ପ୍ରତିନିଧି।
ଆମେ ବାଦୁଡ଼ିମାନଙ୍କ ଧ୍ୱନି  ଶୁଣି ପାରୁନାବାଦୁଡ଼ିମାନେ ଏକ ପ୍ରକାରର ଟିକ୍ ଟିକ୍ ଧ୍ୱନି କରନ୍ତି ଯାହା ମଣିଷମାନେ ଶୁଣି ପାରନ୍ତି ନାହିଁ। ବୈଜ୍ଞାନିକମାନେ ଡିଟେକ୍‌ଟର୍ ଜରିଆରେ କଂପ୍ୟୁଟର ମାଧ୍ୟମରେ ବାଦୁଡ଼ିଙ୍କ ଉଚ୍ଚା ସ୍ୱରର ଡାକ ଜାଣିପାରନ୍ତି।ବାଦୁଡ଼ିମାନଙ୍କ ଧ୍ୱନି ତରଙ୍ଗ କଠିନ ପଦାର୍ଥ ସହ ମାଡ଼ ହୋଇ ଫେରିଆସେ ଯାହା ଏକ ପ୍ରତିଧ୍ୱନି ସୃଷ୍ଟି କରେ। ବୁଡ଼ା ଜାହାଜଗୁଡ଼ିକରେ ପାଣି ଭିତରେ ବାଟ ଦେଖିବାପାଇଁ ରାଡ଼ାର ଲଗାଯାଇଛି। ପିପ୍‌ସ୍କ୍ୱିକ୍ ପରି ଏଗୁଡ଼ିକ ମଧ୍ୟ ପ୍ରତିଧ୍ଵନି ଦ୍ଵାରା ପଦାର୍ଥମାନଙ୍କ ସ୍ଥିତି ନିର୍ଣ୍ଣୟ (ଇକୋଲୋକେସନ୍) ପଦ୍ଧତି ବ୍ୟବହାର କରନ୍ତି। ସମୁଦ୍ର ପାଣିରେ ଧ୍ୱନି, ବାୟୁ ଅପେକ୍ଷା ୪ ଗୁଣା ଅଧିକ ବେଗରେ ଗତି କରେ।ଆଶ୍ଚର୍ଯ୍ୟଜନକ ଭାବରେ, ଯେଉଁମାନେ ସେମାନଙ୍କର ଦୃଷ୍ଟିଶକ୍ତି ହରାଇଛନ୍ତି, ସେମାନଙ୍କର ଶ୍ରବଣଶକ୍ତି ପ୍ରଖର ବେଗରେ ବୃଦ୍ଧି ପାଇଛି। ଏବଂ ସେମାନେ ମଧ୍ୟ ଇକୋଲୋକେସନ୍ ମାଧ୍ୟମରେ ଯିବା ଆସିବା ରାସ୍ତା ଜାଣି ପାରୁଛନ୍ତି।
ଆମକୁ ବାଦୁଡ଼ିମାନଙ୍କୁ ବଞ୍ଚେଇ ରଖିବା ନିହାତି ଜରୁରୀ ବାଦୁଡ଼ିମାନେ ହେଉଛନ୍ତି ଏକମାତ୍ର ଉଡ଼ି ପାରୁଥିବା ସ୍ତନ୍ୟପାୟୀ  ପ୍ରାଣୀ। ପ୍ରାୟ ୧,୧୧୬ ଜାତିର ବାଦୁଡ଼ି ଅଛନ୍ତି ଓ ଏହି ସମଗ୍ର ପ୍ରଜାତି ଚିରୋପ୍ଟେରା ବଂଶର ଅନ୍ତର୍ଭୁକ୍ତ। ଚିରୋପ୍ଟେରା ଶବ୍ଦଟିର  ଗ୍ରିକ୍‌ରେ ଅର୍ଥ ହେଉଛି  ‘ହାତ ଡେଣା’। ଦୁଇ ପ୍ରକାରର ବାଦୁଡ଼ି ଥାଆନ୍ତି : -୧.
ପୋକ ଖାଉଥିବା ବାଦୁଡ଼ି  ୨.
ଫଳ ଖାଉଥିବା ବାଦୁଡ଼ି ପୃଥିବୀର ପ୍ରାୟ ସବୁ ସ୍ଥାନରେ ବାଦୁଡ଼ି ଦେଖା ଯାଆନ୍ତି। କେବଳ ପଶ୍ଚିମଘାଟରେ ହିଁ ୫୨ ପ୍ରଜାତିର ବାଦୁଡ଼ି ଅଛନ୍ତି, ଯେଉଁଠି ପିପ୍ ଓ ତା’ସାଙ୍ଗମାନେ ଖେଳୁଥିଲେ।ବାଦୁଡ଼ିମାନେ କ୍ଷତିକାରକ କୀଟଙ୍କଠୁ ପରିବେଶକୁ ରକ୍ଷା କରିବାରେ ସାହାଯ୍ୟ କରନ୍ତି। ସେମାନେ ଚାରିଆଡ଼େ ମଞ୍ଜି ବିଛାଇ ଦଉଥିବାରୁ ସବୁ ଆଡ଼େ ଅନେକ  ନୂଆ ଗଛ ବଢ଼ିବାରେ ମଧ୍ୟ ସାହାଯ୍ୟ କରନ୍ତି।  ଦୁର୍ଭାଗ୍ୟବଶତଃ, ବାଦୁଡ଼ିମାନେ ବିଲୁପ୍ତ ହୋଇ ଆସିଲେଣି। ଏହାର ଗୋଟେ କାରଣ ହେଉଛି ମଣିଷମାନେ ସେମାନଙ୍କୁ ଭୁଲ୍ ରେ କ୍ଷତିକାରକ କୀଟପକ୍ଷୀ ଭାବି ମାରି ଦେଉଛନ୍ତି। ବୈଜ୍ଞାନିକମାନେ ନାଲି ଆକଳନ ତାଲିକା ପ୍ରକାଶ କରିଛନ୍ତି ଯେଉଁଥିରୁ  ଆମେ ଜାଣି ପାରିବା କେଉଁ କେଉଁ ପ୍ରଜାତିର ଜୀବ ବିଲୁପ୍ତ ହେବାକୁ ଯାଉଛନ୍ତି ଓ ଆମେ  ସେମାନଙ୍କୁ କିପରି ବଞ୍ଚେଇ ପାରିବା।
୧.
ରାଇନୋଲୋଫସ୍ ବେଦୋମୀ  : ଫଟୋ- ଡଃ ସଞ୍ଜୟ ମୋଲୁର୍‌୨.
ପିପିଷ୍ଟ୍ରେଲସ୍ କୋରୋମନ୍ଦ୍ରା: ଫଟୋ- ଡଃ ମାଇକ୍ ଜୋର୍ଡ଼ନ୍‌୩.
ମେଗାଡ଼ର୍ମା ଲାଇରା: ଫଟୋ- ଭାର୍ଗବୀ ଶ୍ରିନିବାସୁଲୁ୪.
ପିପିଷ୍ଟ୍ରେଲସ୍ କୋରୋମନ୍ଦ୍ରା: ଫଟୋ- ଆଦିତ୍ୟ ଶ୍ରିନିବାସୁଲୁ
ଆମେ ସମସ୍ତେ ଦଶହରା ମେଳା ଦେଖିବାକୁ ଗଲୁ |
ବାପା ଚିଣ୍ଟୁ ପାଇଁ ସଉକିଆ ଚଷମା କିଣିଦେଲେ| ମାଆ ମୋ ପାଇଁ ଚିକିମିକିଆ ନୀଳଟୋପି କିଣିଦେଲେ ଆଉ ମୁନ୍ନୀକୁ ମିଳିଲା ଟଫି |
ଘରକୁ ଯିବାବେଳେ ଜୋରରେ ପବନ ବହିଲା|ସିଏ ମୋ ଟୋପି ଉଡ଼େଇ ନେଲା |
ମୋ ଟୋପି ଯାଇ ଗୋଟିଏ ପୁରୁଣା ଓସ୍ତଗଛ ଓସ୍ତଗଛର ଲଟକି ଗଲା |
ମୁଁ ବହୁତ କାନ୍ଦିଲି|ଆଉ ରାତିରେ ଖାଇଲିନି ବି |
ଡେରି ରାତିରେ ଜହ୍ନ ଉଇଁଲା ସିଏ ପୁରୁଣା ଓସ୍ତଗଛରେ ମୋ ଟୋପିକୁ ଦେଖିଲା |
ଜହ୍ନ ମୋ ଟୋପି ପିନ୍ଧିଲା ଆଉ ଖୁସିରେ ହସିଦେଲା|ମୁଁ ବି ହସିଲି|
ପରଦିନ ସ୍କୁଲ ପରେ, ମାଆ ମୋତେ ନୂଆଁ ଚକମକିଆ ଲାଲଟୋପିଟିଏ ଦେଲେ |“ଜହ୍ନ ପଠେଇଛି,” ମାଆ କହିଲେ |
ସେଇ ରାତିରେ, ଜହ୍ନ ଆଉ ମୁଁ-ଦୁହେଁ, ନିଜନିଜର ଟୋପି ପିନ୍ଧିଲୁ ଆଉ ହସିଲୁ| ଆମେ ଖୁସି ଥିଲୁ |
ଆପଣଙ୍କର କ’ଣ ମତ?
ସୂର୍ଯ୍ୟଙ୍କର କ’ଣ ଟୋପି ଦରକାର?
ଟିକିଏ ଖୋଜନ୍ତୁ ଆଜି ମୁଁ କେଉଁ ଟୋପି ପିନ୍ଧିଛି?
ପ୍ରିୟାକୁ ଏକ ଶବ୍ଦ ଶୁଣାଗଲା I ସରରର୍....ସରରର୍ ଏହା କାହାର ଶବ୍ଦ?
ପ୍ରିୟା ବାହାରକୁ ଦୌଡ଼ିଗଲା I ସେ ଦେଖିଲା, ଗୋଟିଏ ଗାଈ ଘାସ ଚୋବାଉଛି Iନା, ଏହି ଶବ୍ଦ ଗାଈ ଘାସ ଚୋବଇବାର ନୁହେଁ I
କ'ଣ ଗଛରେ ବସିଥିବା ମାଙ୍କଡ଼ଠାରୁ ଏହି ଶବ୍ଦ ଆସୁଛି କି?
ନା, ଏହା ମାଙ୍କଡ଼ର ଶବ୍ଦ ନୁହେଁ I
କ'ଣ ଏହା ଘାସରେ ଡେଉଁଥିବା ବେଙ୍ଗର କି?
ନା, ଏହା ବେଙ୍ଗର ଶବ୍ଦ ନୁହେଁ I
ଏହା କ'ଣ ହରିଣ ଡେଉଁ ଥିବାର ଶବ୍ଦ କି ?ନା, ଏହା ହରିଣର ଶବ୍ଦ ନୁହେଁ I
ଏହା କ'ଣ ପୋଖରୀରେ ଥିବା ମାଛ ଠାରୁ ଆସୁଛି କି?ନା, ଏହି ଶବ୍ଦ ମାଛର ନୁହେଁ I
ସେତିକିବେଳେ ପ୍ରିୟା ଗୋଟିଏ ହାତୀକୁ ଦେଖିଲା Iହାତୀ ତା'ର ପିଠିକୁ ଗଛରେ ଘସୁଥିଲା I
ବର୍ତ୍ତମାନ ପ୍ରିୟାକୁ ତା'ର ଉତ୍ତର ମିଳିଗଲା Iସରରର୍....ସରରର୍ ......
ସାରାଦିନ ମୁଖିଲ ଶେଯରେ ପଡ଼ିରହିଥିଲା। ତାକୁ ଜର ହୋଇଥିଲା।ସିଏ ପ୍ରକୃତରେ ବହୁତ ହାଲିଆ ହୋଇପଡ଼ିଥିଲା, ହେଲେ ତା’ ମୁଣ୍ଡ ଭିତରେ ଖାଲି ପ୍ରଶ୍ନଗୁଡ଼ାକ ଘୁଁ ଘୁଁ ହୋଇ ବୁଲୁଥିଲା।କାଲି ଥିବା ଗଣିତ ପରୀକ୍ଷା ନ ଦେବା ପାଇଁ ମା’ ଅନୁମତି ଦେବେ?
ସାଙ୍ଗମାନଙ୍କ ସହ ଖେଳିବା ପାଇଁ ତା’ର ବଳ ହେବ ତ?
ତା’ କୋଠରୀଟି ଏତେ ଥଣ୍ଡା କେତେବେଳେ ହେଲା?
ମା’ ସେତେବେଳେ ଗୋଟେ ଗିନାରେ କାଞ୍ଜି ଧରି ଆସି ପହଞ୍ଚିଲେ।ଖୁଁ!
ଖୁଁ!
ଖୁଁ!ମା’ ବ୍ୟସ୍ତ ହୋଇପଡ଼ିଲେ। ତା’ ଦେହର ତାତି ମାପିଲେ।“୧୦୨ ଡିଗ୍ରୀ!
ଓହୋ!”ମୁଖିଲର ଦେହ ପୂରା ତାତିକରି ଥିଲା, ହେଲେ ତାକୁ ବହୁତ ଥଣ୍ଡା ଲାଗୁଥିଲା।“ତୋର ବୋଧେ ରକ୍ତପରୀକ୍ଷା କରିବାକୁ ପଡ଼ିବ,” ମା’ କହିଲେ।
ମୁଖିଲ ଚମକିଉଠି ବସିପଡ଼ିଲା। ରକ୍ତପରୀକ୍ଷା?
“ହେଲେ ମୁଁ ତ ପରୀକ୍ଷା ପାଇଁ କିଛି ପଢ଼ିନି!”“ଏଇଟା ସେମିତିକା ପରୀକ୍ଷା ନୁହେଁ,” ମା’ ହସିଉଠି କହିଲେ। “ଡାକ୍ତର ତୋ ଦେହରୁ ଅଳ୍ପଟିକିଏ ରକ୍ତ ନେବେ ଆଉ ତାକୁ ମାଇକ୍ରୋସ୍କୋପରେ ଦେଖିବେ।”
“ହେଲେ ଯଦି ମୋ ଦେହରୁ ସବୁ ରକ୍ତ ବୋହିଯିବ ଆଉ ମୋର ଦେହଭିତର ପୂରା ଫମ୍ପା ହେଇଯିବ?” ମୁଖିଲ ପଚାରିଲା। ସେ ପୂରା ଡରିଯାଇଥିଲା।“ଜମା ବ୍ୟସ୍ତ ହୁଅନା,” ମା’ କହିଲେ। “ଜଣେ ବଡ଼ମଣିଷର ଦେହରେ ପାଖାପାଖି ପାଞ୍ଚଲିଟର ରକ୍ତ ଥାଏ। ତୁ ଛୋଟପିଲା, ତୋ ଦେହରେ ପ୍ରାୟ ତିନିଲିଟର ଥିବ। ତାକୁ ମାପିଲେ ପାଖାପାଖି ତିନିଶହ ଚାମଚ ରକ୍ତ ହେବ। ଡାକ୍ତର ସେଥିରୁ ମାତ୍ର ଅଳ୍ପ କେଇବୁନ୍ଦା ନେବେ।”
ମୁଖିଲ ସେଦିନ ଉପରବେଳା ଯେତେବେଳେ ଶୋଇଥିଲା, ସେତେବେଳେ ଦେଖିଲା ଗୋଟେ ଲମ୍ବା ଧଳା କୋଟ୍ ପିନ୍ଧିଥିବା ଭୁତ ତା’ ଦେହରୁ ରକ୍ତ ଶୋଷିବାକୁ ବାହାରିଛି। ତା’ର କେଡ଼େ କେଡ଼େ ବଡ଼ ଦାନ୍ତ!ମୁଖିଲର ଦେହ ହେମାଳ ହୋଇଗଲା। ସେ ଥରି ଥରି ଉଠି ବସିପଡ଼ିଲା।ଓଃ!
ଏଇଟା ଗୋଟେ ସ୍ୱପ୍ନ ଥିଲା!
ସନ୍ଧ୍ୟାରେ ମା’ ଓ ମୁଖିଲ ଗୋଟେ କ୍ଲିନିକକୁ ଗଲେ। ମୁଖିଲ ଦେଖିଲା ଜଣେ ନର୍ସ ତା’ ଆଡ଼କୁ ଗୋଟେ ଲମ୍ବା ରବର ରଶି ଧରି ଆସୁଛନ୍ତି।“ସିଏ ମୋତେ ବାନ୍ଧିପକେଇବେ ନା କ’ଣ?” ମୁଖିଲ ପାଟିକଲା।
ଡାକ୍ତର ହସିଲେ। କହିଲେ, “ନା, ନା। ଏଇ ରବର ରଶିକୁ ଟୁର୍ନିକେଟ୍ କୁହାଯାଏ। ଆସ, ଏଇଠି ବସି ବାଁ ହାତର ଆଙ୍ଗୁଠି ବୁଜି ମୁଠା କର।”ନର୍ସଜଣକ ମୁଖିଲର ବାଁ ହାତ ବାହୁରେ ଟୁର୍ନିକେଟ୍ ଭିଡ଼ିକରି ବାନ୍ଧିଦେଲେ। “ଏଇ ରଶିଟି ବନ୍ଧାହେବାର କାରଣ ହେଉଛି ରକ୍ତ ନେବାକୁ ତାଙ୍କୁ ସହଜ ହେବ।” ଡାକ୍ତର କହିଲେ।
ତା’ ପରେ ନର୍ସଜଣକ ଗୋଟେ ସିରିଞ୍ଜ ବାହାର କଲେ ଏବଂ କହିଲେ, “ଏଥିପାଇଁ ମାତ୍ର ଅଳ୍ପକିଛି ସେକେଣ୍ଡ ଲାଗିବ।”ସିରିଞ୍ଜ ଦେଖିବାମାତ୍ରେ ମୁଖିଲ ଚୌକି ଛାଡ଼ି ଡେଇଁପଡ଼ିଲା। “ମୁଖିଲ, ତୁ ସାହସ ଦେଖାଇବା କଥା ନା!
ଏମିତି ଡରୁଛୁ କ’ଣ?” ମା’ କହିଲେ।ମୁଖିଲ ଚୌକି ଉପରକୁ ଚଢ଼ି ବସିଲା ଓ ଆଖି ବନ୍ଦ କରିଦେଲା।
ଛୁଞ୍ଚିଟି ତା ଦେହରେ ଫୋଡ଼ିହେଲା। ଓଃ!ମୁଖିଲ ତା’ର ଗୋଟେ ଆଖି ଖୋଲି ଦେଖିଲା ସିରିଞ୍ଜ ଭିତରେ କେମିତି ରକ୍ତ ଭର୍ତ୍ତି ହେଉଛି। ବହଳା ନାଲି, ସିନ୍ଦୂର ଭଳି ରଙ୍ଗର ରକ୍ତ।ନର୍ସଜଣକ ଛୁଞ୍ଚିଟି ବାହାର କରିନେଲେ ଏବଂ ଛୋଟ ତୁଳା ଖଣ୍ଡେ ଲଗେଇଦେଲେ ଯେମିତି ତାହା ସେଠାରୁ ବାହାରୁଥିବା ରକ୍ତବୁନ୍ଦାଟିକୁ ଶୋଷିନେବ।“ହାତକୁ କହୁଣୀଠୁ ବଙ୍କେଇ କିଛି ମିନିଟ ସେମିତି ରଖ,” ସେ କହିଲେ।
“ଏତିକିରେ ସରିଗଲା?” ମୁଖିଲ ଡାକ୍ତରଙ୍କୁ ପଚାରିଲା, ମନେ ମନେ ଭାବୁଥିଲା ଏଇଟା ଏତେ କଷ୍ଟର କଥା ତ ନୁହେଁ !
ତା’ ରକ୍ତ ଏବେ ଗୋଟେ ଛୋଟ ପ୍ଲାଷ୍ଟିକ ନଳୀ ଭିତରେ ଥିଲା।“ହଁ, ସେତିକି!
କାଲି ତୁମର ରକ୍ତପରୀକ୍ଷା ରିପୋର୍ଟ ନେଇଯିବ। ତୁମ ରକ୍ତ ଠିକଠାକ୍ ଅଛି କି ନାହିଁ ତାହା ଲାବରେଟୋରୀରେ ଦେଖାଯିବ।” ଡାକ୍ତର କହିଲେ।
ଘରକୁ ଫେରିବା ବାଟରେ ମା’ ମୁଖିଲ ପାଇଁ କିଛି ମିଠା ଚେରୀ କିଣିଦେଲେ। ସେଗୁଡ଼ିକ ପୂରାପୂରି ତା’ ରକ୍ତଭଳି ଲାଲ୍ ଲାଲ୍ ଦେଖାଯାଉଥିଲେ।ମୁଖିଲ ସବୁଯାକ ଚେରୀ ଖାଇଦେଲା।
ପରଦିନ ମା’ ତା’ର ରକ୍ତପରୀକ୍ଷା ରିପୋର୍ଟ ନେଇଆସିଲେ। “ମୁଁ ପାସ୍ କରିଛି ତ?” ବ୍ୟସ୍ତ ହୋଇ ମୁଖିଲ ପଚାରିଲା। “ହଁ,” ମା’ କହିଲେ, “ଡାକ୍ତର କହିଲେ ଏଇଟା ସାଧାରଣ ଜର। ତୁ ଖୁବଶୀଘ୍ର ଠିକ୍ ହୋଇଯିବୁ।”
ମୁଖିଲ ହସିଲା। ତାକୁ ଏବେ ଭାରି ସୁସ୍ଥ ଲାଗୁଥିଲା।ତା’ ଜୀବନର ପ୍ରଥମ ରକ୍ତପରୀକ୍ଷାରେ ସେ କେମିତି ପାସ୍ କରିଛି, ସେ କଥା ସ୍କୁଲରେ ସାଙ୍ଗମାନଙ୍କୁ କହିପକେଇବା ପାଇଁ ଅପେକ୍ଷା କରିବାକୁ ତା’ର ଆଉ ଧୈର୍ଯ୍ୟ ନଥିଲା।
ରଙ୍ଗିନ ରକ୍ତମଣିଷ ଓ ଅନେକ ପଶୁପକ୍ଷୀଙ୍କ ରକ୍ତର ରଙ୍ଗ ଲାଲ୍। ତେବେ କେତେକ ଜୀବଜନ୍ତୁଙ୍କ ରକ୍ତ ଅଲଗା ରଙ୍ଗର ମଧ୍ୟ ହୋଇଥାଏ।ତୁମେ ଜାଣିଛ କି, କେତେକ ପୋକ ଏବଂ ସମୁଦ୍ର କାକୁଡ଼ି (ସି କୁକୁମ୍ବର)ର ରକ୍ତ ହଳଦିଆ ହୋଇଥାଏ ବୋଲି?ସମୁଦ୍ରରେ ରହୁଥିବା କେତେକ ପୋକଙ୍କର ରକ୍ତ ସବୁଜ ଓ ଆଉ କେତେକ ପୋକଙ୍କର ରକ୍ତ ବାଇଗଣୀ ରଙ୍ଗର ହୋଇଥାଏ।ଗୋଟେ ଅକ୍ଟୋପସର ରକ୍ତର ରଙ୍ଗ କ’ଣ, ତାହା ତୁମେ ଅନୁମାନ କରି କହିପାରିବ କି?
(ଏହାର ଉତ୍ତର ପୃଷ୍ଠା ୧୭ରେ ଦିଆଯାଇଛି।)
ତୁମ ରକ୍ତ ଗ୍ରୁପ୍ କ’ଣ?ତୁମ ରକ୍ତରେ ଥିବା ପ୍ରୋଟିନ୍ ଅନୁଯାୟୀ ରକ୍ତର ଗ୍ରୁପ୍ ଅଲଗା ଅଲଗା ହୋଇଥାଏ,ଏ କଥା ତୁମେ ଜାଣିଛ କି?
ଏହି ଗ୍ରୁପ୍ ଗୁଡ଼ିକ ହେଉଛି ଓ ନେଗେଟିଭ, ଓ ପଜିଟିଭ, ଏ ନେଗେଟିଭ, ଏ ପଜିଟିଭ, ବି ନେଗେଟିଭ, ବି ପଜିଟିଭ, ଏବି ନେଗେଟିଭ ଏବଂ ଏବି ପଜିଟିଭ।ତୁମର ରକ୍ତ ଗ୍ରୁପ୍ କ’ଣ?
ତୁମ ସାଙ୍ଗର ରକ୍ତ ଗ୍ରୁପ୍ ତୁମଠୁ ଅଲଗା କି ନାହିଁ ସେ କଥା ବି ବୁଝି ଜାଣ।
ଉତ୍ତର : ନୀଳ
କୋମଳ ଦିଦି ଆଜି ପ୍ରଥମ ଶ୍ରେଣୀ 'କ' ବିଭାଗକୁ ବୁଧବାର ଦିନ ହେବାକୁ ଥିବା ନାଟକ ପାଇଁ ନାଚ ଶିଖାଉଛନ୍ତି ।
ତାକ ଧିମ ତାଏ!
"ବାଁ ହାତ ଉଠି ଯାଏ"
ଏ କଣ!ଗପ୍ପୁ ତା ଡାହାଣ ହାତ ଉଠାଇଛି। ଗପ୍ପୁ ନାଚ ଜାଣି ନାହିଁ!
ବିପିଟି ବପ୍ ବୁମ ବୁମ!
"ଶୀଘ୍ର ଦୌଡ଼ିବାସାରା ରୁମ"!
ଏ କଣ!ଗପ୍ପୁ ଏତେ ଧିରେ ଦୌଡୁଛି  ଗପ୍ପୁ ନାଚ ଜାଣି ନାହିଁ ।
ତାକ ଧିନା ଧିନ ତାକ!
"ଉପରକୁ ଡିଅଁ ଖପାଖପ୍"
ଏ କଣ!ଗପ୍ପୁ ତ ତଳେ ବସି ପଡ଼ିଛି!
ଗପ୍ପୁ ନାଚ ଜାଣି ନାହିଁ ।
ଡୁବି ଡୁପ୍ ଡିଡଲି ଡେ!
"ଡାହାଣ ଗୋଡ଼ ପଛକୁ ନେ"
ଏ କଣ!ଗପ୍ପୁ ତା  ଡାହାଣ ଗୋଡ଼ ଆଗକୁ କରୁଛି!
ଗପ୍ପୁ ନାଚ ଜାଣି ନାହିଁ ।
ସଭିଏଁ ଗପ୍ପୁ ଆଡ଼କୁ ଅନାଇ ହସି, ଥଟ୍ଟା କଲେଣି, "ଗପ୍ପୁ ନାଚ ଜାଣି ନାହିଁ"ମାତ୍ର କୋମଳ ଦିଦି ଜାଣିଛନ୍ତି କଣ କରିବାର ଅଛି ।ସେ ସମସ୍ତଙ୍କୁ କହିଲେ, "ଗପ୍ପୁ ପରି ସମସ୍ତେ ନାଚ!"
ତାକ ଧିମ ତାଏ!କିଏ ପକାଏ, କିଏ ହାତ ଉଠାଏ।ବିପିଟି ବପ୍ ବୁମ ବୁମ!ଶୀଘ୍ର ଧିରେ ମିଶି ଦଉଡ଼ ସାରା ରୁମ।ତାକ ଧିନା ଧିନ ତାକଉପର ତଳ ଡିଅଁ ଖପାଖପ୍ ।ଡୁବି ଡୁପ୍ ଡିଡଲି ଡେ!
ସଭିଏଁ ମିଶି ନାଚିବେ।
ଗପ୍ପୁ ନାଚି ପାରିଲା। ଆଉ ତୁମେ ସବୁ ବି ପାରିବ ।
ମୋର ବହୁତ ଜଣ ସାଙ୍ଗ ଅଛନ୍ତି I
ମୋର କିଛି ସାଙ୍ଗବଡ଼-ବଡ଼ଅଟନ୍ତି I ଆଉ...
କିଛି ସାଙ୍ଗ ଛୋଟ ଅଟନ୍ତି I
ମୋର ଅନେକ ସାଙ୍ଗ ବୁଢ଼ା ମଧ୍ୟ ଅଟନ୍ତି I
ଆଉ...କିଛି କୁନି-କୁନି ଛୁଆ ମଧ୍ୟ ଅଟନ୍ତି I
ମୋର କିଛି ଏପରି ସାଙ୍ଗ ଅଛନ୍ତି ଯାହାର ... ଲାଞ୍ଜ ମଧ୍ୟ ଅଛି |
ଆଉ କିଛି ଏପରି ଯାହାଙ୍କର... ଗୋଡ଼ ହିଁ ନାହିଁ I
ମୋର କିଛି ସାଙ୍ଗ ଉଡ଼ନ୍ତି I ଏବଂ କିଛି ସାଙ୍ଗ ମଧ୍ୟ ପହଁରନ୍ତି I
ଓଃ !
ବହିଗୁଡ଼ିକ ମଧ୍ୟ ତ ମୋର ସାଙ୍ଗ ଅଟନ୍ତି I
କିନ୍ତୁ, ମୋର ସବୁଠୁ ଭଲ ସାଙ୍ଗ କିଏ ଅଟେ?କିଏ?
କିଏ?
କିଏ?
ମୋର ମାଆ !
“ପୁଚକୁ !
ଗାଧୋଇ ପଡ!”“ପୁଚକୁ!
ଖାଇବା ସାର!”
“ପୁଚକୁ!
ଶ୍ରେଣୀ ଭିତରକୁ ଯାଅ!”“ପୁଚକୁ!ବସ ରେ ଚଢ!”“ପୁଚକୁ!ହୋମୱର୍କ ସାରିଦିଅ!”
“ପୁଚକୁ କେଉଁଠି?”
ପୁଚକୁ ବ୍ୟସ୍ତ ଅଛି।ତାକୁ ଗୋଟିଏ ବହି ପଢିବାରଅଛି। ପୁଚକୁ ସବୁବେଳେ ପଢୁଥାଏ-ଘରେ, ସ୍କୁଲ ରେ, ପାର୍କ ରେ, ଶୋଇବା ଶେଜ ରେ। ପୃଷ୍ଠା ପରେ ପୃଷ୍ଠା , ବହି ପରେ ବହି, ଗୋଟିଏ ପରେ ଗୋଟିଏ, ସେ ସବୁ ପଢି ସାରିଛି।
“ତୁ ସବୁବେଳେ କାହିଁକିପଢୁ ପୁଚକୁ ?” ପଚାରିଲାବୋଲଟୁ “ଆସୁନୁ , ଆମେ ବରଂ କାର୍ଟୁନ ଦେଖିବା!”କହିଲା ଦୋଡଲା
“ବହି ପଢିବାଟା ଆହୁରିମଜାଦାର!”, କହିଲା ପୁଚକୁ।“ଦେଖ!
ଗୋଟିଏ ଗୋଲେଇଦେଖିପାରୁଛ?
ଆଉ ଏଇ ସରଳରେଖାଟି?
ୟାକୁ ଟିକେ ଠେଲିଦେଲେ , ତାକୁ ଟିକେ ଟାଣିଦେଲେ, ଏଟା ଗୋଟିଏ ଅକ୍ଷର ହୋଇ ଯାଏ। ଅକ୍ଷର କୁ ଧାଡି ରେ ସଜେଇ ଦେଲେ ହୋଇ ଯିବ ଗୋଟିଏ ଶବ୍ଦ।ଶବ୍ଦ ହୋଇ ପାରନ୍ତି ବୁଦ୍ଧିଆ, ଶବ୍ଦ ପୁଣି ହୋଇ ପାରନ୍ତି ମଜାଳିଆ,ଶବ୍ଦ ହୋଇ ପାରନ୍ତି ଉଦାସିଆ, ଶବ୍ଦ ବି ହୋଇ ପାରନ୍ତିଖୁସିବାସିଆ। ଯେବେ ତୁମେ ଶବ୍ଦ ସବୁକୁପାଖାପାଖି ସଜେଇ ଦିଅ , ସେମାନେବାକ୍ୟ ବନେଇଦିଅନ୍ତି ।ଆଉ ବାକ୍ୟ ସବୁ ହୋଇ ଯାଆନ୍ତିଗପ। ତାକୁ ପଢିବା ମାତ୍ରେ ତୁମେ ପହଞ୍ଚି ଯିବ ଆଉ ଏକ ରାଇଜ ରେ।ଫୁରର .....
କିନ୍ତୁ ଆଜି, ପୁଚକୁ ଭାରିଅଡୁଆ ରେ ପଡିଛି। ତା ପାଖରେ ପଢିବା ପାଇଁ ଆଉ ବହି ନାହିଁ !
ପୁସ୍ତକାଳୟ ରେ ଯେଉଁ ପର୍ଯ୍ୟନ୍ତ ତାର ହାତ ପହଞ୍ଚି ପାରେ,ସେ ସବୁ ବହି ର ମୂଳ ରୁ ଚୂଳ  ପର୍ଯ୍ୟନ୍ତ ସେ ପଢି ସାରିଛି।
“ଏବେ ମୁଁ କଣ କରିବି?
ପଢିବାକୁ ଆଉ ବହି ନାହିଁ !”ପୁଚକୁ କାନ୍ଦି କାନ୍ଦି କହିଲା।
ଆରେ!
ଉପରେ ସେଇଟା କଣ?
ପୁଚକୁ ଉପରକୁ ଚାହିଁଲା ଆଉ ଦେଖିଲା , ଏ କଣ, ଗୋଟିଏ ନୁହଁ , ଦୁଇଟି ନୁହଁ, କିନ୍ତୁ ଆହୁରି ତିନୋଟି ବହି ଭାର ଥାକ।“ଆହୁରି ବହି!” ପୁଚକୁ ଖୁସି ରେ ଉଛୁଳି ପଡି କହିଲା।
ତେବେ ବି ଗୋଟିଏ ଅସୁବିଧା ଅଛି। ସେ ବହୁତ ଛୋଟ।ଆଉ ବହିଥାକ ଟି ବହୁତ ଉଚ୍ଚ।ପୁଚକୁ ସେ ଉପରକୁ କେମିତି ପହଞ୍ଚିବ?
ସେ ଲୁଗା ଶୁଖେଇବା ଦଉଡି ନେଇ ଉପରେ ଚଢି ଯିବ କି?
ନା ମା ଙ୍କ ଶାଢୀ ଟି ଭଲ ହେବ?
କୋଠରୀ ରେ ଥିବା ଚେୟାର ଆଉ ଟେବଲ ବି ତ କାମ ଦେବ ?
ପୁଚକୁ ଭାବିଲା,ତା ପାଖରେ ଜିରାଫ ଟିଏ କିମ୍ବା ମାଙ୍କଡଟିଏ କିମ୍ବା ଉଭୟ ଥିଲେ ଭଲ ହୁଅନ୍ତା !
ଯେତେ ଧୀରେ ସମ୍ଭବ ସେମାନେ ସେତେ ଧୀରେ, ଜଣଙ୍କ ଉପରେ ଜଣେ ଚଢିଲେ।ଦୋଡଲା ଅଭିଯୋଗ କଲା,“ବୋଲଟୁ, ତୁ ବହୁତ ଭାରି!” “ତୋତେ କହିଥିଲି ନା ସେ ଶେଷ ରସଗୋଲାଟି ନ ଖାଇବାପାଇଁ।“ବୋଲଟୁ ଚିଡିଯାଇ କହିଲା,”ମୁଁ ନୁହଁ , ପୁଚକୁ!”“ଆରେ ଚୁପ!
ଆଉ ଟିକେ, କାମହୋଇଗଲା,” ପୁଚକୁ କହିଲା।ସେତିକିବେଳେ , ସବୁ ବିଗିଡିଗଲା।
ଆହା!ଓହୋ!
“କଣ ହେଉଛି ସେଠି?” ସେଇ ଉଚ୍ଚା ଲାଇବ୍ରେରିଆନ ଜଣକ ପାଟିକଲେ।ସେ ପୁଚକୁ କୁ ତଳକୁ ଆଣିଲେ।ବୋଲଟୁ ଆଉ ଦୋଡ଼ଲା ତ ଦଉଡି ପଳେଇଗଲେ।ପୁଚକୁ ହାତପାଆନ୍ତା ରୁ ଖସି ଯାଇଥିବା ବହି କୁ ଉଦାସ ଆଖିରେ ଚାହିଁରହିଲା।“ମୁଁ କିଛି ସାହାଯ୍ୟ କରିପାରେ କି?” ସେ ଉଚ୍ଚା ଲାଇବ୍ରେରିଆନ ଜଣକ ପଚାରିଲେ?
ପୁଚକୁ ଦୁଃଖ ରେ କହିଲା “ମୋପାଖେ ପଢିବାକୁ ଆଉ ବହି ନଥିଲା, ତେଣୁ ମୁଁ ବହିଥାକ ଉପରେ ଚଢିବାକୁ ଚେଷ୍ଟାକରୁଥିଲି।“ସେ ଉଚ୍ଚା ଲାଇବ୍ରେରିଆନ ଜଣକ କହିଲେ, “ଆରେ ତୁମେ ମତେ କାହିଁକି କହିଲ ନାହିଁ ?”“ଯେ ପର୍ଯ୍ୟନ୍ତ ମୁଁ ଏଠି ଅଛି,ତୁମକୁ ଆଉ ଥାକ ଉପରେ ଚଢିବାକୁ ପଡିବ ନାହିଁ । ମୁଁ ତୁମକୁ ଉଠାଇପାରେ କି?”ପୁଚକୁ ମୁଣ୍ଡ ଟୁଙ୍ଗାରିଲା।
ପୁଚକୁ ଖୁସି ରେ କହିଗଲା,“ମୁଁ ଏଟା ନେବି, ଏଟା ବି, ଆଉ ଏଇଟାବି!””ଧନ୍ୟବାଦ!”“ତୁମେ ଏଇ ଗୋଟିକ ବି ନିଅ,”ସେ ଉଚ୍ଚା ଲାଇବ୍ରେରିଆନ କହିଲେ।“ଯେତେବେଳେ ମୁଁ ଛୋଟପିଲା ଥିଲି ,ଏଇ ବହିଟି ମୋର ଖୁବ ପସନ୍ଦ ଥିଲା।“
“ଆପଣ ବି ଛୋଟ ଥିଲେ?” ପୁଚକୁ ଆଶ୍ଚର୍ଯ୍ୟ ହୋଇ ପଚାରିଲାସେ ଉଚ୍ଚା ଲାଇବ୍ରେରିଆନ ଜଣକକହିଲେ “ଆରେ ହଁ , ତୁମ ଠାରୁ ବି ଛୋଟ,” ”କିନ୍ତୁ ମୁଁ ଧୀରେ ଧୀରେ ବଡ ହେଲି, ତୁମେ ବି ଦିନେ ବଡ ହେବ।ସେ ପର୍ଯ୍ୟନ୍ତ, ତୁମକୁ ଯେଉଁ ବହି ଦରକାର , କେବଳମତେ କହିଦେଲେ ମୁଁ ତୁମକୁ ସେଇ ବହି ଆଣିଦେବି।“
କିନ୍ତୁ ପୁଚକୁ କଣ ଶୁଣୁଛି?
ଜମା ନୁହେଁ !
ସେ ଗୋଟିଏ ଗୋଲେଇ , ଗୋଟିଏ ସରଳରେଖା, ଗୋଟିଏ ଅକ୍ଷର, ଗୋଟିଏ ଶବ୍ଦ ପାର କରି ତାର ବହି ର ରାଇଜ ରେ ପହଞ୍ଚି ସାରିଲାଣି।ସେ ପଢିଚାଲିଛି ଗୋଟିଏ ଶବ୍ଦ, ତାପରେ ଆଉ ଗୋଟିଏ,ଗୋଟିଏ ବାକ୍ୟ। ତାପରେ ଆଉ ଗୋଟିଏ।ଆଉ ଏବେ ଗୋଟିଏ ଗପ।
କାରଣ ପୁଚକୁ କୁ ଗୋଟିଏ ନୂଆଁବହି ମିଳିଯାଇଛି।
ଇଏ ହେଲେ ଯାଦବ । ଜଣେ ବୃକ୍ଷରୋପଣକାରୀ ।ସେ ଗଛଲତା ଭରା ସ୍ଥାନକୁ ଭାରି ଭଲ ପାଆନ୍ତି । କାରଣ ସେଠାରେ ପ୍ରାଣଶକ୍ତି ଭରି ରହିଥିବା ପରି ଲାଗେ । ଯେଉଁ ସ୍ଥାନରେ ଗଛଲତା ନାହିଁ ସେ ସ୍ଥାନ ତାଙ୍କ ମନରେ ଦୁଃଖ ଭରିଦିଏ । କାରଣ ସେଠାରେ ଜୀବନ ନ ଥିବା ବସ୍ତୁ ରହିଛି ବୋଲି ସେ ଭାବନ୍ତି ।
ଢେର ବର୍ଷ ତଳର କଥା। ଥରେ ଯାଦବ ବ୍ରହ୍ମପୁତ୍ର ନଦୀ କୂଳେକୂଳେ ଯାଉଥିଲେ । ହଠାତ୍ ସେ ଏମିତି ଗୋଟିଏ ସ୍ଥାନରେ ଯାଇପହଂଚିଲେ ଯେଉଁଠି ବୃକ୍ଷଲତାର ଚିହ୍ନବର୍ଣ୍ଣ ସୁଦ୍ଧା ନ ଥିଲା ।ଚାରିଆଡ଼ ଶୁଖା ଓତାତିଲା । ପାଦତଳର ବାଲିମାଟି ପାଉଁଶିଆ ଲାଗୁଥିଲା । ତା’ ଉପରେ ଗାର ଗାରଚିହ୍ନ ଦେଖା ଯାଉଥିଲା ।
ଗାର ଗାର ଚିହ୍ନ ?
ବିଚିତ୍ର କଥା !ଯାଦବ ଆହୁରି ପାଖକୁ ଯାଇ ସେ ସ୍ଥାନକୁ ଭଲ ଭାବେ ନିରୀକ୍ଷଣ କଲେ ।ଓଃ, ଏଗୁଡ଼ିକ ତା’ହେଲେ ଗାର ନୁହେଁ !
ଭୂଇଁ ଜୀବ । ଚାରିଆଡ଼େ ସାପ ସାଲୁବାଲୁ ।ଯାଦବ ଭାବିଲେ, ଗଲା ରାତିରେ ନଦୀରେ ଆସିଥିବା ବନ୍ୟାରେ ବୋଧହୁଏ ସେମାନେ କୂଳକୁ ଭାସି ଆସିଛନ୍ତି ।
ଯାଦବଙ୍କୁ ଦେଖି ଏମାନେ ଅନ୍ୟ ସୁ ସୁ କରୁଥିବା ସାପଙ୍କ ପରି ଲୁଚି ପଳେଇଯିବାକୁ ଉଦ୍ୟମ କରୁ ନ ଥିଲେ । ଧୀରେ ସାହସ ବାନ୍ଧି ଯାଦବ ସେମାନଙ୍କର ଆହୁରି ପାଖକୁ ଗଲେ । ଏପରି କି ତାଙ୍କୁ ଦେଖି ସେ ସାପମାନେ ଫଣାଟେକି ଫଁ ଫଁ ଶବ୍ଦ କଲେ ନାହିଁ କି ତାଙ୍କୁ କାମୁଡ଼ିବା ଲାଗି ଚମକି ଆସିଲେନି । ଖଣ୍ଡେ ଖଣ୍ଡେ ପ୍ରାଣ ନ ଥିବା ଦଉଡ଼ି ପରି ସେମାନେ ସେମିତି ପଡ଼ି ରହିଥିଲେ । ସେମାନଙ୍କ ଶରୀର କ୍ଳାନ୍ତ ଜଣାପଡୁଥିଲା ।“ବିଚରା ସାପଗୁଡ଼ାକ !
ଅସହ୍ୟ ଉତ୍ତାପ ସେମାନଙ୍କୁ ଯେମିତି ଧୀରେ ଧୀରେ ମାରି ଚାଲିଥିଲା !
ଯଦି ସେମାନେ ଏଭଳି ଉତ୍ତାପରୁ ବର୍ତ୍ତିବା ଲାଗି କିଛି ଛାୟା ପାଇ ପାରନ୍ତେ !
ଯଦି ଏ ଟାଙ୍ଗରା ଭୂଇଁରେ କେତୋଟି ଗଛ ଥାଆନ୍ତା !”
ଏ ସାପଗୁଡ଼ାକ ଏମିତି ମରିବା ଦୃଶ୍ୟ ଯାଦବଙ୍କ ମନରେ ଗଭୀର ରେଖାପାତ କଲା । ଦୁଃଖରେ ତାଙ୍କ ମନ ଏପରି ଭରି ଗଲା ଯେ ସେ ସେଠାରେ ବସି କାନ୍ଦିବାକୁ ଲାଗିଲେ ।ହେଲେ ପର ମୁହୂର୍ତ୍ତରେ ନିଜକୁ ସମ୍ଭାଳି ନେଲେ ଓ ଭାବିଲେ “କେବଳ କାନ୍ଦିଲେ ଚଳିବନି । ଏବେଠାରୁ ଏଥିଲାଗି କିଛି ପ୍ରୟାସ କରିବା ଦରକାର !”ଯାଦବ ସେଠାରୁ ତାଙ୍କ ନିଜ ଗାଁକୁ ଫେରି ଆସିଲେ । ଗାଁରେ ବାଉଁଶ ବୁଦାରୁ ଚାରା ସବୁ ସଂଗ୍ରହ କଲେ । କଅଁଳିଆ କରଡ଼ି ସବୁ ଅଖାରେ ପୂରାଇ ପୁଣି ସେହି ସ୍ଥାନକୁ ଚାଲିଲେ । ସେ ମନେ ମନେ ଭାବିଲେ “ଏମିତିକିଆ ଉତ୍ତପ୍ତ ଭୂଇଁରେ ଅନ୍ୟ ଗଛ ସିନା ଉଧେଇବନି, ହେଲେ ବାଉଁଶ ନିଶ୍ଚୟ ବଂଚିବ । ବାଉଁଶ ବେଶ୍ ପ୍ରତିକୂଳ ପରିସ୍ଥିତିରେ ବଂଚିପାରେ ।”
ଯାଦବ ସେଇ ପାଉଁଶିଆ ଉତ୍ତପ୍ତ ଟାଙ୍ଗରା ଭୂଇଁରେ ଯତ୍ନ କରି ଗୋଟି ଗୋଟି କରି ବାଉଁଶ ପୁଆ ଲଗେଇଲେ । ଏଭଳି କାମ ଦିନେ ଅଧେ ନୁହେଁ, ସେଇ ମୁଣ୍ଡଫଟା ଖରାରେ ବର୍ଷ ବର୍ଷ ଧରି ସେ ଲଗାଇ ଚାଲିଲେ । ଧୀରେ ଧୀରେ ଟାଙ୍ଗରା ଭୂଇଁ ସବୁଜ ବାଉଁଶ ବୁଦାରେ ଭରିଗଲା ।ବର୍ଷେ ବର୍ଷେ ଖରା ଦିନେ ବ୍ରହ୍ମପୁତ୍ରର ଜଳ ସରୁ ରେଖାଟିଏ ପାଲଟିଯାଏ, ଆଉ ବର୍ଷେ ବର୍ଷେ ପ୍ରବଳ ବନ୍ୟା ଆସେ । କେତେବେଳେ ସେଇ ବନ୍ୟାରେ ଅଧିକରୁ ଅଧିକ ବାଲି ଆସି ଜମା ହୋଇଯାଏ ତ ଆଉ କେତେବେଳେ ସେସବୁକୁ ମୂଳରୁ ଧୋଇନିଏ । ତା’ ସଙ୍ଗକୁ ମୂଷଳଧାର ବର୍ଷା ଆସେ ଓ ଯାଏ । ହେଲେ ଏଭଳି ପ୍ରତିକୂଳ ପରିସ୍ଥିତି ଯାଦବଙ୍କୁ ନିରୁତ୍ସାହିତ କରି ପାରେନି ।
ଠିକ୍ ସମୟରେ ବାଉଁଶ ଚାରା ସବୁ ଚେର ଧରିଲା ଓ ବଢ଼ିବାକୁ ଆରମ୍ଭ କଲା । ଯେତେବେଳେ ବାଉଁଶ ଗଛ ବଡ଼ ହେଲା ସେ ସ୍ଥାନରେ ଛାଇ ପଡ଼ିଲା । ସେଇ ଛାଇ-ମାଟିରେ ଛୋଟ ଛୋଟ କୀଟପତଙ୍ଗ ସବୁ ବସବାସ କରିବା ଆରମ୍ଭ କଲେ ।କୀଟପତଙ୍ଗମାନେ ବୁଦା ପାଖ ମାଟି ଖୋଳି ରହିଲେ । ଧୀରେ ଧୀରେ ବାଉଁଶ ବୁଦା ଚାଷ ଯୋଗୁଁ ମାଟିର ଗୁଣ ବଦଳିବାରେ ଲାଗିଲା । ପୂର୍ବରୁ ଶୁଖା ଓ ଧଳା ଦିଶୁଥିବା ମାଟି ଏବେ ଧୂଷର ଓ ଊର୍ବର ଦିଶିଲା ।  ନିର୍ଜୀବ ମାଟି ସତେ ଯେମିତି ଜୀବନ୍ତ ହେବାକୁ ଲାଗିଲା ।
ଯାଦବଙ୍କ ମନରେ ଏବେ ଦୁଃଖ ନ ଥିଲା । ତଥାପି ସେ ଖୁସି ମଧ୍ୟ ହୋଇ ପାରୁ ନଥିଲେ । ନିଜେ ସୃଷ୍ଟି କରିଥିବା ବାଉଁଶ ବଣ ଆଡ଼େ ଚାହିଁ ସେ ଚିନ୍ତା କଲେ “ଏଇ କେତୋଟି ଗଛରେ ତ ସ୍ଥାନଟି ଭଲ ଲାଗୁନି । ଯଦି ଏ ସ୍ଥାନକୁ ନାନା ଜାତିର ଗଛ ଲତାରେ ଭରପୂର କରି ଦିଆଯାଇପାରନ୍ତା,ତେବେ କେଡ଼େ ସୁନ୍ଦର ଦିଶନ୍ତା !” ଏ କଥା ଭାବିଲା ମାତ୍ରେ ଯାଦବଙ୍କ ମନ ଆହୁରି ଛନଛନ ହେଲା । ସେ ନିଜ ଗାଁକୁ ଲେଉଟି ଗଲେ ଓ ସେଠାରୁ ଆହୁରି ଅନେକ ଜାତିର ମଞ୍ଜି ଓ ଚାରା ସଂଗ୍ରହ କଲେ । ଅର୍ଜୁନ, ଇଜାର, ଗୁଲମୋହର, କୋରୋଇ, ମୋଜ୍, ଜିମୋଲୁ ଓ ଆହୁରି ଅନେକ ଚାରା ସଂଗ୍ରହ କରି ତିନୋଟି ବ୍ୟାଗ୍ ଭର୍ତ୍ତି କଲେ । ଯାଦବ ମନେ ମନେ ଚିନ୍ତାକଲେ, “ବାଉଁଶ ବଣ ସ୍ଥାନର ମୃତ୍ତିକା ବେଶ୍ ଊର୍ବର ଓ ବାଦାମୀ ରଙ୍ଗ ପାଲଟି ସାରିଚି । ତେଣୁ ସେଥିରେ ଏ ଚାରାଗୁଡ଼ିକ ବଡ଼ବଡ଼ ବୃକ୍ଷରେ ପରିଣତ ହୋଇପାରିବ ।”
ସେସବୁ ଚାରାକୁ ନେଇ ସେ ନଦୀକୂଳ ଆଡ଼େ ଚାଲିଲେ ଓ ଚାରିଆଡ଼େ ସେ ସବୁକୁ ରୋପଣ କରି ଦେଲେ । ଏ କାମ ଖୁବ୍ କଷ୍ଟରେ ସେ କରିଥିଲେ । ଏକାକୀ ସବୁ ଚାରା ଲଗେଇଲେ । ତାଙ୍କ ଅଂଟା ପିଠି ଯନ୍ତ୍ରଣା ହେଲା । ହେଲେ ଧୈର୍ଯ୍ୟର ସହ ନିଜ କାର୍ଯ୍ୟ ସେ ଶେଷ କଲେ । ଏହା ଭିତରେ କିଛି ବର୍ଷ ବିତିଗଲା । ଆଗରୁ ନାରଙ୍ଗୀ ଓ ନୀଳ ଦିଶୁଥିବା ଆକାଶ ଧୀରେ ଧୀରେ ବାଇଗଣୀ ଓ ଲାଲ୍ ଦିଶିବାକୁ ଲାଗିଲା । ଗାଁ କ୍ରମେ ସହରରେ ପରିଣତ ହେଉଥିଲା । ପବନ, ଧୂଳିରେ ଲଦି ହେଇଗଲା ଓ ନଦୀର ପାଣି ପାଉଁଶିଆ ହେଇଯାଇଥିଲା । କିନ୍ତୁ ଯାଦବଙ୍କ କୀଟପତଙ୍ଗ ସାଙ୍ଗମାନେ ମୃତ୍ତିକାକୁ ଅଧିକ ଊର୍ବର ହେବାରେ ସାହାଯ୍ୟ କରୁଥିଲେ ଓ ସେ ଲଗାଇଥିବା ଲମ୍ବା ବାଉଁଶ ଗଛ ଯାଦବଙ୍କୁ ଛାଇ ଦେବା ସହ ବାୟୁମଣ୍ଡଳକୁ ଶୀତଳ କରୁଥିଲେ । ସେଇ ସୁଯୋଗରେ ଯାଦବ ସେଠାରେ ଅଧିକରୁ ଅଧିକ ଚାରା ରୋପଣ କରି ଚାଲିଥିଲେ ।
ଯଥା ଶୀଘ୍ର ଯାଦବ ରୋପିଥିବା ଅର୍ଜୁନ, ଇଜାର, ଗୁଲମୋହର, କୋରୋଇ, ମୋଜ୍ ଓ ହମୋରୁ ଚାରାସବୁ ଚେର ଧରିଲେ ଓ କ୍ରମେ ବଢ଼ିବାକୁ ଲାଗିଲେ ।ଗଛଗୁଡ଼ିକ ଯେତିକି ବଢୁଥାନ୍ତି, ସେତିକି ନୂଆ ନୂଆ ଶାଖାପ୍ରଶାଖା ମେଲୁଥାନ୍ତି । ପତ୍ରଗହଳରେ ତଳ ଭୂଇଁ ସେତିକି ଶୀତଳ ଲାଗୁଥାଏ । ଧୀରେ ବଡ଼ ହେବା ପରେ ସେସବୁ ବୃକ୍ଷଙ୍କ ବୀଜ ତଳେ ପଡ଼ି ଆହୁରି ନୂଆ ନୂଆ ଗଛ ହେବାରେ ଲାଗିଲେ । ଯେଉଁ ଗଛ କିଛି ବର୍ଷ ପୂର୍ବେ ସରୁ ଡାଳଟିଏ ପରି ଲାଗୁଥିଲା ଏବେ ତା’ର ଗଣ୍ଡି ବେଶ୍ ମୋଟା ହୋଇ ସାରିଥିଲା । ସେ ଗଣ୍ଡିର ଶାଖା ପ୍ରଶାଖାଗୁଡ଼ିକ ଯେତିକି ବଡ଼ ହେଉଥିଲେ ସେତିକି ପତ୍ରଗହଳ ପାଲଟି ଥିଲେ । ସତେ ଯେମିତି ଆକାଶକୁ ଛୁଇଁବା ଲାଗି ଗଛ ସବୁ ନିଜ ନିଜ ଭିତରେ ପ୍ରତିଯୋଗିତା କରୁଥିଲେ ।
ଯେଉଁ ସ୍ଥାନଟି ମାତ୍ର କିଛି ବର୍ଷ ପୂର୍ବେ ଟାଙ୍ଗରା ଭୂଇଁ ଓ ପାଉଁଶିଆ ମାଟି ପରି ଲାଗୁଥିଲା ଏବେ ତାହା ଏକ ବିଚିତ୍ର ସବୁଜିମା ଭରା ବିବିଧ ବୃକ୍ଷପୂର୍ଣ୍ଣ ଜଙ୍ଗଲରେ ପରିଣତ ହୋଇଯାଇଥିଲା ।କିନ୍ତୁ ଏ ଭଳି ନାନା ଜାତିର ଗଛଲତା କେବଳ ଉଧେଇଲେ କଣ ହେବ, ଯଦି ସେଠାରେ ନାନା ପ୍ରଜାତିର ଜୀବ ବସବାସ ନ କରନ୍ତି ?
କ୍ରମେ ସେ ପରିବେଶ ବି ସୃଷ୍ଟି ହେଲା । ଗୋଟିଏ ପ୍ରାଣୀ ଆସିବା ପରେ ଧୀରେ ଧୀରେ ଅନ୍ୟ ଜୀବମାନେ ସେଠାକୁ ଆସିବାକୁ ଲାଗିଲେ ।
ପ୍ରଥମେ ସେଠାକୁ ପକ୍ଷୀମାନଙ୍କ ଆଗମନ ଘଟିଲା ।ସେମାନେ ଦଳ ଦଳ ହୋଇ ନିକଟରୁ ଓ ଦୂରରୁ ଯାଦବଙ୍କ ନୂଆ ଜଙ୍ଗଲକୁ ଆସିବାରେ ଲାଗିଲେ । ଏ ସ୍ଥାନକୁ ଗହଳ ବୃକ୍ଷଲତାପୂର୍ଣ୍ଣ ଓ ଶୀତଳ ଦେଖି ସେମାନେ ସେଠାରେ ନିଜ ବସା ବାନ୍ଧିଲେ । ଶାଗୁଣା ଠାରୁ ଆରମ୍ଭ କରି ପେଲିକନ୍, ବଗ ଓ ବତକ ପର୍ଯ୍ୟନ୍ତ ନାନା ଜାତିର ପକ୍ଷୀ ଆସିଲେ, ତା’ପରେ ଘରଚଟିଆ, ମାଟିପିଠିଆ, ଲମ୍ବାପୁଚ୍ଛିଆ ଓ ମଧୁରକଣ୍ଠିଆ ପକ୍ଷୀମାନଙ୍କର ଆଗମନ ଘଟିଲା ।
ତା’ପରେ ଆସିଲେ ଅନ୍ୟ ପ୍ରାଣୀମାନେ ।ଏଭଳି ଶାନ୍ତଶୀତଳ ଓ ସବୁଜିମା ଭରା ସ୍ଥାନକୁ ସେମାନେ ଆସି ଭୂଇଁରେ ଓ ଗଛଡାଳରେ ବସବାସ କରିବାକୁ ଲାଗିଲେ । ତେଣୁ ସେଠାରେ ବଣ ମଇଁଷି, ହରିଣ, ଠେକୁଆ ଓ ଗିବନ୍ ଦେଖା ଦେଲେ । ପରେ ପରେ ସେମାନଙ୍କ ସହ ଯୋଗଦେଲେ ହାତୀ, ବାଘ ଆଉ ଗଣ୍ଡା ।
ସବା ଶେଷରେ ଆସିଲେ ଦଳଦଳ ସାପ । ସାପମାନେ ନୂଆ କରି ସୃଷ୍ଟି ହୋଇଥିବା ଛାଇ ଭରା ଜଙ୍ଗଲକୁ ଆସି ଶୀତଳ ଓ କୋମଳ ମାଟିରେ ଚାରିଆଡ଼େ ଘୂରି ବୁଲିଲେ । କିଏ ଗାତଟିଏ ଖୋଜି ତା’ଭିତରେ ପଶିଲା ତ ଆଉ କିଏ ଭୂଇଁରେ ଚକ୍ରାକାରରେ ଶୋଇଗଲା । ଯାଦବଙ୍କ ଜଙ୍ଗଲରେ ସେମାନେ ନିଜକୁ ନିରାପଦ ମଣୁଥିଲେ ।ସାପମାନଙ୍କୁ ଏପରି ଖୁସିରେ ସେଠାରେ ବିଚରଣ କରୁଥିବା ଦେଖି ଖୁସିରେ ଯାଦବଙ୍କ ଆଖିରୁ କେଇ ଧାର ଲୁହ ଗଡ଼ି ଆସିଲା । ସେ ଏତେ ଖୁସି ହୋଇଯାଇଥିଲେ ଯେ ସାପମାନେ କାଳେ ଦଂଶନ କରିବେ ସେ କଥା ବି ଭୁଲି ଯାଇଥିଲେ ।
ଯାଦବ ଉପୁଜାଇଥିବା ନୂଆ ଜଙ୍ଗଲରେ ଏବେ ପକ୍ଷୀମାନଙ୍କ ପର, ଥଂଟ ଭରପୂର ହୋଇ ଉଠିଥିଲା । ସେମାନଙ୍କ କଳରବରେ ଚାରିଆଡ଼ ପ୍ରତିଧ୍ୱନିତ ହେଉଥିଲା । ଦଳଦଳ ପକ୍ଷୀ କୋଉଠି ଉଡ଼ି ବୁଲୁଥିଲେ ତ ଆଉ କେଉଁଠି ସେମାନେ ବସା ବାନ୍ଧିଥିଲେ । ସମସ୍ତେ ଦେଖିବାକୁ ଭିନ୍ନ ଭିନ୍ନ ରଙ୍ଗର, ଭିନ୍ନ ଭିନ୍ନ ଆକୃତିର । ସବୁଜିମାରେ ଭରପୂର ସେ ସ୍ଥାନଟି ପ୍ରାଣବନ୍ତ ପାଲଟି ଥିଲା ।
ଏବେ ଯାଦବଙ୍କ ମନରେ ଆଉ ଗୋଟିଏ ଚିନ୍ତା ପଶିଲା । “ଗୋଟିଏ ସ୍ଥାନରେ ଏଭଳି ନାନା ଜାତିର ବୃକ୍ଷଲତା ଉପୁଜିବା ବେଶ୍ ଭଲ କଥା । ସେ କଥା ମୋତେ ଜଣା । କିନ୍ତୁ ଯଦି ଏମିତି ସବୁ ସ୍ଥାନରେ ନାନା ଜାତିର ଗଛଲତା ସୃଷ୍ଟି ହୋଇ ପାରନ୍ତା ତା’ହେଲେ କେତେ ଭଲ ହୁଅନ୍ତା ।”ଏକଥା ଭାବି ପୁଣି ଥରେ ସେ ବିଭିନ୍ନ ପ୍ରକାର ମଞ୍ଜି ଓ ଚାରାଗଛ ସଂଗ୍ରହ କରିବାକୁ ଲାଗିଲେ । ସେ ସବୁକୁ ନିଜ ଅଖାରେ ଭରିଲେ । ଚାରିଆଡ଼ ବୁଲିଲେ ଓ କେଉଁଠି ଶୂନ୍ୟ ଭୂଇଁ ଦେଖିଲେ ସେଠାରେ ସେସବୁ ମଞ୍ଜି ଓ ଚାରା ରୋପଣ କରି ଚାଲିଲେ । ସତେ ଯେମିତି ଏ କାମର ବିରତି ନାହିଁ ।ହେଲେ ଏ ସଂସାରରେ ତ ଢେର୍ ବୃକ୍ଷଲତା ନ ଥିବା ସ୍ଥାନ ଅଛି । ଜଣେ ଲୋକ ସେ ସବୁ ସ୍ଥାନରେ ସବୁଜିମା ସୃଷ୍ଟି କରିବା ଅସମ୍ଭବ ବ୍ୟାପାର । ଏକଥା ଭାବିବା ମାତ୍ରେ ତାଙ୍କ ମନ ଦୁଃଖରେ ଭରିଗଲା । ହେଲେ ସେ ଚୁପ୍ ହୋଇ ବସିବା ଲୋକ ନୁହନ୍ତି । ଏଥର ସେ ଦୁଃଖ ମନରେ ଆଖିରୁ ଲୁହ ଗଡ଼େଇଲେନି ।
ଯାଦବ ଚାରାରୋପଣ କରି ଚାଲିଲେ ।
ଏମିତି କରି ଚାଲିଲେ ।ଆହୁରି ଅଧିକ ଚାରା ରୋପଣ କଲେ ।
ଏ କାର୍ଯ୍ୟ ଅତି କଷ୍ଟସାଧ୍ୟ ଥିଲା । ଉଜୁଡ଼ା ଜଙ୍ଗଲର ପୂର୍ବ ଅବସ୍ଥା ଫେରାଇ ଆଣିବା ବସ୍ତବିକ କଷ୍ଟକର । ଦିନ ପରେ ଦିନ ସମୁଦ୍ରର ଜଳସ୍ତର ବଢୁଥିଲା । ପବନ ଶୀତଳ ହେଉଥିଲା । ଛୋଟ ଛୋଟ ଟାଉନ୍ ସବୁ ନଗରୀର ରୂପ ଧାରଣ କରୁଥିଲା ଓ ଯାଦବଙ୍କ ବୟସ ବି ବଢୁଥିଲା । କିନ୍ତୁ ସେ ନିଜ କାର୍ଯ୍ୟ ବନ୍ଦ କରି ନ ଥିଲେ । ପୂର୍ବଭଳି ସେମିତି ଚାରା ରୋପଣ କରିଚାଲିଥିଲେ । ସତେକି ସେ କାର୍ଯ୍ୟର ଅନ୍ତ ନଥିଲା ।
ଯାଦବଙ୍କର ଲକ୍ଷ୍ୟ- ସେ ସେଇ ପର୍ଯ୍ୟନ୍ତ ନିଜର କାର୍ଯ୍ୟ ଜାରି ରଖିବେ ଯେ ପର୍ଯ୍ୟନ୍ତ ସାରା ସଂସାର ଏକ ସବୁଜିମା ଭରା ଶାନ୍ତଶୀତଳ ସ୍ଥାନରେ ପରିଣତ ନ ହୋଇଛି ।
ଯାଦବଙ୍କ ବାସ୍ତବ ଜୀବନଯାଦବ ‘ମୁଲେଇ’ ପାୟେଙ୍ଗ ଜଣେ ପରିବେଶ ସଂରକ୍ଷକ ଏବଂ ସେଥିପାଇଁ ତାଙ୍କୁ ଭାରତ ସରକାରଙ୍କ ପକ୍ଷରୁ ମର୍ଯ୍ୟାଦାଜନକ ପଦ୍ମଶ୍ରୀ ସମ୍ମାନ ମିଳିଛି । ଆସାମର ମାଜୁଲି ଅଞ୍ଚଳରେ ସେ ଅବସ୍ଥାନ କରନ୍ତି ।ମାତ୍ର ୧୬ ବର୍ଷବୟସରେ ବ୍ରହ୍ମପୁତ୍ର ନଦୀ କୂଳରେ ଗୋଟିଏ କାଳିଆ ଶୁଷ୍କ ଚକଡ଼ାରେ ମୃତବତ୍ ଜୀବନ ବିତାଉଥିବାସାପମାନଙ୍କୁ ଦେଖି ତାଙ୍କ ମନ ବିଚଳିତ ହୋଇଥିଲା ଓ ସେ ସେହି ସ୍ଥାନରେ କିଛି ଗଛ ଲଗାଇବାକୁସ୍ଥିର କରିଥିଲେ । କେଇବୁଦା ବାଉଂଶ ଚାରା ରୋପଣରୁ ଆରମ୍ଭ ହୋଇଥିବା ଏହି କାର୍ଯ୍ୟ ଶେଷରେସେଠାରେ ଘଞ୍ଚ ଜଙ୍ଗଲର ସୃଷ୍ଟି କରି ପାରିଥିଲା । ସେଥିପାଇଁ ସେ କଠିନ ପରିଶ୍ରମ ସ୍ୱୀକାରକରିଥିଲେ । ଏହା ଥିଲା ୧୯୭୯ ମସିହାର ଘଟଣା ।ପରବର୍ତ୍ତୀ ତିନି ଦଶନ୍ଦି ମଧ୍ୟରେ ଯାଦବ ଓ ତାଙ୍କ ବୃକ୍ଷରୋପଣ ନିଶା ସେଇ ଶୁଖିଲା ଅଞ୍ଚଳର ସ୍ୱରୂପକୁ ସଂପୂର୍ଣ୍ଣ ରୂପେ ବଦଳାଇ ଦେଇଥିଲା । ୫୫୦ ହେକ୍ଟର ପରିମିତ ସେଇ ମରୁକ୍ଷେତ୍ର ଏବେ ସବୁଜିମା ଘେରା ଜଙ୍ଗଲରେ ପରିଣତ ହୋଇଛି । ଯାହା, ହାତୀ, ବାଘ, ମାଙ୍କଡ଼, ହରିଣ ଠାରୁ ଆରମ୍ଭ କରି ଅନେକ ପ୍ରଜାତିର ସ୍ଥାନୀୟ ଓ ବିଦେଶାଗତ ପକ୍ଷୀଙ୍କ ନିରାପଦ ଆଶ୍ରୟସ୍ଥଳୀ ପାଲଟିଛି । ଯାଦବ ପ୍ରତିଦିନ ସେଠାକୁ ଯାଇ ନିଜ ହାତ ଓ ଶ୍ରମରେ ସୃଷ୍ଟି କରିଥିବା ସେଇ ପ୍ରାକୃତିକ ପରିବେଶକୁ ଉପଭୋଗ କରନ୍ତି ଓ ତାଙ୍କ ଦୃଷ୍ଟିରେ ଯେଉଁଠି ଶୁଖା ଟାଙ୍ଗରା ଭୂଇଁ ପଡ଼େ ସେଠାରେ କେଇଟି ବୃକ୍ଷ ରୋପଣ କରିଚାଲିଛନ୍ତି ।
ଆମ୍ବ ଗଛ ସହ ବୟସ ବୃଦ୍ଧି ବୃକ୍ଷରୋପଣ କାର୍ଯ୍ୟକ୍ରମତୁମେ କ'ଣ କେବଳ ଆମ୍ବଟିଏ ଖାଅ ?
ତାକୁ ଭଲ ପାଅନି ?
ଆଉ ଗୋଟିଏ ଆମ୍ବ ଖାଇବାକୁ ଇଚ୍ଛା କରନି?
ଏମିତି ଇଚ୍ଛା ପୂରଣ କରିବା ସକାଶେ ତୁମେ ଯେ କୌଣସି ଫଳ ଦୋକାନକୁ ଯାଇ ନିଶ୍ଚିତ ରୂପେ ତାହା କିଣି ପାରିବ । କିନ୍ତୁ କେବେ ଭାବି ଦେଖିଛ ଆମ୍ବ ଖାଇସାରିବା ପରେ ତାର ଟାକୁଆଟିକୁ ନୂଆ ଚାରାରେ ପରିଣତ କରି ସେଥିରୁ ଢେର ଆମ୍ବ ଉପୁଜାଇ ହେବ !
ଏଥିପାଇଁ କେବଳ ଦରକାର ସମୟ ଓ ଧୈର୍ଯ୍ୟ ।ପ୍ରଥମେ ନିଜ ଘର ପାଖରେ ସୁନ୍ଦର ଖାଲି ଜାଗାଟିଏ ବାଛ । ସେଠାରେ ଆମ୍ବ ଟାକୁଆ ରୋପଣ କର । ଏହାକୁ ଯେପରି ରୋପଣ କରାଯିବ ସେଥିନିମନ୍ତେ ଜଣେ ନିଜର ବନ୍ଧୁ କିମ୍ବା ଅନ୍ୟ କୌଣସି ବ୍ୟକ୍ତିଙ୍କ ସହାୟତା ନେଇପାରିବ । ଏକଥା ସୁନିଶ୍ଚିତ କର ଯେ ମାଟି ଫସଫସିଆ ହୋଇଥିବ ଓ ସେଠାରେ ପ୍ରଚୁର ସୂର୍ଯ୍ୟକିରଣ ପଡୁଥିବ । ସେଇ ସ୍ଥାନରେ ପ୍ରତିଦିନ ପାଣି ଦେଇ ଚାଲ । ତୁମକୁ କେଇ ସପ୍ତାହ ପର୍ଯ୍ୟନ୍ତ ଧୈର୍ଯ୍ୟର ସହ ଅପେକ୍ଷା କରିବାକୁ ପଡ଼ିପାରେ । ତା’ପରେ ଦେଖିବ ତୁମର ସେଇ ଟାକୁଆଟି କଅଁଳିଆ ଚାରାଟିଏ ହୋଇ ଭୂଇଁ ଉପରକୁ ମୁଣ୍ଡ ଟେିକିଛି । ତେଣୁ ଅଧୈର୍ଯ୍ୟ କି ତରତର ହେବାର କୌଣସି କାରଣ ନାହିଁ ।
ଯେତେବେଳେ ଟାକୁଆଟି ଚାରା ହୋଇ ମୁଣ୍ଡଟେକିବ ଓ ସୁସ୍ଥ ଆମ୍ବ ଗଛଟିଏ ବଢ଼ିବାକୁ ଲାଗିବ ସେତେବେଳେ ଆହୁରି ଧୈର୍ଯ୍ୟର ସହ ପାଣି ଦେବା ଓ ତାକୁ ସୁରକ୍ଷିତ ରଖିବାର ଆବଶ୍ୟକତା ପଡ଼ିବ । ସଦାବେଳେ ସତର୍କ ରୁହ ଯେ ତୁମର ସେଇ ଚାରା ଗଛଟିକୁ ଯେପରି କୌଣସି କୀଟ କିମ୍ବା ପ୍ରାଣୀ ଖାଇ ନ ଯାଆନ୍ତି । ପୁଣି କେହି ଯେପରି ମାଡ଼ି ଦଳି ନ ପକାଏ ସେଥିପ୍ରତି ଧ୍ୟାନ ଦେଉଥିବ । ଯଦି ଏପରି କାର୍ଯ୍ୟ ସଂପାଦନ କଲାବେଳେ ତୁମେ କ୍ଳାନ୍ତ ଅନୁଭବ କର, କିଛି ବହି ପଢ଼, ଗୀତ ଗାଅ ଓ ଆହୁରି ଅଧିକ ଚାରା ରୋପଣ କରି ଚାଲ । କିଛି ବର୍ଷ ପରେ ଯେତେବେଳେ ବୟସ ବୃଦ୍ଧି ସହ ତୁମେ ଡେଙ୍ଗା ହୋଇଯାଇଥିବ ତୁମ ସହ ତାଳ ଦେଇ ଆମ୍ବଗଛଟି ବି ବଢ଼ିଚାଲିଥିବ । ଧୀରେ ଧୀରେ ତାହା ଏକ ବିଶାଳ ବୃକ୍ଷରେ ପରିଣତ ହେବ । ତା’ ଉପରେ ତୁମେ ଚଢ଼ି ପାରିବ କିମ୍ବା ତା’ ତଳେ ବସି ବଣ ଭୋଜି କରିପାରିବ । ସେତିକିବେଳେ ତୁମେ ବାସ୍ତବରେ ଖୁସି ଅନୁଭବ କରିପାରିବ ।ଏବେ ତୁମେ ଲଗାଇଥିବା ଆମ୍ବ ଗଛଗୁଡ଼ିକରେ ଆମ୍ବ ଫଳିବା ଆରମ୍ଭ କରିଥିବ । ସେସବୁ ସୁଆଦିଆ ଆମ୍ବକୁ ତୁମେ ଓ ତୁମ ସାଙ୍ଗମାନେ ଖାଇପାରିବ । ତା’ଠାରୁ ଭଲ କଥା ହେଉଛି ଅନ୍ୟ ଆମ୍ବ-ପ୍ରେମୀ ଜୀବମାନେ ଯଥା- ନାନା ଜାତିର ପକ୍ଷୀ, ପିମ୍ପୁଡ଼ି, ଗୁଣ୍ଡୁଚିମୂଷା, ବାଦୁଡ଼ି, ମାଙ୍କଡ଼, ବୁଢ଼ିଆଣୀ ଓ ଆହୁରି ଅନେକ ସେଇ ଗଛଆଡ଼କୁ ଆକର୍ଷିତ ହେବେ । ସେଥିମଧ୍ୟରୁ କେତେକ ଜୀବ ଫଳ ଖାଇବାକୁ ଆସିବେ । ଆଉ କେତେକ ଆସିବେ ଗଛର ରସ ଖାଇବାକୁ । କେତେକ ଆମ୍ବ ବଉଳର ମଧୁ ଶୋଷିବାକୁ ଏବଂ ପୁଣି କେତେକ ଜୀବ ଆସିବେ ଅନ୍ୟ ଜୀବମାନଙ୍କୁ ଖାଇବାକୁ । ସେମାନେ ସଭିଏଁ ସଦାବେଳେ ଆମ୍ବ ଗଛ ଚାରିଆଡ଼େ ଘୂରି ବୁଲିବେ । ତେବେ ମୂଳ କଥାଟି ଖାଇବା  ନୁହେଁ। ଏପରି କିଛି ପ୍ରାଣୀ ଅଛନ୍ତି ଯେଉଁମାନେ କେବଳ ଆମ୍ବ ଗଛରେ ଆଶ୍ରୟ ନେବାକୁ ଆସିଥାନ୍ତି । କେହି କେହି ଏହାର ଘଞ୍ଚ ଓ ଶୀତଳ ଶାଖାରେ ବିଶ୍ରାମ ନେବାକୁ ଚାହିଁଥାନ୍ତି । ପ୍ରତ୍ୟେକ ପ୍ରାଣୀଙ୍କ ଲାଗି ତୁମେ ଲଗାଇଥିବା ଆମ୍ବ ଗଛଟିର ଭିନ୍ନ ଭିନ୍ନ ଆବଶ୍ୟକତା ଓ ଉପଯୋଗ ରହିଛି । ପ୍ରତିଦିନ କିଛି ସମୟ ପାଇଁ ତୁମେ ଆମ୍ବ ଗଛ ନିକଟକୁ ଯାଅ ଓ ଭଲ ଭାବେ ନିରୀକ୍ଷଣ କର, କେଉଁ କେଉଁ ଜୀବମାନେ ସେଠାକୁ ଆସୁଛନ୍ତି ଓ ଦିନର କେଉଁ ସମୟରେ ସେମାନଙ୍କ ଆଗମନ ଘଟୁଛି । ପୁଣି ସେମାନେ ଏଠାକୁ ଆସି କ’ଣ କରୁଛନ୍ତି?
ସେମାନଙ୍କର ପ୍ରତ୍ୟେକଟି କାର୍ଯ୍ୟ ଯାହା ତୁମେ ଲକ୍ଷ୍ୟ କରୁଛ ତାହା ନିଜ ଟିପା ଖାତାରେ ଲେଖି ରଖ । ଏବଂ ତୁମେ ଦେଖୁଥିବା ଦୃଶ୍ୟର ଚିତ୍ର ଆଙ୍କ ।ଏବେ ଚିନ୍ତାକର ଗୋଟିଏ ଆମ୍ବ ଚାରା ରୋପଣ କରି ତୁମେ କି କି କାର୍ଯ୍ୟ କରୁଛ ଓ ସେଥିରୁ କ’ଣ ଶିକ୍ଷା ଲାଭ କରିଛ । ଭାବି ଦେଖ, ବୃକ୍ଷରୋପଣ ସତରେ ମଜାଦାର କଥା କି ନୁହେଁ !
ଏବଂ ତୁଳନା କରିଦେଖ ଯାଦବ ଯେତେବେଳେ ଅସଂଖ୍ୟ ଗଛଲତା ଲଗାଇ ଗୋଟିଏ ଜଙ୍ଗଲର ସୃଷ୍ଟି କଲେ ତାଙ୍କୁ କେତେ ଆନନ୍ଦ ମିଳି ନ ଥିବ !
ଏକଦା ଜଣେ ଗରିବ ମହିଳା ଥିଲେ I ସେ ନିଜର ଚାରି ପିଲାଙ୍କ ସହ ଏକ ଛୋଟ ଗାଁରେ ରହୁଥିଲେ।
ଆକାଶରେ ଉଡ଼ିବା ପାଇଁ ସେ ସ୍ବପ୍ନ ଦେଖୁଥିଲେ I ତାଙ୍କ ପାଖରେ ଉଡ଼ାଜାହାଜ କିଣିବା ପାଇଁ ଟଙ୍କା ନଥିଲା I
ସେ ମେଘ, ଚନ୍ଦ୍ର ଓ ତାରାକୁ ଅତି ନିକଟରୁ ଦେଖିବାକୁ ଚାହୁଁଥିଲେ I ସବୁଦିନ ସେ ଗଛତଳେ ବସି ଆକାଶକୁ ଦେଖୁଥିଲେ I
ଦିନେ ସେ ଗଛ ତଳେ ବୁଲୁଥିବା ସମୟରେ ଗୋଟିଏ ବାଡ଼ି ଦେଖିଲେ I
ଘରେ ବାଡ଼ିଟି କଥା କହିବା ଆରମ୍ଭ କଲା I " ମୁଁ ଜାଣିଛି ତୁମେ ଉଡ଼ିବାକୁ ଚାହୁଁଛ,  ଏଥିପାଇଁ ମୁଁ ତୁମକୁ ସାହାଯ୍ୟ କରିବି I"
ମହିଳା ଜଣକ ବହୁତ ଖୁସି ହୋଇଗଲେ I "ମୁଁ କେତେବେଳେ ଉଡ଼ିବି?"
ସେ ପଚାରିଲେ  I"ଆସନ୍ତା କାଲି ରାତିରେ I"-ବାଡ଼ିଟି କହିଲା I"ସତରେ?
"- ମହିଳା ଜଣକ ଆଶ୍ଚର୍ଯ୍ୟ ହୋଇ ପଚାରିଲେ I
ସେ ନିଜ ପିଲାମାନଙ୍କୁ ବାଡ଼ିରେ ଉଡ଼ିବା ବିଷୟରେ କହିଲେ। “ମାଆ!
ତୁମେ ଅସୁସ୍ଥ ଅଛ ନା କେବଳ ଥକି ଯାଇଛ?”- ପିଲାମାନେ ପଚାରିଲେ ﻿I
﻿ସେ ଚନ୍ଦ୍ର, ପାହାଡ଼ ଏବଂ ମେଘଗୁଡ଼ିକୁ ଦେଖିଲେ I
ଆର ଥରକୁ, ମୁଁ ମୋ ପିଲାମାନଙ୍କ ସହିତ ଉଡ଼ିବି I
ମୋରୋ ଜନେ ସାନ୍ଗ ଅଛି.ସେ ମୋ ଘରେ ଋହେ.
ମୁ ଜେତେବେଲେ ଖୁସି ହୁଏ ,ସେ ବି ଖୁସି ହୁଏ.
ମୁ ଜେତେବେଲେ କାନ୍ଦେ ,ସେ ବି କାନ୍ଦେ.
କିନ୍ତୁ ମୁ ତାକୁ ସୁନି ପାରେନି.ମୋ ସାନ୍ଗ ଦର୍ପନ ରେ ଋହେ
ମୁ ତାକୁ କୁହେ " ବାହ ରକୁ ଆସେ","ମିସିକି ଖେଲିବା".
ସେ ବାହେରେନି.
ମତେ ଭଲଲାଗେ ନାହି.
ମୁ ସୋଈବାକୁ ପଲା ଏ
ମୁ ନିଦ ରେ ଥିଲାବେଲେ ସେ  ଦର୍ପନ ଋ ଆସେ.ଆଉ ଆମେ ମଜା କଋ
ଆମେ ଖେଲୁ,ଆମେ  ଦୌଦ୍ଡ଼ୁ.ଆମେ ଚିଲାଉ ଆଉ  ପାଟି କଋ
ମୁ ଜେତେବେଲେ ତା ସହ କଥା ହୁଏ,ସେ ବି ମୋ ସହ କଥା ହୁଏ.
ସକାଲ ହେଲେ ମୋ ସାନ୍ଗ ଦର୍ପନ କୁ ଫେରି ଯାାଏ.
କିନ୍ତୁ ମତେ ଜମା ଖରାବ ଲାଗେନି.ଆମେ ପୁନି ମୋ ସ୍ୱପ୍ନ ରେ ଖେଲିବୁ.
ଶାନ୍ତିକୁ ସବୁଦିନ ବଡ଼ିଭୋର୍‌ରୁ ଉଠିବାକୁ ହେଉଥିଲା। ସେ ଉଠିଲାବେଳକୁ ଆକାଶ ଫର୍ଚ୍ଚା ହୋଇଆସୁଥାଏ ଓ ଅଧିକାଂଶ ଲୋକବିଛଣା ଛାଡ଼ିନଥାନ୍ତି। କକା ଖୁଡ଼ିଙ୍କ ପାଇଁ ଚା' କରିବାକୁ ହେବ ବୋଲି ସେ ଶୀଘ୍ର ଉଠୁଥିଲା।
ଶାନ୍ତିକୁ ଏଗାର ବର୍ଷ ହୋଇଥିଲା। ସେ ସହରରେ କକା ଖୁଡ଼ିଙ୍କପାଖରେ ରହୁଥିଲା।ଶାନ୍ତିକୁ ସହର ଆସିବାକୁ ହେଲା କାରଣଲାଗ୍‌ଲାଗ୍‌ ଦୁଇବର୍ଷଗାଆଁରେ ବର୍ଷା ହେଲାନି। ଧାନ ଗଛ ଶୁଖିମରୁଡ଼ି ହୋଇଗଲା। ଘରେ ଖାଇବାକୁ ନଥାଏ। ଶାନ୍ତିର ବାପାବେମାର ପଡ଼ିଲେ। ତା ମାଆ କ'ଣ କରିବ ବୋଲି ବୁଦ୍ଧି ବାଟପାଇଲାନି। ଔଷଧ ପାଇଁ ଟଙ୍କା ନଥିଲା କି ପପୁ ଗୁଡ୍‌ଡିଙ୍କ ପାଇଁଖାଇବାକୁ ନଥିଲା। ପିଲାମାନେ ଗାଆଁ ସ୍କୁଲକୁ ଯିବା ବନ୍ଦକରିଦେଲେ। କିନ୍ତୁ ସହରରେ ଥିବା ଶାନ୍ତିର କକା ଖୁଡ଼ି ବହୁତଦଯାଳୁ ଥିଲେ।"ବ୍ୟସ୍ତ ହୁଅ ନାହିଁ", କକା କହିଲେ,"ଶାନ୍ତି ଆସୁ। ଆମ ସହିତ ସହରରେ ରହିବ।""ସେ ମତେ ଘରକାମରେ ସାହାଯ୍ୟ କରିବ, " ଖୁଡ଼ି କହିଲେ,"ସେ ସ୍କୁଲକୁ ମଧ୍ୟ ଯାଇପାରିବ।"
"ସ୍କୁଲକୁ ଯାଇ ପାରିବ !
ତୁମର ବଡ଼ ଦୟା", ଶାନ୍ତିର ମାଆ କହିଲେ,"ନୂଆ ରାସ୍ତା ଯୋଉଠିତିଆରି ହେଉଛି,ସେଠିଯାଇ ମୁଁ କାମ ଖୋଜିନେବି। ଏଠି ଆମମାନଙ୍କ ପାଇଁ ମୁଁ କିଛିରୋଜଗାର କରିପାରିବି।"ଶାନ୍ତି ବସ୍‌ରେ ବସି କକାଖୁଡ଼ିଙ୍କ ସହିତ ସହରକୁ ଆସିଲା। ସହର ବହୁତ ବଡ଼ ଥିଲା ମାତ୍ର ଅପରିଷ୍କାର ଥିଲା। ସେଠାରେ ଗୁଡ଼ାଏଘର ଥିଲା ହେଲେ ଏକଦମ୍ ଅଳ୍ପ ଗଛ ଥିଲା। ଶାନ୍ତି ଗାଆଁରେ ସେଇ ବଡ଼ ବରଗଛ ଓ ପୋଖରୀକୁ ମନେ ପକେଇଲା, ଯେଉଁଠି ସେ ସବୁଦିନ ଗାଧୋଉଥିଲା। ଏଠି ତାକୁ ରାସ୍ତାରେ ଥିବା ଟ୍ୟାପ୍‌ରୁ ବାଲ୍‌ଟିରେ ପାଣି ବୋହିବାକୁ ପଡୁଥିଲା। ପାଣି ପାଇଁଲୋକଙ୍କର ଧାଡ଼ି ଲାଗୁଥିଲା। ବେଳେବେଳେ ସେଠାରେ କଳି ଝଗଡ଼ା ହେଉଥିଲା। କେବେ ପୁଣି କିଏ କିଏ ଆସିଶାନ୍ତିର ବାଲ୍ଟିକୁ ଠେଲି ଦେଇ ନିଜେ ପାଣି ନିଅନ୍ତି। ଶାନ୍ତିର ଡେରି ହେଇଯାଏ। ତା'ପରେ କକା ତାକୁ ଗାଳି ଦେଉଥିଲେ କାରଣ ତାଙ୍କର ଗୋଧୋଇବା ପାଇଁ ପାଣି ଦରକାର ଥାଏ ଓ ତାଙ୍କରକାମକୁ ଯିବା ଡେରି ହେଇଯାଏ।
କିନ୍ତୁ ଶାନ୍ତି ଜାଣିଥିଲା ଯେ ତା'ର ବଡ଼ ଭାଗ୍ୟ। ଏଠି ଯଥେଷ୍ଟଖାଇବାକୁ ଥିଲା ଏବଂ ଟିକି ଝିଅ ମମତାକୁ ସେ ଭଲ ପାଉଥିଲା। ତେଣୁ ସେ କଠିନ ପରିଶ୍ରମ କରୁଥିଲା ଓକେବେ ସ୍କୁଲ ଯିବ ବୋଲି ଅପେକ୍ଷା କରୁଥିଲା। ଶାନ୍ତି ଖୁଡ଼ିଙ୍କୁ ପଚାରିଲା। ସେ କହିଲେ, "ଏବେ ସ୍କୁଲ ଯିବାକୁ ସମୟ ନାହିଁ। ଆରବର୍ଷ ଦେଖିବା। ମମତା ଟିକେବଡ଼ ହେଉ।" ଶାନ୍ତିର ମନ ମରିଗଲା। କିନ୍ତୁ ସେ ସବୁ କାମକୁ ଭଲରେ କରିବାକୁ ଚେଷ୍ଟାକରୁଥିଲା । କେବେ କେବେ ଭୁଲ ହୋଇ ଯାଉଥିଲା। କକା ଖୁଡ଼ି ଖୁବ୍ ରାଗୁଥିଲେ।
କକା ଖୁଡ଼ି ରାଗିଲାବେଳେ ଶାନ୍ତି ଖୁବ୍ ଅସହାୟ ହେଇପଡୁଥିଲା। କକାଙ୍କର ସ୍ୱର ଘଡ଼ଘଡ଼ି ପରିଶୁଭୁଥିଲା ଓ ଖୁଡ଼ିଙ୍କ ମୁହଁ ଛୁରୀ ଭଳି ଧାରୁଆ ଦିଶୁଥିଲା। "ତୁ ବଦ୍‌ମାସ ପିଲା !"
ସେମାନେ ଚିତ୍କାର କରନ୍ତି, "ତୁ'ଟା ଅଳସେଇ। କୋଉ କାମକୁ ତୁ ନୁହଁ !"
ଦିନେ ଖୁଡ଼ି ତାକୁ ଖୁବ୍ ଗାଳି କଲେ। ଶାନ୍ତି ନିଜକୁ ଏତେ ଅସହାୟ ମଣିଲା ଯେ ଦୌଡ଼ିକି ପଳେଇଲା। ସେ ଭାବିଲା, "ମୁଁ ମୋ ଘରକୁ ପଳେଇବି।" କିନ୍ତୁ ତା ପାଖରେ ବସ୍ ଟିକେଟ୍ ପାଇଁ ପଇସା ନଥିଲା। କ'ଣ କରିବ ?
ଗୋଟେ ଗଛ ତଳେ ବସି ସେ ଭାବିଲା। ତାହା ଗୋଟିଏ ସୁନ୍ଦର ଗଛ ଥିଲା। ତାଗାଆଁ ବରଗଛ ଭଳି ବଡ଼ ନୁହଁ,ତଥାପି ଭଲ ଥିଲା ଓ ଛାଇ ଦେଉଥିଲା। ଶାନ୍ତି ଗଛ ଗଣ୍ଡିକୁ ଆଉଜି ବସିପଡ଼ିଲା ଓ ଆଖି ବୁଜି ଦେଲା। ହଠାତ୍ କେହି ଜଣେ ଫିସ୍ ଫିସ୍ କରି କହୁଥିବାର ସେ ଶୁଣିଲା, "କାନ୍ଦନା,ଶାନ୍ତି!
ତୁ ଗୋଟେ ଭଲ ପିଲା। ତୁ ଖୁବ୍ ଚଞ୍ଚଳ ଓ ବୁଦ୍ଧିମତି!"
ଶାନ୍ତି ଚାରିପଟକୁ ଚାହିଁଲା। କେହି ନଥିଲେ। ଇଏ ତ ଗଛ ହେଇନପାରେ। ଗଛତ କଥା କହିପାରେନି। "ଶାନ୍ତି ତୁ ୟଦି ସେଠି ନରହିବୁ ତୋ ଖୁଡ଼ି କ'ଣ କରିବେ ?
ତାଙ୍କୁ କିଏ ସାହାଯ୍ୟ କରିବ?"
କେହି ଜଣେ ପୁଣି କହିଲା, "ତୁ ଯଦି ଖୁଡ଼ିଙ୍କୁ ସାହାଯ୍ୟନକରିବୁ ତୋ ମାଆ ପପୁ ଓ ଗୁଡ୍‌ଡିଙ୍କୁ କୋଉଠୁ ଖାଇବାକୁ ଦେବ ?"
ଶାନ୍ତି ଟିକେ ହସିଲା। କାରଣ ସେ ଜାଣିଥିଲା ଏହା ସତ। କିନ୍ତୁ ସେଠି କେହି ନଥିଲେ। ସେପୁଣିଥରେ ଚାରିପଟକୁ ଚାହିଁଲା। ଗଛମାନେ କହିଥିବେ- ସେ ଭାବିଲା।ଶାନ୍ତି ଲୁହ ପୋଛିଲା ଓ ଫେରିଗଲା।
ଏଇ ଘଟଣା ପରେ ଯେତେବେଳେ ଶାନ୍ତିର କାମ ସରିଯାଏ ସେ ସେଇ ଗଛମୂଳକୁଆସି ବସେ। ବେଳେବେଳେ ସେ ପୁରୁଣା ବହିଟିଏ ଆଣେ ଓ ପାଟିକରି ପୃଷ୍ଠାସବୁ ପଢ଼ିଚାଲେ। ସେ ଗଛକୁଧାଡ଼ି ଧାଡ଼ି କରି ପଢ଼ାଇବାକୁ ଚେଷ୍ଟାକରେ। ଗଛ ତାକୁ ସବୁବେଳେ ଭଲ କଥା ସବୁ କହୁଥିଲା। ଶାନ୍ତିଜାଣିଲା ଯେ ସେ ଆଉ ଏକା ନୁହଁ। ଏଠି ଏଇ ବଡ଼ ସହରରେ ତାରସାଙ୍ଗଟିଏ ଅଛି। ସେ ନିଜକୁ ଆଉ ଅସହାୟ ମଣିଲାନି।
ଦିନେ ସକାଳେ, ସବୁଦିନ ଭଳିଶାନ୍ତି ଜଲ୍‌ଦି ଉଠିଥିଲା। ସେ ଷ୍ଟୋଭ୍ ଜଳେଇଲା ଓ ଚା' ତିଆରି କଲା। ଦୁଇଟି ଗ୍ଲାସ୍‌ରେ ଚା' ଢାଳିଲା ଓ କକା ଖୁଡ଼ିଙ୍କ ପାଇଁ ନେଇକି ଗଲା। କୋଠରୀ ଭିତରକୁ ସେ ଆସ୍ତେ ଯିବାକୁ ଚେଷ୍ଟାକରୁଥିଲା କିନ୍ତୁ କବାଟଟା ଶବ୍ଦ କଲା। ଟିକି ଝିଅ ମମତା ଉଠିଗଲା ଓ କାନ୍ଦିଲା। "ଦେଖ୍ କ'ଣ କଲୁ!"
ଖୁଡ଼ି କହିଲେ, "ଯାଆ ତା ଯାଇଁ ବିସ୍କୁଟ୍ଖଣ୍ଡେ ଆଣ।" ଶାନ୍ତି ଚା'ଗ୍ଲାସ୍ ତଳେ ଥୋଇଲା ଓ ଆଖି ପିଛୁଳାକେ ବିସ୍କୁଟ୍ଟିଏ ନେଇ ଫେରିଲା।ଖୁଡ଼ି ହାଇ ମାରିଲେ।
ସେ ବିସ୍କୁଟ୍ ଆଣି ମମତା ହାତରେ ଧରାଇଲା। ମମତା ପାଟିରେ ବିସ୍କୁଟ୍ରଖିଲା ଓ ଶାନ୍ତିକୁ ଚାହିଁ ହସିଲା।
"ଅଘ....ଘଅ.....ଘଅ" ମମତା ହାତ ହଲେଇ ହଲେଇ କହିଲା। ଶାନ୍ତି ବି ହସିଲା। ସେ ୟାର ଅର୍ଥ ଜାଣେ, ମାନେ "ଆ !
ମୋ ସାଙ୍ଗେ ଖେଳିବୁ !"
କିନ୍ତୁ ସେତେବେଳେ ତା ପାଖେ ଖେଳିବାକୁ ବେଳ ନଥିଲା। ପାଣିଅଣାହେବ,ବାସନ ମଜାହେବ, ଜଳଖିଆ ତିଆରିହେବ। ପରିବା କଟା ହେବ। ଡାଲି ସିଝିବା ପାଇଁ ଗ୍ୟାସ୍‌ରେ ରଖା ହେବ।"ଟିକିଏ ପରେ",ଶାନ୍ତି କହିଲା, "ଜଲ୍‌ଦିଆସିବି।"
ଶାନ୍ତି ଏତେ ଜୋର୍ ଦୌଡ଼ି ଦୌଡ଼ି କାମ କଲା ଯେ ତା ପାଦକୁ ଚାହିଁ ପାରିବନି। ତା ଆଙ୍ଗୁଠି ସବୁ ଉଡ଼ିଲେ। ଆଖି ପିଛୁଳାକେଖୋଲୁଥିଲେ ବନ୍ଦ ହେଉଥିଲେ।ଖୁଡ଼ି ଆସୁଥିବାର ଶବ୍ଦ ସେ ଶୁଣିପାରିଲା। "ଚଞ୍ଚଳ, ଚଞ୍ଚଳ !"
ଖୁଡ଼ି କହିଲେ, "କକା ଜଳଖିଆ ଖାଇ ଯିବେ।ତାଙ୍କ ଦିପହର ଖାଇବା ପ୍ୟାକ୍‌ କରି ଦେ। ତାଙ୍କର ଡେରି ହେଇଯାଇଛି, ଶାନ୍ତି !
ତୁ ଏତେ ଧୀରେ କ'ଣ କାମ କରୁଛୁ ?
ଅଳସେଇ !"
ଶାନ୍ତିର ହାତ ଦୁଇଟି ଆହୁରି ଜୋର୍‌ରେ ଉଡ଼ିଲେ। ସେମାନେ ପରଟା ବେଲିଲେ। ସେକିଲେ। କକାଙ୍କୁ ଯେମିତିଭଲ ଲାଗେ ପ୍ରସ୍ତଥିବା ଗରମ ପରଟା। ସେ ତିନିଟା ଓ ଆଉ ଅଧେ ପରଟା ଖାଇଲେ। ଖୁଡ଼ି ଦୁଇଟା ଖାଇଲେ।ଶାନ୍ତି ଅଧେ ପରଟା ପାଟିରେ ଠୁସେଇ ଦେଇ ଜଲ୍‌ଦି ଚୋବେଇ ପକେଇଲା।
ଚଞ୍ଚଳ!
ଚଞ୍ଚଳ!
ମମତା ସାଙ୍ଗରେ ଖେଳିବା ପୂର୍ବରୁ ଘରସବୁ ଓଳେଇବାକୁ ହେବ। ଆହୁରି ବାସନ ପଡ଼ିଛି। ମାଜିବାକୁ ହେବ। ସେ ବାସନ ମାଜିଲା। ଧୋଇଲା। ମାଜିଲା। ଧୋଇଲା। ଶାନ୍ତିର ହାତ ପୁଣିଥରେ ଦୌଡ଼ିଲେ। ଉଡ଼ିଲେ।ଚଞ୍ଚଳ !
ଚଞ୍ଚଳ !
ଓଃ.....!
ତା ହାତରୁ ପ୍ଲେଟ୍‌ଟିଏ ଖସି ପଡ଼ିଲା।
ଫଟ୍ !
ଶାନ୍ତି ପ୍ଲେଟ୍ ଫାଟିବାର ଶବ୍ଦ ଶୁଣିଲା ଏବଂ ଏତେ ଡରିଗଲା ଯେ ଦୌଡ଼ିଲା। ସେ ଘରୁ ବାହାରି ରାସ୍ତାକୁ ଦୌଡ଼ିଗଲା।ଖୁଡ଼ି କେଁ କେଁ ହୋଇକହିବାର ସେ ଶୁଣିପାରୁଥିଲା, "ବଦମାସ୍ ପିଲା !
ଜାଣୁ, ସେ ପ୍ଲେଟ୍‌ର ଦାମ୍ କେତେ ?"
ଖୁଡ଼ି ପ୍ରକୃତରେ ଖୁବ୍ ରାଗି ଯାଇଥିଲେ। ସେ ଶାନ୍ତିକୁ ଚାପୁଡ଼ା ମାରିଥାନ୍ତେ।କୋଉଠିକୁ ସେ ଯିବ ?
କୋଉଠି ଲୁଚିବ ?
ସେ ତା'ର ସାଙ୍ଗ ଗଛପାଖକୁଦୌଡ଼ିଲା। "ମତେ ସାହାଯ୍ୟକର। ସାହାଯ୍ୟ କର!"
ସେ କାନ୍ଦିଲା।
"ଶାନ୍ତି !
ଶାନ୍ତି !
ବଦମାସ୍ ପିଲା। ତୁ କୁଆଡ଼େ ଯାଇପାରିବୁନି। ତତେ ମୁଁ ନିଶ୍ଚୟ ଧରିବି। ରହ, ଦେଖ୍ !"
ଶାନ୍ତି ହସିଲା, "ମୁଁ ନିରାପଦ,"ସେ କହିଲା, "ତମେ ମତେ କେବେ ବିପାଇପାରିବନି ଖୁଡ଼ି !"
"ଶାନ୍ତି !
ଶାନ୍ତି !
ତୁ କୋଉଠି ଶାନ୍ତି !"
ଖୁଡ଼ିଙ୍କ ସ୍ୱର ନରମ ହେଇଆସୁଥିଲା। ଶାନ୍ତି ଗୋଟେ ଲମ୍ୱାଗଭୀର ଶ୍ୱାସ ନେଲା। ଖୁଡ଼ି ତାକୁ ଏଠି କେବେ ବି ଖୋଜି ପାଇବେନାହିଁ। ଗଛ ଭିତରଟା ଅନ୍ଧାରଓ ଅଣଓସାର ଥିଲା। ଶାନ୍ତି ଜାକିଜୁକି ହେଇ ଶୋଇପଡ଼ିଲା। ସେ ଶୋଇଲା।ଶୋଇଲା।ଛୋଟ ଶିଶୁଟିର କାନ୍ଦ ଶୁଭିବା ଯାଏଁ ସେ ଶୋଇଥିଲା।
ମମତା କାନ୍ଦୁଥିଲା। "ଚୁପ୍ ହେଇଯାଆ !
ଚୁପ୍ ହେଇଯାଆ !"
ଖୁଡ଼ି କହୁଥିଲେ। ମମତା ଚୁପ୍ ହେଉନଥିଲା।"ଚୁପ୍ ହଅ !
ଚୁପ୍ ହଅ !"
କକା ଚିତ୍କାର କଲେ। ମମତା ଆହୁରି ଜୋରରେ କାନ୍ଦିଲା।କକା ଫେରିଆସିଲେଣି !
ତାହେଲେ ସନ୍ଧ୍ୟା ହେଇଗଲାଣି !
ଶାନ୍ତି କ'ଣ କରିବ ?
ସେ ଏଇ ଗଛ ଭିତରେ ହିଁ ରହିବ। ତାକୁ ଗାଳି ଦେଉଥିବା ଲୋକଙ୍କଠାରୁ ନିରାପଦରେ।
ମମତା ଏବେ ଜୋରରେ କାନ୍ଦିଲାଣି। ଖୁଡ଼ି କହୁଥିଲେ, ''ସେ ଏମିତି ଚୁପ୍ ହେବନି,ଶାନ୍ତି ଥାଆନ୍ତା କି!
ସେ ହିଁ ଜାଣେ କେମିତି ୟାକୁ ଚୁପ୍ କରେଇବାକୁ ହେବ। ଓଃ, ସେ କୁଆଡ଼େ ଗଲା ?"
"ତମେ ତାକୁ ଏତେ ଗାଳି ଦେଲ।" କକା କହିଲେ, "ଆମେ ତା ମାଆ ବାପାଙ୍କୁ କ'ଣ କହିବା?
ଆମେ ହିଁ ଅସୁବିଧାରେ ପଡ଼ିଯିବା !"
"ମୁଁ ତାକୁ ଆଉଗାଳି ଦେବିନି। ରାଣ ଖାଇ କହୁଛି !"
ଖୁଡ଼ି କାନ୍ଦିଲେ, "ସେ ଖାଲି ଫେରି ଆସୁ !
ମୁଁତାକୁ ଆଉ କେବେ ଗାଳି ଦେବିନି !"
ଶାନ୍ତି ଟିକିଏ ହସିଲା। ସେ ଫେରିଯିବ କି ?
ଗଛ ଭିତରେ ତାକୁ ଯଥେଷ୍ଟ ଭଲ ଲାଗୁଥିଲା। କିନ୍ତୁ ମମତା ତଥାପିକାନ୍ଦୁଥିଲା। ଶାନ୍ତି ଜାଣେ ସେ କାହିଁକି କାନ୍ଦୁଥିଲା। ସେ ଶାନ୍ତିକୁ ଅପେକ୍ଷା କରୁଥିଲାଖେଳିବା ପାଇଁ। ସେ ଯିବ କି ?
ହଠାତ୍ ଗଛ ପୁଣିଥରେ କଥା କହିଲା, "ତୁ ଯଦି ଚାହୁଁ ତେବେ ଯାଇପାରୁ," ସେ ଫିସ୍ ଫିସ୍ ଶବ୍ଦରେ କହିଲା, "ତେବେ ତୁ ଯେତେବେଳେ ଚାହିଁବୁ, ଏଠିକୁ ଆସିପାରିବୁ।""ଆସି ପାରିବି !
ଆସି ପାରିବି !
ସତରେ ?"
"ହଁ, ହଁ, ତୁ ଆସିପାରିବୁ। ଏ ଜାଗା କେବଳ ତୋରି ପାଇଁ ରହିଲା !"
ଗଛ କହିଲା।
ଶାନ୍ତି ଗୋଟେ ଲମ୍ବା ନିଃଶ୍ୱାସ ଛାଡ଼ିଲା।ସେ ଫେରିଯିବା ଉଚିତ୍ ହେବକି ?
ମମତା ଏତେ ଜୋର୍ ରାହାଧରିକାନ୍ଦୁଥିଲା। "ଠିକ୍ ଅଛି", ସେ କହିଲା, "ମୁଁ-ମୁଁ ଭାବୁଛି। ମୁଁ ଏବେ ଯିବି। କିନ୍ତୁ ଯେତେବେଳେ ଇଚ୍ଛାହେବ ମୁଁ ଫେରିଆସିବି।""ତୁ ଯେତେବେଳେ ଇଚ୍ଛା କରିବୁ..." ଗଛ କହିଲା ଓ ନିଜର ଗଣ୍ଡି ମେଲେଇ ଦେଲା। ଶାନ୍ତିବାହାରକୁ ପାଦ ଥୋଇଲା।
ସେ ଧୀରେ ଧୀରେ ଚାଲି ଘରକୁ ଆସିଲା ଓ ବେଲ୍ ବଜାଇଲା। କକା କବାଟଖୋଲିଲେ। "ଶାନ୍ତି ?"
ସେ ପଚାରିଲେ, "ତୁ କୋଉଠି ଥିଲୁ ?"
"ସାଙ୍ଗ ପାଖକୁ ଯାଇଥିଲି," ସେ କହିଲା,"ମୁଁ ହାଲିଆ ହେଇପଡ଼ିଥିଲି। ଆଉ... ଭୁଲରେ ପ୍ଲେଟ୍‌ଟେ ଭାଙ୍ଗିଦେଲି। ଖୁଡ଼ି ଗାଳି କରିବେ ବୋଲି ମୁଁ ଡରିଗଲି।""ଶାନ୍ତି !"
ଖୁଡ଼ି କାନ୍ଦି କାନ୍ଦି କହିଲେ, "ତୁ କୋଉଠି ଥିଲୁ ?"
"ସାଙ୍ଗ ପାଖରେ", କକା ଉତ୍ତର ଦେଇଦେଲେ, "ବିଚାରି ଦିନସାରା କାମ କରିକରି ଥକିଯାଉଛି। ଛୋଟ ପିଲାଟେ ନା !
କ'ଣ ହେଇଗଲା ଯଦି ଗୋଟେ ପ୍ଲେଟ୍ସେ ଭାଙ୍ଗିଦେଲା ?
ଏ ଭୁଲ୍ ଆଉ କାହାର ବି ହୋଇପାରେ !"
"ହଁ,"ଖୁଡ଼ି ଧୀରେ କହିଲେ, "ସେ ଛୋଟ ପିଲାଟେ। କ'ଣ ହେଇଗଲା ?
ଯଦି ପ୍ଲେଟ୍‌ଟେଭାଙ୍ଗିଗଲା !
ଶାନ୍ତି,ତୁ ମମତାକୁ ଟିକେ ଧରିବୁ କି?
ମୁଁ ତୋ ପାଇଁ ଚା'କରି ଆଣିବି। ତା'ପରେ ମୁଁ ରାତିପାଇଁ ରୋଷେଇ କରିବି। ତୁ ମମତା ସାଙ୍ଗେ ଖେଳିବୁ।""ମମତା କାନ୍ଦ ବନ୍ଦ କଲା। କହିଲା, "ଆଘ...ଘଅ...ଘଅ," ଏବଂ ଶାନ୍ତି ଆଡ଼କୁ ହାତ ବଢ଼େଇଲା। ଶାନ୍ତି ତାକୁ କୁତୁକୁତୁ କଲା ଓ ହସେଇଲା।କକା କହିଲେ, "ସେ ତତେ ଏତେ ମନେ ପକେଇଲା ଯେ ଜମା କାନ୍ଦ ବନ୍ଦ କଲାନି।""ମମତା ମତେ ଭଲପାଏ,"ଶାନ୍ତି କହିଲା।ଖୁଡ଼ି କହିଲେ, "ଆଉ କେଭେ କୁଆଡ଼େ ଯିବୁନି, ଶାନ୍ତି, ନହେଲେ ମମତା କାନ୍ଦିବ। ଏବଂ... ଆମେ ତତେ ବି ଭଲପାଉ।"
ତା'ପରେ କକା କହିଲେ,"ଆଉ ଗୋଟେ କଥା ଶାନ୍ତି.... କାଲି ମୁଁ ତୋ ପାଇଁ ସ୍କୁଲଦେଖିବି।"ଶାନ୍ତି ଝରକା ବାଟେ ତା'ର ଗଛ ସାଙ୍ଗକୁ ଚାହିଁଲା।ସେ ନିରବରେ ହସିଲା। କିଛି କହିଲା ନାହିଁ। ଏବେ ଆଉ ସେ ଏକା ନୁହଁ। ନିଜ ପାଇଁ ନିରାପଦ ଜାଗାଟିଏସେ ପାଇ ସାରିଥିଲା। ଯାହା ସବୁବେଳ ପାଇଁ ତା'ରି ହେଇ ରହିଥିବ।
ମେଘ ଖଣ୍ଡଟିଏ ଭାସି ଯାଉଥିଲା I
ମୟୂର କହିଲା, " ତୁମେ ବର୍ଷା କର I ମୁଁ ନାଚିବି I"
ମାଛ କହିଲା, " ତୁମେ ବର୍ଷା କର I ମୋତେ ଆହୁରି ପାଣି ଦରକାର I"
କୃଷକ କହିଲା, " ତୁମେ ବର୍ଷା କର I ମୁଁ ତଳି ଲଗାଇବି I"
ରାଜୁ କହିଲା, "ତୁମେ ବର୍ଷା କର I ମୁଁ ଡଙ୍ଗା ଭସେଇବି I"
ମେଘ ବର୍ଷିବାକୁ ଲାଗିଲା I
ମୟୂର ବହୁତ ନାଚିଲା I
ପୋଖରୀ ଭରିଗଲା I ମାଛ ଖୁସି ହୋଇଗଲା I
କୃଷକ ତଳି ବୁଣିବାରେ ଲାଗିଗଲା I
ଛପା-ଛପ, ଛୁନ୍-ଛୁନ୍ !
ରାଜୁ ନିଜର ସାଙ୍ଗମାନଙ୍କ ସହିତ ମସ୍ତି କରିବାକୁ ଲାଗିଲା I
ହସି ହସି ମେଘ ଆଗକୁ ମାଡ଼ି ଚାଲିଗଲା Iନିଜ ପଛରେ ମଧୁର ଵାସ୍ନା ଛାଡ଼ିଗଲା I
ରାଜୁ ସହରରେ ରହୁଥିଲା। ହେଲେ, ଖରାଦିନେ ସ୍କୁଲ୍ ଛୁଟିହେଲେ ସେ ଗାଁରେ ଅଜାଙ୍କ କ୍ଷେତ ଦେଖିବାକୁ ଚାଲିଆସୁଥିଲା।ଗୋଟେଖରାଦିନ ସଞ୍ଜରେ ରାଜୁ ଓ ଅଜା ତାଙ୍କ ସବୁଦିନିଆ ସଞ୍ଜବେଳ ବୁଲାରେ ଗାଁ ଆରପଟେ ଥିବା ବଗିଚାକୁଗଲେ। ଥଣ୍ଡା ପବନ ବହୁଥିଲା, ଆଉ ରାସ୍ତାର ଦୁଇପଟଯାକ ଥିଲା ଶାଗୁଆ କ୍ଷେତ।
ବଗିଚାଟି ଫଳଗଛରେ ଭରା ଥିଲା।ଅଜା ଓ ରାଜୁ ବଗିଚା ଭିତରେ ଚାଲୁଥିଲେ, ତା'ର ପ୍ରଶଂସା କରୁଥିଲେ। ବଗିଚାର ଗୋଟେ ପଟେ ବଡ଼ କେନାଲ୍‌ଟିଏ ବହୁଥିଲା। କେତେଗୁଡ଼ିଏ ଛୋଟ ପାଣିଧାର ବଡ଼ କେନାଲଟିରୁ ବାହାରି ଗଛଗୁଡ଼ିକୁ ପାଣି ଦେଉଥିଲେ।ରାଜୁ ଥଣ୍ଡା, କାଚକେନ୍ଦୁପରି ସଫା ପାଣିକୁ ଯିବାର ଲୋଭ ରୋକିପାରିଲା ନାହିଁ।
"ଆମେ ଏଇ ବଗିଚାରେ ନାନା ପ୍ରକାରର ଫଳ ଉପୁଜାଇବୁ", ସେମାନେ ଚାଲୁଚାଲୁ ଅଜା ଗର୍ବର ସହ କହିଲେ।ରାଜୁ ଦେଖିଲା, ଗଛଗୁଡ଼ିକ ଗୋଟିଏ ଧାଡ଼ିରେ ଲଗା ହେଇଛନ୍ତି।ବଗିଚାର ଚାରିପଟେ ତାରବାଡ଼ଘେରା ହୋଇଛି।
"ଅଜା,କୁହ, ଏ ବଗିଚାରୁ ତୁମେ କି କି ଫଳ ଉପୁଜାଅ?"
ରାଜୁ ପଚାରିଲା।"ଆ, ମତେ ଦେଖେଇବାକୁ ଦେ,"ଅଜା ହସି ରାଜୁର ହାତଧରିକହିଲେ।
"ଏଗୁଡ଼ିକ ଆମ୍ୱଗଛ, ସେଗୁଡ଼ିକ ପିଜୁଳି ଗଛ", ଅଜା କହିଲେ। ବଗିଚାର ଆହୁରି ଭିତରକୁ ଯାଇ ସେ ପୁଣି କିଛି ଗଛ ଦେଖାଇ କହିଲେ, "ଆଉ ଏଇଠି ଦେଖ ଅଙ୍ଗୁର ଓ ପଣସ ଗଛ।"
ଅଜା ଗଛ ଗୁଡ଼ିକରେ ଦରକାର ଅନୁସାରେ ପାଣି ଓ ଖତ ଦେଇ ସେଗୁଡ଼ିକର ଯତ୍ନ ନେଇଥିଲେ। ପ୍ରତି ଗଛ ସତେଜ ଦିଶୁଥିଲା। କିଛି ଗଛରେ ଫୁଲ ବିଥିଲା, ହେଲେ ଅଧିକାଂଶ ଗଛରେ ଫଳ ଭରା ଥିଲା।ତେବେ, ସବୁ ଫଳ ପାଚିନଥିଲା।
ଗଛ ତଳେ ଗୁଡ଼ିଏ ଅଧାଖିଆ ଫଳ ପଡ଼ିଥିଲା, ଯାହା ମାଙ୍କଡ଼ ଓ ପକ୍ଷୀମାନେ ତଳକୁ ଫିଙ୍ଗିବା ଆଗରୁ ଖାଇଥିଲେ।
ଡାଳିମ୍ୱ ଗଛଗୁଡ଼ିକ ପାଖେ ପହଞ୍ଚିବା ଯାଏଁ ଅଜା ଓ ରାଜୁ ଚାଲିବା ଜାରୀ ରଖିଲେ। କେତେଶହ ନାରଙ୍ଗୀରଙ୍ଗର ଡାଳିମ୍ୱ ଗଛ ଡାଳରୁ ଓହଳି ଖିଆହେବାଲାଗି ପ୍ରସ୍ତୁତ ଯେମିତି!
ରାଜୁ ପାଟିରୁ ଲାଳ ବୋହିଲା।
ଓହୋ ଅଜା,ଇଏ ତ ମୋର ଦୁନିଆର ସବୁଠୁପ୍ରିୟ ଫଳ।" ରାଜୁ କହିଲା।"ସତରେ ?
ତା'ହେଲେ ତୁ ଏଥିରୁ ଯେତେଇଛା ସେତେ ତୋଳି ଖା",ଅଜା କିଛି ଡାଳିମ୍ୱ ତୋଳିସେଗୁଡ଼ିକୁ ଧୋଇ ସଫା କରୁକରୁ କହିଲେ। "ରାଜୁ,ତୁ ଜାଣିଛୁ କି ଏ ଡାଳିମ୍ୱକେଉଁଠୁ ଆସିଲା ?"
ଅଜା ପଚାରିଲେ।
"ନାଇଁ ଅଜା,ମତେ କୁହ," ରାଜୁ ଉତ୍ସୁକତାର ସହ କହିଲା।ପ୍ରକୃତି ବିଷୟରେ ଅଜାଙ୍କ କଥା ତାକୁ ଭଲ ଲାଗୁଥିଲା।"ହଉ, ଶୁଣ,ଭାରତକୁ ଆସିବା ଆଗରୁ ଡାଳିମ୍ୱପ୍ରଥମେ ଇରାନ, ଅଫଗାନିସ୍ଥାନ,ବେଲୁଚିସ୍ତାନ ଭଳିଦେଶମାନଙ୍କରେ ଫଳିଥିଲା,"ଅଜା କହିଲେ। "ଲୋକମାନେ ଏ ଫଳକୁ ଏତେ ଭଲପାଇଲେ ଯେ ନିଜେ ନିଜେ ଉପୁଜେଇବା ଆରମ୍ଭ କରିଦେଲେ।ଏବେ ତୁ ଦେଶରେ ସବୁଠି ଡାଳିମ୍ୱକିଣିବାକୁ ପାଇବୁ।"
କହୁକହୁ ଅଜା ଗୋଟେ ଡାଳିମ୍ୱ କାଟିଲେ। ଭିତରେ ଥିଲା ଧାଡ଼ିଧାଡ଼ି ଲାଲ୍ଦାନା, ମୁକ୍ତାପରି ଝଲମଲ୍। ଦାନାଗୁଡ଼ିକ ଧଳା ମୋଟା ଚୋପାରେ ବାନ୍ଧି ହୋଇଥିଲା। ପ୍ରତି ଦାନାରେ ଥିଲା ମିଠା ଓ ସୁସ୍ୱାଦୁ ରସ। "ରାଜୁ,ତୁ ଜାଣିଛୁ କି, ଠିକ୍ ତୋ ଭଳି କେଉଁମାନେ ଏ ଫଳକୁ ଭଲ ପାଆନ୍ତି ?"
ଅଜା ପଚାରିଲେ। ପୁଣି ଆଖି ନଚେଇ କହିଲେ, "ମାଙ୍କଡ଼ମାନେ ଏ ଫଳକୁ ଭାରି ଭଲ ପାଆନ୍ତି। ସେମାନେ ଏ ଫଳର ଉପରଖୋଳପାକୁ ଦାନ୍ତରେ ଛିଡ଼େଇ ଫଳରୁ କିଛି ଭାଗ ଖାଆନ୍ତି ଓ ବଳକା ଅଂଶ ତଳକୁ ଫିଙ୍ଗିଦିଅନ୍ତି। ଦେଖ୍, ସେମାନେ ମୋ ବଗିଚାକୁ କେତେ ଛାରଖାର କରିଛନ୍ତି।"
ଡାଳିମ୍ୱଗଛ ତଳେ ମାଟି ଉପରେ ଏପଟସେପଟ ଛିନ୍‌ଛତ୍ର ହୋଇ ପଡ଼ିଥିଲା ଅଧାଖିଆ ଡାଳିମ୍ୱସବୁ।
"ଆ,ଏଥରକ ଡାଳିମ୍ୱ ଖା," ଡାଳିମ୍ୱ ଦାନାକୁ ମୋଟା ଧଳା ଚୋପାରୁ ଛଡ଼େଇ ରାଜୁ ହାତକୁ ବଢ଼େଇ ଦଉଦଉ ଅଜା କହିଲେ, "ଏ ଫଳ ଖାଇବା ତୋ ସ୍ୱାସ୍ଥ୍ୟପାଇଁ ଭଲ ଓ ଏହା ତୋ ଭୋକ ବଢ଼େଇଥାଏ।"
ରାଜୁ ଖୁସିରେ ଖାଇଲା,ନିଜେ ନିଜେ ଭାବି ଯେ ଅଜାଙ୍କ ବଗିଚାର ଡାଳିମ୍ୱପରି ସୁଆଦିଆ ଫଳ ସେ ଆଗରୁ କେବେ ବିଖାଇନାହିଁ।
କଳ୍ପନାକୁ ରୂପ ଦିଅ।ଯେମିତି ଚାହଁ ସେମିତି ଏ ଚିତ୍ରରେ ରଙ୍ଗ ଭରିଦିଅ।
କଳ୍ପନାକୁ ରୂପ ଦିଅ।ୟେମିତି ଚାହଁ ସେମିତି ଏ ଚିତ୍ରରେ ରଙ୍ଗ ଭରିଦିଅ।
ଏହି ନାଟକ/ରଚନା  “ ଆଧୁନିକନାଟକ” ଉପରେ ଆଧାରିତ । ଏହାର ସୁନ୍ଦରତା ହେଉଛି ଯେ, ଏହା ବିନା ପ୍ରସ୍ତୁତିରେ, ଯେ କୌଣସି ସ୍ଥାନରେ, ବିନା ରଙ୍ଗମଞ୍ଚରେ ମଞ୍ଚସ୍ଥ ହୋଇ ପାରିବ । ଏ ବିଷୟରେ ମତାମତ ବହିର ଶେଷ ଭାଗରେପାଇ ପାରିବେ।)ବାଳକ ଓ ବାଜାବର୍ଣ୍ଣନାକାରୀ –  ( ମଞ୍ଚର ଗୋଟିଏ କୋଣକୁ ଆସି) ଜଣେ ଗରିବ ବୁଢୀ ଲୋକ ସହରରେ ଏକଧନୀ ଘରେ ମାଳୀ ଭାବରେ କାମ କରୁଥିଲେ । ବଦଳରେ ସେମାନେ ତାଙ୍କୁ କିଛି ‘ଧାନ’ ଦେଉଥିଲେ । ତାଙ୍କର  ଗୋଟିଏ ପୁଅ ଥିଲା ।
ବର୍ଣ୍ଣନାକାରୀ –  ବୃଦ୍ଧାଙ୍କୁ ଖରାପ ଲାଗୁଥାଏ, କାରଣ ସେ କେବେ ବି ତାଙ୍କପୁଅ ପାଇଁ ଭଲ ପୋଷାକ କିମ୍ବା ଖେଳଣା କିଣି ପାରୁନଥାନ୍ତି । ବର୍ଣ୍ଣନାକାରୀ –  ମାତ୍ର ପିଲାଟି ଖୁସି ଓ ଆନନ୍ଦିତ ଥିଲା । ଖେଳଣା, ପୋଷାକନ ଥିଲେ ମଧ୍ୟ ତାର କୌଣସି ଚିନ୍ତା ନ ଥିଲା । ଦିନସାରା କଠିନ ପରିଶ୍ରମ ପରେ ମା’ ବଜାରକୁ ଯାଇ ଧାନ ବିକିକରିକିଛି ଖାଇବା ଜିନିଷ ଆଣୁଥିଲେ । ବର୍ଣ୍ଣନାକାରୀ –  ଦିନେ ସେ ତାଙ୍କ ପୁଅକୁ ପଚାରିଲେ - ମା – ହେ ମୋର ସୁନା ପୁଅ, ତୋ ପାଇଁ ବଜାରରୁ କଣ ଆଣିବି?
ବର୍ଣ୍ଣନା କାରୀ –  ପିଲାଟିକୁ ବାଜା ବଜାଇବା ପାଇଁ ଭଲ ଲାଗେ, ତେଣୁ ସେକହିଲା । ବାଳକ – ମୋତେବାଜା ବଜେଇବାକୁ ବହୁତ ଭଲ ଲାଗେ । ମୋ ପାଇଁ ଗୋଟିଏ ବାଜା ଆଣିଦେବ।ବର୍ଣ୍ଣନା କାରୀ –  ମା’ ଏକଥା ଜାଣିଥିଲେ ଯେ, ପୁଅ ପାଇଁଗୋଟିଏ ବାଜା କିଣି ପାରିବା ଭଳି ଏତେ ପଇସା ତାଙ୍କ ପାଖରେ ନାହଁ ।  ସେବଜାରକୁ ଗଲେ ଏବଂ ଶସ୍ୟ ବିକ୍ରିକରି କିଛି ଅଟା ଓ ଲୁଣ ଆଣିଲେ । ପୁଅ ପାଇଁ  କିଛିଆଣି ପାରି ନ ଥିବାରୁ ସେ ବହୁତ ମନ ଦୁଃଖରେଘରକୁ ଫେରୁଥାନ୍ତି ।  ବାଟରେ ଆସୁ ଆସୁ ଗୋଟିଏ କାଠ ଫାଳିଆକୁ ଦେଖି ଘରକୁ ନେଇ ଆସିଲେ ।
ପୁଅ ଜାଣିନଥିଲା ଯେ,  ସେ କାଠ ଫାଳିଆରେ ସେ କଣ କରିବ । ତଥାପି ବି ଖେଳିବାକୁ ଗଲାବେଳେ ତାକୁ ସେସାଙ୍ଗରେ ନେଇଗଲା । ଖୁସିରେ ତା ମନକୁ ଗୋଟେ ଗୀତ ଆସିଲା, ତାକୁ ସେ ଗାଇ ଗାଇ ଚାଲିଲା। ବାଳକ –  ତାରେ ରେତା ....... ତାରେ ତା -  ତାରେ ରେ ତାରେ ତା ତାରେ ରେତା ....... ତାରେ ତା -  ତାରେ ରେ ତାରେ ତା ମୁଁ ଗୋଟିଏ ବାଜା ପାଇଁ କହିଲି, ଦେଖ ମୋତେ କ’ଣ ମିଳିଲାଗୋଟିଏ ସୁନ୍ଦର କାଠ ଫାଳିଆମୁଁ ଗୋଟିଏ ବାଜା ପାଇଁ କହିଲି, ଦେଖ ମୋତେ କଣ ମିଳିଲାମୋର ଭାଗ୍ୟ ବହୁତ ବଢିଆତାରେ ରେତା ....... ତାରେ ତା -  ତାରେ ରେ ତାରେ ତା ତାରେ ରେତା ....... ତାରେ ତା -  ତାରେ ରେ ତାରେ ତା
ବର୍ଣ୍ଣନାକାରୀ –  ପିଲାଟି ଯିବା ବାଟରେ ଜଣେ ବୁଢା ଲୋକଙ୍କୁ ଭେଟିଲା । ବୁଢା ଜଣଙ୍କ ଗୋବର ଘଷିନେଇ ତାଙ୍କ ଚୁଲି ଜାଳିବାକୁ ଚେଷ୍ଟା କରୁଥିଲେ । ଚୁଲି ତ ଜଳୁ ନ ଥିଲା, ହେଲେଚାରିଆଡ   ଧୂଆଁ ମୟ ହୋଇଯାଇଥିଲା । ଧୂଆଁରେ  ତାଙ୍କ ଆଖିରୁ ଲୁହ ବୋହୁଥିଲା  ଏବଂ ସେ କାଶୁ ଥିଲେ। ଛୋଟ ପିଲଟି ତାଙ୍କ ପାଖକୁ ଦଉଡି ଯାଇକହିଲା – ବାଳକ – ଜେଜେ କଣ କରୁଛ ?
ମୁଁ କିଛି ସାହାଯ୍ୟକରିପାରେ କି ?
ବୁଢାଲୋକ –  ଆରେ ନାତିଟୋକା, ମୁଁ କିଛି ଖାଦ୍ୟ ରାନ୍ଧିବା ପାଇଁ ଚାହୁଁଛି ହେଲେ ମୋ ଚୁଲିଟା ଜଳୁନି ।
ତୁମେ ଦେଖ, ମୋ ଚୁଲିରେ ନିଆଁଲାଗୁନି  ମୋତେ କିନ୍ତୁ ରାନ୍ଧିବାକୁହେବ । ଏନିଆଁ କେବେବି ଜଳୁନି । ଏହାକୁକିଏ ଜଳାଇ ପାରିବ କି ?
ମୋଆଖି ନାଲି ପଡିଗଲାଣି, ମୋ ହାତ ଦରଜ ହୋଇ ଗଲାଣି ମୋତେଭୋକ ହେଲାଣି । ମୋତେ କିଛିଖାଦ୍ୟ ଦରକାର । ଓଃଖଣ୍ଡେ ଶୁଖିଲା କାଠ ପାଇଁ ........... ବାଳକ– ହେଇନିଅ ଜେଜେ, ମୋ କାଠ ଫାଳିଆରେ ନିଅନ୍ତୁ । ଏଥିରେ ଆପଣ ଚୁଲି ଜଳାଇ ପାରିବେ ।  ବର୍ଣ୍ଣନାକାରୀ – ବୁଢା ଜଣକ ବହୁତ ଖୁସି ହେଲେ । ସେ ତାଙ୍କ ଚୁଲି ଜଳାଇ କିଛି ରୁଟିକଲେ ଓ ସେ ପିଲାକୁ ଗୋଟିଏ ରୁଟି ଦେଲେ ।
ପିଲାଟି ଗୀତ ଗୀତ ଗାଇ ଗାଇ ଚାଲିଲା ଲାଲା ଲା......  ଲାଲା ଲା......... ଲାଲା ଲାଲା ଲା ଲାଲା ଲା......  ଲାଲା ଲା......... ଲାଲା ଲାଲା ଲା ମୋକାଠ ଫଳିଆ ମୋତେ କିଛି ଖାଇବା ପାଇଁ ଦେଲା, ଏହାଗୋଟିଏ ସୁନ୍ଦର ରୁଟି ଦେଲା ମୋକାଠ ଫଳିଆ ଗୋଟିଏ ବାଜା ନୁହେଁ, ହେଲେଏହା ମୋତେ ଗୋଟିଏ ସୁନ୍ଦର ରୁଟି ଦେଲା ଲାଲା ଲା......  ଲାଲା ଲା......... ଲାଲା ଲାଲା ଲା ଲାଲା ଲା......  ଲାଲା ଲା......... ଲାଲା ଲାଲା ଲା  ବର୍ଣ୍ଣନାକାରୀ –  ପିଲାଟି ଯାଉ ଯାଉ ଗୋଟିଏ କୁମ୍ଭାର ସ୍ତ୍ରୀ ଲୋକ ପାଖରେପହଞ୍ଚିଲା । କୋଳରେତାଙ୍କର ଗୋଟିଏ ଛୋଟ ଛୁଆଟିଏ ଥିଲା । ସେ ବଡ କଷ୍ଟରେ କାନ୍ଦି କାନ୍ଦି ତାଙ୍କ କୋଳରେ ଓହଳିଥାଏ ।
ପିଲାଟି ପଚାରିଲା ବାଳକ – ହେ ମା , ତୁମ ଝିଅ କାହିଁକି କାନ୍ଦୁଛି ?
କୁମ୍ଭାରୁଣୀ – ମୋ ଛୋଟ ଛୁଆକୁ ଭୋକ ଲାଗିଲାଣି । ସେ ସକାଳୁ କିଛି ଖାଇ ନାହିଁ । ଘରେ କିଛି ନଥିବାରୁ ମୁଁ ତାକୁ କିଛି ଦେଇପାରିନି । ମୁଁ ଭାବୁଛି ମୋ ପାଖରେ କିଛି ରୁଟିଥାଆନ୍ତା କି !
ବର୍ଣ୍ଣନା କାରୀ –  ଦୟାଳୁ ପିଲାଟି ତା ରୁଟିକୁ ସେ ସ୍ତ୍ରୀ ଲୋକକୁ ଦେଲା । ସେ ତାଙ୍କ ଝିଅକୁ ସେ ରୁଟିଟିଦେଲେ ଏବଂ ପିଲାଟି ତାକୁ ଆନନ୍ଦରେ ଖାଇଲା ଓ କାନ୍ଦ ବନ୍ଦ କଲା। ସେ ସ୍ତ୍ରୀ ଲୋକ ଏତେଖୁସି ହୋଇଗଲେ ଯେ ତାକୁ ଗୋଟିଏ ମାଟି ହାଣ୍ଡି ଦେଲେ ।
ପିଲାଟି ତାର ମଜାଳିଆ ଗୀତ ଗାଇ ଗାଇ ଚାଲିଲା । ବାଳକ –              ତାରେ ରେ ତା ....... ତାରେ ତା -  ତାରେ ରେ ତାରେ ତାତାରେ ରେତା ....... ତାରେ ତା -  ତାରେ ରେ ତାରେ ତାବାଟରେ ମୁଁ ମୋ ରୁଟିକି ଦେଇ ଦେଖ ମୁଁ କଣ ପାଇଲିମୋ ରୁଟିକି ଦେଇ ଗୋଟିଏ ସୁନ୍ଦର ହାଣ୍ଡି ପାଇଲିତାରେ ରେତା ....... ତାରେ ତା -  ତାରେ ରେ ତାରେ ତାତାରେ ରେତା ....... ତାରେ ତା -  ତାରେ ରେ ତାରେ ତା
ବର୍ଣ୍ଣନାକାରୀ –  ପିଲାଟି ଯାଉଯାଉ ନଦୀ କୂଳରେ ଗୋଟିଏଆଶ୍ଚର୍ଯ୍ୟ କଥା ଦେଖିବାକୁ ପାଇଲା। ଜଣେ ଧୋବା ତାଙ୍କ ସ୍ତ୍ରୀ’ଙ୍କ ସହିତ ବଡ ଜୋରରେ ପାଟିକରି ଝଗଡା କରୁଥାନ୍ତି । ପିଲାଟି ସେଠାରେ ରହିଗଲା ଓପଚାରିଲା - ବାଳକ – ମହାଶୟ, କଥା କ’ଣ ?
ଆପଣକାହିଁକି ସ୍ତ୍ରୀ’ଙ୍କ ସହ ଝଗଡା କରୁଛନ୍ତି। ବର୍ଣ୍ଣନାକାରୀ –  ଧୋବା ଜଣକ କହିଲେ – ଧୋବା – ଦେଖ ପୁଅ,କଥାଟା ଏହିପରି । ମୁଁତା’ଙ୍କୁ ଗୋଟିଏ ହାଣ୍ଡି ଦେଲି । ସେ କଣ କଲେ !
ମୁଁ ତାଙ୍କୁ ଗୋଟିଏ ଦାମିକିଆ ହାଣ୍ଡି ଦେଲିସେ ତାକୁ ନେଇ ଭାଙ୍ଗି ଦେଲେ
ମୋ ପାଖରେ ଥିବା ଶେଷ ହାଣ୍ଡିଟିକୁ ସେ ଭାଙ୍ଗିଦେଲେ । ମୁଁ ଏବେ ଅତ୍ୟନ୍ତ ଦୁଃଖିତ । ମୁଁ ତା’ଙ୍କୁ ମୋ ହାଣ୍ଡି ଦେଲି, ସେ ମୋ ହାଣ୍ଡିକୁ ଭାଙ୍ଗି ଦେଲେ ।ଏବେ ମୁଁ ସେ ହାଣ୍ଡିକୁ ମୋ ଲୁଗା ସିଝେଇବା ପାଇଁ ଦରକାର କରୁଛି । ହାଣ୍ଡି ବିନା ମୋ ଲୁଗା ସବୁ ନଷ୍ଟ ହୋଇଯିବ । ସେ ସବୁ ସଫା ହୋଇ ପାରିବ ନାହିଁ । ତୁମେ ଦେଖ, ସଫା କରିବା ଆଗରୁ ସେ କପଡାସବୁକୁ ସିଝେଇବା ପାଇଁ ଏବେ ମୋ ପାଖରେ କିଛି ନାହିଁ  । ତା’ଙ୍କ ପାଇଁ ମୋ ବ୍ୟବସାୟ ଖରାପହେବ । ବାଳକ – ମହାଶୟ ଆପଣ ସ୍ତ୍ରୀ’ଙ୍କ ସହ ଝଗଡା କରନ୍ତୁ ନାହିଁ ।ମୋ ହାଣ୍ଡିଟିକୁ ନିଅନ୍ତୁ ଏବଂ ଏହାକୁ ବ୍ୟବହାର କରନ୍ତୁ । ବର୍ଣ୍ଣନାକାରୀ –  ହାଣ୍ଡିଟିକୁ ପାଇ ଧୋବା ଜଣକ ବହୁତ ଖୁସି ହେଲେ । ସେ ପିଲାଟିର ସୁନ୍ଦର ବ୍ୟବହାରରେ ଅତି ଆନନ୍ଦ ହୋଇ ବଦଳରେ ତା’କୁ ଗୋଟିଏ ସୁନ୍ଦର କୋର୍ଟ ଦେଲେ ।
ମଜାଳିଆ ଗୀତ ଗାଇ ଗାଇ ଚାଲିଲା । ବାଳକ –ମୁଁ ମୋ ହାଣ୍ଡି ଧରି ଯାଉଥିଲି ବାଟରେ ଜଣେ ଧୋବାଙ୍କୁ ଦେଖିଲି ସେ ମୋତେ ଏ ସୁନ୍ଦର କୋର୍ଟଟି ଦେଲେ କେତେ ମଜ୍ଜା ସତେ ------ଲୋକମାନେ ବିଭିନ୍ନ ଜିନିଷ ପାଇଁ ଆଶା କରନ୍ତି କିନ୍ତୁ ମୋ ପାଖରେ ସବୁ ଅଛି । ବର୍ଣ୍ଣନାକାରୀ – ପିଲାଟି ତାର କୋର୍ଟକୁ ପ୍ରଶଂସା କରି କରିଚାଲିଲା ଗୋଟିଏ ପୋଲ ପାଖରେ ପହଞ୍ଚି ସେ ଆଶ୍ଚର୍ଯ୍ୟ ହୋଇଗଲା.................
ଜଣେ ଲୋକ ଶୀତରେ ଥରୁଥିଲେ ଏବଂ ତାଙ୍କ ପାଖରେ ପିନ୍ଧିବାପାଇଁ ଜାମା ଖଣ୍ଡେ ବି ନ ଥିଲା । ତାଙ୍କ ଦେହସାରା ଖଣ୍ଡିଆ ଖାବରା ହୋଇଥିଲା  । ସେ ଯନ୍ତ୍ରଣା ପାଉଥିଲେ । ତାଙ୍କୁ ଦେଖି ପିଲାଟି ଦୁଃଖ ପ୍ରକାଶ କଲା ଓତାଙ୍କ ପାଖକୁ ଯାଇ କହିଲା ବାଳକ – ଆପଣଙ୍କ ଠାରୁ ରକ୍ତ ବୋହୁଛି । ଆପଣଙ୍କ କ୍ଷତ ପାଇଁ ଆପଣକଷ୍ଟ ପାଉଛନ୍ତି। ମୁଁ କିଛି ସାହାଯ୍ୟ କରିପାରେ କି ?
ଲାଗୁଛି ଆପଣଙ୍କୁ ଗୋଟିଏକୋର୍ଟ ଦରକାର । ବର୍ଣ୍ଣନାକାରୀ –  ପିଲାଟି ଲୋକଙ୍କୁ ପଚାରିଲା ଯେ, ତାଙ୍କର ଏପରି ଦୂରାବସ୍ଥାକିପରି ହେଲା ?
ଲୋକ ଜଣକ କହିଲେ – ଲୋକ – ମୁଁ ତରତରରେ ମୋ ଘୋଡା ଚଳାଇ ଯାଉଥିଲି । ମୁଁ ମୋ ଘୋଡାରେ ସହରକୁ ଯାଉଥିଲି ।
ଦଳେ ଚୋର ଆସି ମୋତେ ଧରିଲେ । ସେମାନେ ମୋତେ ଘୋଡାରୁ ଓହ୍ଲାଇ ଦେଲେ । ମୋ ପଇସା ମୁଣି ନେଇଗଲେ । ମୋର ସବୁ ପଇସା ପତ୍ର ନେଇଗଲେ । ମୁଁ ସେମାନଙ୍କ ସହ ବହୁତ ଝଗଡା କଲି ଓ ମାଡ଼ଗୋଳ ମଧ୍ୟ ହେଲା। ସେମାନେ ମୋତେ ବହୁତ ଜୋରରେ ମାରିଲେ । ମୋତେ ଖଣ୍ଡିଆ ଖାବରା କରି ଛାଡିଦେଲେ । ସେମାନେ ମୋର ସବୁ କିଛି ନେଇ ଗଲେ, ଏମିତିକି ମୋ ଜାମା ମଧ୍ୟନେଇଗଲେ । ବର୍ଣ୍ଣନାକାରୀ –  (ପିଲାଟି କହିଲା)ବାଳକ – ଏହି କୋର୍ଟ ଟି ମୋ ଠା’ରୁ ଆପଣଙ୍କର ଅଧିକା ଦରକାର । ଏହା ଆପଣଙ୍କୁ ଶୀତରୁ  ରକ୍ଷାକରିବ । ଆପଣ ଏହି କୋର୍ଟଟି ନିଅନ୍ତୁ । ବର୍ଣ୍ଣନାକାରୀ – ଲୋକଟି ପିଲାଟିର ଦୟାରେବିଗଳିତ ହୋଇଗଲେ । ସେଖୁସିରେ ଧନ୍ୟବାଦ ଦେବା ସହିତ ତାଙ୍କ ଘୋଡାଟିକୁ ତାକୁ ଉପହାର ଦେଲେ ।
ପିଲାଟି ବହୁତ ଖୁସି ହେଲା ଓ ଘୋଡା ଚଢି ତା ଗୀତ ଗାଇ ଗାଇଚାଲିଲା ବାଳକ –                  କେତେ ମଜ୍ଜା ସତେ                 ଲୋକମାନେ ବିଭିନ୍ନ ଜିନିଷ ଦରକାରକରନ୍ତି                           କିନ୍ତୁ ମୋ ପାଖରେ ସବୁଅଛି              ଜଣେ ଲୋକ ଗୋଟିଏ କୋର୍ଟ ଦରକାର କରୁଥିଲେ,                    ତାଙ୍କ ପାଖରେ ଘୋଡାଟିଏ ଥିଲା           ମୁଁ ମୋ କୋର୍ଟ ତା’ଙ୍କୁ ଦେଲି । ଆଉ କଣ ପାଇଲି ଜାଣିଛ?
ଗୋଟିଏ ସୁନ୍ଦର ଘୋଡା।
ବର୍ଣ୍ଣନାକାରୀ –  ପିଲାଟି ତା’ର ଘୋଡାରେ ଚାଲିଥାଏ । ବାଟରେ ସୁନ୍ଦର ପୋଷାକରେ ସଜ୍ଜିତ ଦଳେଲୋକଙ୍କୁ ଦେଖିଲା । ବର ଓ ବାଜା ବାଲାଙ୍କ ସହ ସେମାନେ ଗୋଟିଏବରଯାତ୍ରୀ ଦଳ ଥିଲେ । ଲାଗୁଥିଲା ସେମାନେ କେଉଁ ବାହାଘରକୁଯାଉଛନ୍ତି । କିନ୍ତୁ ସମସ୍ତେ ଗୋଟିଏ ଗଛମୂଳେ ମୁହଁଓହଳାଇ ବସିଥାନ୍ତି । ପିଲାଟି ସେମାନଙ୍କ ପାଖକୁ ଯାଇ ପଚାରିଲା, କାହିଁକି ସେମାନେ ମନ ଦୁଃଖରେ ବସିଛନ୍ତି?
ବରର ପିତା (ବାପା) କହିଲେ – ବରର ପିତା – ଦେଖ ପୁଅ, ଆମେସମସ୍ତେ ଗୋଟିଏ ବାହାଘର ଶୋଭାଯାତ୍ରାରେ ଯିବା ପାଇଁ ବାହାରିଛୁ ।
କିନ୍ତୁ ଆମ ବର ପାଇଁ ଗୋଟିଏ ଘୋଡା ଦରକାର କରୁଛୁ । ଯେଉଁ ଲୋକଟି ଘୋଡା ଆଣିବା କଥା ସେ ଏ ପର୍ଯ୍ୟନ୍ତ ଆସିଲା ନାହିଁ । ଶୁଭ ମୂହୁର୍ତ୍ତ ଗଡି ଯାଉଛି। ବର୍ଣ୍ଣନାକାରୀ –  ବର ନିଜେ ପିଲାଟି ପାଖକୁ ଆସି କହିଲା – ବର – ମୁଁ ହେଉଛି ବର । ମୋ କନ୍ୟାକୁ ଦେଖିବା ପାଇଁ ଅପେକ୍ଷା କରିଛି । କିନ୍ତୁ ଗୋଟେ ଘୋଡା ପାଇଁ ମୁଁ ଏଠାରେଅଟକି ରହିଛି । ମୋ ଘୋଡା ଆସିବା ଡେରି ହେଲାଣି, ବାହାଘର ସମୟ ଗଡ଼ି ଯାଉଛି, ମୋ ବନ୍ଧୁମାନେ ସମସ୍ତେ ଖାଇବା ପାଇଁ ବ୍ୟସ୍ତ ହେଲେଣି । ମୁଁ ନିଶ୍ଚିତ ଯେ, ଆଉ ମୋ ବାହାଘର ହୋଇପାରିବ ନାହିଁ । ମୁଁ ଏବେ କେବଳ ଗୋଟିଏ ଘୋଡା  ଦରକାର କରୁଛି । ଅତି ଶୀଘ୍ର ଗୋଟିଏ ଘୋଡା ଦରକାର କରୁଛି ।
ବର୍ଣ୍ଣନା କାରୀ –  ପିଲାଟି ସବୁଥର ଭଳି ଏଥର ମଧ୍ୟ ତାହା କଲା । ତାର ଘୋଡାକୁ ସେ ବରକୁ ଦେଇଦେଲା । ବର ବହୁତ ଖୁସି ହୋଇଗଲା ଓ ପଚାରିଲା ତାବଦଳରେ ସେ ତାକୁ କଣ ଦେବ।ପିଲାଟି ବାଜା ବାଲାଙ୍କ ଆଡକୁ ଅନାଇଲା ଏବଂ ତୁରନ୍ତ ଜଣେ ବାଜା ବାଲାଙ୍କୁ ଇଙ୍ଗିତକରି କହିଲା– ସେ କହିଲା – ଠିକ ସମୟରେ ଠିକ କାମ କଲେ ପଛରେ ଅସୁବିଧା ହୁଏ ନାହିଁ । ଆଜି ଏଇ ଘୋଡା ପାଇଁ ମୋ ଦିନଟି ଶୁଭଂକରହେଲା । ମୁଁ କେବଳ ଆପଣଙ୍କ ଠାରୁ ସେ ଛୋଟ ବାଜାଟି ଚାହୁଁଛି, ଯେଉଁଟା ସେ ବଜାଉଛନ୍ତି । ମୋ ସ୍ଵପ୍ନ ସତରେ ପରିଣତ ହେଲା, ଦୟାକରି ମୋର ସ୍ଵପ୍ନକୁ ସତ ହେବାକୁ ଦିଅନ୍ତୁ ।
ବର୍ଣ୍ଣନାକାରୀ –  ବର ବାଜାବାଲାଙ୍କୁ ଅନୁରୋଧ କଲେ, ପିଲାଟିକୁ ସେହି ବାଜା ଦେବାପାଇଁ । ବାଜାବାଲା ଏକଥା ଜାଣିଥିଲେ ଯେ, ଆଉ ଗୋଟେ ନୂଆ ବାଜା କିଣିବା ପାଇଁ ସେମାନେ ବହୁତ ଗୁଡିଏ ପଇସା ପାଇବେ । ତେଣୁ ସେମାନେ ଖୁସିରେସେ ବାଜାଟିକୁ ଦେଇଦେଲେ । ବର୍ଣ୍ଣନାକାରୀ –  ପିଲାଟି ତାର ଗୀତ ଗାଇ ଗାଇ, ନୂଆ ବାଜା ବଜାଇ ବଜାଇ ଘରକୁଗଲା । ଘରେ ପହଞ୍ଚିସାଙ୍ଗେସାଙ୍ଗେ ତା’ର ମା’ଙ୍କୁ କହିଲା – ସେ କିମିତି ବାଜା ପାଇବା ପାଇଁ ତାକୁସାହାଯ୍ୟ କଲେ ।
ମୋ କାଠ ଫାଳିଆ ବହୁତ ଭଲ କାମ କଲା, ଏହା ମୋତେ ମୋଖାଦ୍ୟ ପାଇଁ ରୁଟି ଦେଲା ସେ ରୁଟି ମୋପାଖରେ ବେଶୀ ସମୟ ରହିଲା ନାହିଁକିନ୍ତୁ ମୋତେଗୋଟିଏ ସୁନ୍ଦର ହାଣ୍ଡି ଦେଲା, ସେ ହାଣ୍ଡି ଗୋଟେସୁନ୍ଦର କୋର୍ଟ ଦେଲା କୋର୍ଟଟି ଜଣେଦରକାରୀ ଲୋକର କାମରେ ଲାଗିଲାବଦଳେରେ ଚଢିବାପାଇଁ ସେ ଗୋଟେ ଘୋଡା ଦେଲେ, ସେ ଘୋଡା ଜଣେ ବରକୁ କନ୍ୟା ସହ ମିଳାଇ ଦେଲା ଏବଂ ମୋତେ ମୋରବାଜା ମିଳିଗଲା । ଏହା କେତେ ସହଜ, ସାଧାରଣ ଓ ସରଳ କଥା, ଛୋଟ ଛୋଟ ଦେବାନେବା କଥା ମାତ୍ର ତାହା ବହୁତଲୋକଙ୍କୁ ଖୁସି କରି ପାରିଲା ।  ତେଣୁ ତୁମେ ଯେତେବେଳେ ତୁମ ବନ୍ଧୁଙ୍କୁ ଭେଟିବ ତାଙ୍କୁଖୁସି ବାରିବାକୁ ଚେଷ୍ଟା କର ।
ବଣରେ କିଛି ନଷ୍ଟ ହୁଏନି । କିଛି ନାହିଁ!ସବୁକିଛି ସଫା ହେଇଯାଏ । ସବୁ କିଛି!
ଚିତାବାଘ ସବୁ ନ ଖାଇପାରିଲେ ବଳକାଗୁଡ଼ା ଶାଗୁଣା ଆଉ ହେଟାବାଘ ଖାଇଦିଅନ୍ତି ।
ଆଉ ବରାହଟା "ଘୁଁ!
ଘୁଁ!"
ହେଇ ସବୁ ସାରିଦିଏ ।
ଶାଗୁଣା ଆଉ ହେଟା ଯାହା ଛାଡ଼ନ୍ତି, ତାକୁ କିଏ ଖାଏ?ପୋକମାଛି!
ଆଉ ବରାହ ମଧ୍ୟ ।ଘୁଁ!
ଘୁଁ!
ହାତୀ ଗୋବର କଲେ ତାକୁ ସଫା କିଏ କରେ?ଗୋବର ପୋକ!
ଆଉ ଭୋକିଲା ବରାହ ।ଘୁଁ ଘୁଁ
ଡାଳ, ପତ୍ର ଆଉ ବର୍ଷାପାଣି ପଡ଼ିଲେ, ତାକୁ କିଏ ସଫା କରେ?ଉଇ ଆଉ ଛତୁ!
ଆଉ ବରାହ କଣ ଛାଡ଼ିବ!ଘୁଁ!
ଘୁଁ!
ପବନ ଧୂଆଁ ମିଶି ପ୍ରଦୂଷିତ ହେଲେ, ତାକୁ ସଫା କିଏ କରେ?ଗଛଲତା!
କିନ୍ତୁ ଏଥର ଭୋକିଲା ବରାହ କିଛି କରିପାରେନି!
ଘୁଁ!
ଘୁଁ!
ମୁନିଆ ଜାଣେ ଗୋଟିଏ-ପର ଥିବା ବିରାଟ ହାତୀ ପକ୍ଷୀ ଘୋଡ଼ା ଟାକୁ ଗିଳି ନାହିଁ |ହଁ, ସେ ଏତେ ବଡ଼ ଯେ ଘୋଡ଼ାଟିଏ ଆରାମ ରେ ଗିଳିନେବ,ମାତ୍ର ତା’ମାନେ ଏହା ନୁହେଁ ଯେ ସେ ଗିଳି ଦେଇଛି !
ଆଧାନିଆ ଗାଁ ରେ କେବଳ ଗୋଟିଏ ଘୋଡ଼ା ଗାଡିଅଛି ଯାହା ବାୟୁ ଏବଂ ଦ୍ରୁତ ନାମକ ଘୋଡ଼ା ଯୋଡ଼ି ଦ୍ୱାରା ଟଣା ହୋଇଥାଏ | ଜଙ୍ଗଲ ର ହ୍ରଦ ଠାରେ ଯେଉଁଠିହାତୀ ପକ୍ଷୀ ରୁହେ, ସେଠାରୁ ବାୟୁ ଅଦୃଶ୍ୟ ହୋଇ ଗଲା |ଅନେକ ବର୍ଷରୁ ବଂଶବଂଶ ଧରି ଗାଁର ଲୋକ ହାତୀ ପକ୍ଷୀ କୁ ଜାଣି ଆସିଛନ୍ତି|
ସେ’ତା ପ୍ରଜାତିର ଶେଷପକ୍ଷୀ ଅଟେ, ଯାହା ଶହ ଶହ ବର୍ଷ ଧରି ବିଲୁପ୍ତ ହୋଇଯାଇଛି ବୋଲି ଧାରଣା | ଦୁନିଆ ଜାଣେନାହିଁ  ସେ ପ୍ରଜାତିର ଜୀବନ୍ତ ଅବଶେଷ ଗୋଟିଏପକ୍ଷୀସବୁ ପରହରାଇ କେବଳ ଗୋଟିଏ ପର ନେଇ ଆଧାନିଆ ଗାଁର ଜଙ୍ଗଲ ରେ ବୁଲୁଛି |ହାତୀ ପକ୍ଷୀ ଏବଂଗାଁଲୋକ ନିଜ ନିଜ ଭିତରେ ଦୂରତା ରଖି ଆସିଛନ୍ତି| କିନ୍ତୁ ମୁନିଆ ନୁହେଁ | ଯଦିଓ ସେ ଛୋଟେଇ ଚାଲେସେ କିନ୍ତୁ ଭାରୀ ସାହାସୀ | ପ୍ରାୟ ସେ ଜଙ୍ଗଲ କୁ ଚାଲିଯାଏ ହାତୀ ପକ୍ଷୀ କୁ ଦେଖିବାକୁ |
ହାତୀ ପକ୍ଷୀ ଦିନବେଳେ ହ୍ରଦ ନିକଟକୁ ଆସେ, ଖରା ରେ ବସିବାକୁ କିମ୍ବା ପାଣିରେ ଖେଳିବାକୁ | ବେଳେବେଳେ ପାଣିରେଅଧା ବୁଡ଼ି ବସିଥାଏ | ଆଉ ବେଳେବେଳେ ତା’ର ଦେଖା ହିଁ ନ ଥାଏ | ଜଙ୍ଗଲର କୌଣସି କୋଣରେ ବିଶ୍ରାମ କରୁଥାଏ ମନେହୁଏ | ସେ ଛିଡ଼ା ହେଲେ ଗଛ ଏତିକି ଲମ୍ବ ହୋଇଥାଏ | ତା’ର ଗୋଟେ ଲମ୍ବାଦୃଢ଼ ବେକ, ବିରାଟ ଲମ୍ବାଗୋଡ ଏବଂ ଗୋଟେ ଭାରୀ ବର୍ଚ୍ଛା-ଭଳିଆ ମୁଣ୍ଡ ଥିଲା | ତା’ର  ଲମ୍ବାପଞ୍ଜା  ଏବଂ ନଖ ଦେଖିଲେ ଡର ଲାଗେ |
କିନ୍ତୁ ମୁନିଆବୁଝିପାରିଲା ସେ ଲାଜକୁରା ଶାକାହାରୀ ପକ୍ଷୀ ଅଟେ | ହ୍ରଦ କୂ ଳରେ ଥିବା ପତ୍ର ଚୋବାଏ |ମୁନିଆ କୁ ଲାଗିଲାହାତୀ ପକ୍ଷୀ ସଙ୍ଗେ ତା’ର କିଛି ମେଳ ଅଛି | ହାତୀ ପକ୍ଷୀ ଉଡ଼ିପାରେନାହିଁ ଏବଂ ସେ ଦୌଡିପାରେନାହିଁ !
ଗାଁର ପିଲା ତାଛୋଟେଇବା ଦେଖି ଚିଢାନ୍ତି ଏବଂ ତାଙ୍କ ସଙ୍ଗେ ଖେଳାନ୍ତି ନାହିଁ | ଏହି କାରଣରୁସେ ଏକଲା ରହିବାକୁ ପସନ୍ଦ କରେ |
ପ୍ରତିଦିନ ମୁନିଆ ଗାଁକୂଅ ରୁ ତିନି ହାଣ୍ଡି ପାଣି ଆଣିବାରେ ସାହାଯ୍ୟ କରେ, ଏବଂ ମା ଚୁଲୀ ଜାଳିବେ ତା’ପାଇଁ ଜାଳେଣୀ କାଠ ସଂଗ୍ରହକରେ |  ଏହାପରେସେ ବହୁତ ଦେରୀ ଯାଏଁ ବାହାରକୁ ଯାଏ |  ମା ଭାବନ୍ତିସେ ପିଲାଙ୍କ ସଙ୍ଗେ ଖେଳିବାକୁ ଯାଉଛି | ସେଯେ  ଜଙ୍ଗଲ ର ହ୍ରଦ, ଯେଉଁଠି ହାତୀ ପକ୍ଷୀ ବାସକରେ ସେଠାକୁ ଯାଉଛି ଏ କଥା ତ ମା ସ୍ଵପ୍ନ ରେ ସୁଦ୍ଧା ଭାବି ନ ଥିବେ |
ମୁନିଆ ଦିନେ ସାହାସଧରି ହ୍ରଦ ନିକଟରେ, ବୁଦା ଆଡ଼ରୁ ବାହାରକୁ ବାହାରି ପଡ଼ିଲା | ହାତୀ ପକ୍ଷୀ ମୁଣ୍ଡ ନ ହଲାଇ ଖାଲି ତା’ଆଖି କୁ ବୁଲାଇ ମୁନିଆ କୁଦେଖିଲା ଏବଂ ଆଖି ବୁଜି ଦେଲା, ମୁନିଆ ର ସାହାସ ପ୍ରତି ତାର କୌଣସି  କୌତୁହଳ ନ ଥିଲା | ହାତୀ ପକ୍ଷୀ ମୁଣ୍ଡଉପର ମାଛି ର ଭଣ ଭଣ ଛଡା ଆଉ କୌଣସି ଧ୍ୟାନ ନ ପାଇ ମୁନିଆ ରାଗରେ ତା’ଗୋଡ଼ ମାରିଲା ଭୁମିରେ |ହଠାତ୍ ହାତୀ ପକ୍ଷୀ ତା’ପଞ୍ଜା ଗୋଟେ ଉଠାଇଲା | ମୁନିଆ ପାଟିକରି ସିଧାଯାଇହ୍ରଦ ରେ କମ୍ ପାଣି ଜାଗାରେ ପଡିଗଲା | ସେ ପୁରା ପୁରି ଓଦା ହୋଇ ଥରୁ ଥରୁ ବାହାରକୁ ଆସି ଦେଖିଦେଖିଲା | ହାତୀ ପକ୍ଷୀ  ହସୁଛି !
“ଏଟା ମଜା କଥା ନୁହେଁ, ଜାଣିଲ ?”  ରାଗରେ ମୁନିଆ କହି, ଯିବାକୁବାହାରିଲା | ସେ ସେଠାରୁ ଯାଇ ନ ଥିଲା, କିଛି ଗୋଟେ ଆସି ତା’ଗୋଡରେ ବାଜିଲା |  ହାତୀ ପକ୍ଷୀ ତାହା ଉପରକୁ ଗୋଟେ ଫଳ ଫିଙ୍ଗି ଥିଲା |ସେ ମୁନିଆ ସାଥେ ଖେଳିବାକୁ ଇଛୁକ ଥିଲା !
ସଙ୍କୁଚିତ ମନରେ ମୁନିଆ ଫଳ ଟିକୁ ହାତୀ ପକ୍ଷୀ ଆଡ଼କୁଫୋପାଡି ଦେଲା | ସେ ହଲି ହଲି ଯାଇ ପାର୍ଶ୍ୱରେ ପଡ଼ିଥିବା ଫଳ କୁ ତା’ଥଣ୍ଟ ରେ ଧରିଲା | ବାସ୍,ହାତୀ ପକ୍ଷୀ ସାଥେ ମୁନିଆର ମିତ୍ରତା ଆରମ୍ଭ ହେଲା | ଶେଷରେ ମୁନିଆ କୁ ଗୋଟେ ଭଲ ମିତ୍ର ମିଳିଲାକି ନାହିଁ, ବାୟୁ ହଜିଗଲା !
ଏବଂ ସମସ୍ତଙ୍କର ସନ୍ଦେହ ହାତୀ ପକ୍ଷୀ ଉପରେ ହିଁ ଥିଲା |
ଗାଁଲୋକ  ବାୟୁ ପାଇଁ ବହୁତ ଖୋଜା ଖୋଜି କରି ଶେଷରେ ପୁରୁଣା ବରଗଛ ତଳେ ଜମା ହେଲେ | ସମସ୍ତେ ମାନୁଥିଲେ କି ଆଧାନିଆ ଗାଁ ରେ ଚୋର ନାହିଁ | ସେମାନେ ସମସ୍ତେପରସ୍ପର କୁ ବିଶ୍ୱାସ କରୁଥିଲେ | ଗୌଡ ରାଣ ପକାଇ କହିଲା ସେ ବାୟୁ କୁ ହ୍ରଦ ଆଡ଼େ ଦୌଡ଼ି ଯିବାଦେଖିଛି | “ବାୟୁର କେଉଁଠି ଦେଖାଶୁଣା ନାହିଁ,  ଜଙ୍ଗଲରେହିଁ ତାକୁ କିଏ କିଛି କରିଥିବ |” ଜଣେ ଗାଁ ଲୋକ ମୁଖିଆ କୁ କହିଲା | “  ଗୋଟେ ପର ବାଲାବିରାଟହାତୀ ପକ୍ଷୀ ଛଡା ଆଉ କିଏ ହୋଇଥିବ ?
ତାକୁ ମାରିଦେବାକୁ ହେବ !” କହିଲା ଗୌଡ | “ବର୍ଷ ବର୍ଷଧରି ସେ ଚୁପଚାପ୍ ରହି ଏହି ଦୁଷ୍ଟ ଯୋଜନା କରୁଥିଲା !”
ଲୋକେ ତା’କଥା ମାନିଲେ| ମୁନିଆ ସବୁକଥା ଚୁପ୍ ହୋଇ ଶୁଣୁଥିଲା | ସେ କିଛି କହିବାକୁ ଚାହୁଁଥିଲା କିନ୍ତୁ କାଳେ କହିଲେଦଣ୍ଡ ପାଇବ ସେଥିପାଇଁ ଡରୁଥିଲା | ଯଦିଓ ସେ କହେ, କିଏ ବା ତା’କଥା ବିଶ୍ୱାସ କରିବ ?
“ସତରେ,ଏତେଦିନ ଉଦ୍ଦେଶ୍ୟହୀନ ହୋଇ ରହିବା ଯୋଗୁଁ ମହାକାୟ ଟା ବିପଦର କାରଣ ହୋଇଯାଇଛି,” କହିଲେ ମୁନିଆରବାପା | “ଆଜି ତ ଗୋଟେ ଘୋଡ଼ା ହେଲା, କାଲି ଆମର ସନ୍ତାନ ହୋଇ ପାରନ୍ତି ......” ଗାଁଲୋକଙ୍କ ରାଗକୁ ଶାନ୍ତ କରୁ କରୁ ଗାଁ ମୁଖିଆ କହିଲେ, “ଭାଇମାନେ, ଯଦିଓ ଆମେ ଗୋଟେ ବିଶାଲକାୟ କୁ ସାମନାକରୁଛୁ, ଆମେମାନେ ସଂଖ୍ୟାରେ ଅନେକ ଅଛୁ | ଚାଲ ଯାଇ ତାକୁ ମାରି ଆସିବା !”
ସମ୍ମତି ଜଣେଇ ସମସ୍ତେପାଟି କରି ଉଠିଲେ | “ହାତୀ ପକ୍ଷୀ ଘୋଡ଼ା କୁ ଖାଇ ନାହିଁ,” ମୁନିଆ ଛୋଟେଇ ଛୋଟେଇ ଆଗକୁ ଆସିଧିରେ କିନ୍ତୁ ଦୃଢ଼ ଭାବେ କହିଲା | ମୁଁ ତା’ସାଥେ ଥିଲି ବାୟୁ ହଜିଗଲା ବେଳେ!” ଲୋକେଆଶ୍ଚର୍ଯ୍ୟ ରେ ନୀରବ ହୋଇଗଲେ | “ୟା ମାନେ କଣ ?” ଗାଁ ମୁଖିଆ ଚିତ୍କାର କରି ଉଠିଲେ | “ହାତୀପକ୍ଷୀ ଦୋଷୀ ନୁହେଁ, ସେ ଏହା କରି ନାହିଁ,  ସେମୋର ସାଙ୍ଗ ଅଟେ !” “ଏଇ ଝିଅ ର ମୁଣ୍ଡଖରାପ ହୋଇଯାଇଛି !” ପଛରୁ କେହି ପାଟି କଲା | ବାକି ପିଲା ହସିଉଠିଲେ | “ସେ ଖାଲି ପତ୍ର ଖାଏ!
ସେ କେମିତି ବାୟୁ କୁ ଖାଇବ?” ମୁନିଆ ନିଜ ଯାଗାରୁ ନ ହଲି ପାଟି କଲା |
“ତୁମେ ତୁମ ବାଳବାନ୍ଧି ପାରୁ ନାହ ଆଉ ଆମକୁ ଉପଦେଶ ଦେଉଛ ?” ମୁନିଆର ବାପା ରାଗରେ ତମ ତମ ହୋଇ ତା’ଆଡ଼କୁ ମାଡ଼ି ଆସିଲେ | “ଯାଓ, ତୁମ ସାଙ୍ଗମାନଙ୍କ ସଙ୍ଗେ ଯାଇ ଖେଳ !”“ହାତୀ ପକ୍ଷୀ ହିଁ ମୋର ଅସଲ ସାଙ୍ଗ,” ମୁନିଆ କହିଲା | ତା’ବାପା ତାକୁରାଗରେ ଦେଖୁଥିଲେ | ସେ କିନ୍ତୁ କାନ୍ଦିଲା ନାହିଁ, ଗାଁ ଲୋକଙ୍କୁ ଅନେଇ ଠିଆ ହୋଇ ରହିଲା  |“ଛାଡ ଏହି ଝିଅ ଟାକୁ,ଆମେ ସକାଳେ ଯାଇ  ହାତୀ ପକ୍ଷୀ କୁ ଦେଖିନେବା,”କହିଲେ ଗାଁ ମୁଖିଆ | ସବୁ ଲୋକ ଫେରିଗଲେ |
ମୁନିଆ ପାଖରେ କେବଳରାତିଟିଏ ଥିଲା ହାତୀ ପକ୍ଷୀ ଯେ ନିର୍ଦୋଷ ତାହା ପ୍ରମାଣ କରିବାକୁ | “ମୁନିଆ ଉପାୟ ଭାବ ଉପାୟ!”ନିଜକୁ ନିଜେ କହି ହେଉଥିଲା ମୁନିଆ | ଗୌଡ କହୁଥିଲା ବାୟୁ ହ୍ରଦ ଆଡ଼େ ଦୌଡ଼ିବା ଦେଖିଛି | କିନ୍ତୁରାସ୍ତା ହ୍ରଦ କୁ ଯିବା ପୁର୍ବରୁ ଚାନ୍ଦସେରା ଆଡ଼କୁ ମୋଡିଯାଏ | ଯଦି ବାୟୁ ସେଦିଗ କୁ ଚାଲିଯାଇଥିବ?”ମୁନିଆ ର ମା ବାପା ତା’ଉପରେବହୁତ ରାଗିଥିଲେ ତେଣୁ ଗୋଟେ କଥା ନ କହି ତାକୁ ଶୋଇବାକୁ ପଠାଇ ଦେଲେ | ସେମାନେ ଶୋଇଲା ମାତ୍ରେ,ମୁନିଆ ଉଠି ବସିଲା |  ଲାଣ୍ଟିନ୍ ଟାକୁ ଉଠାଇ ଘର ବାହାରକୁ ଚାଲି ଗଲା |
ସେ ଆଧାନିଆ କୁଟପିଗଲା ଏବଂ ପଡିଶା ଗାଁ ଚାନ୍ଦସେରା ଆଡ଼କୁ ଯାଉଥିବା ଜଙ୍ଗଲ ରାସ୍ତା ରେ ଆସି ପହଞ୍ଚିଲା |ହୂଊଊଊଊଊଊଊ...... ପେଚା ର ଡାକ ରାତିର ଜଙ୍ଗଲ ପବନରେ ଭାସି ଆସୁଥିଲା | କିଛି ଦୂରରେ ବିଲୁଆଟିଏ ରଡି ଛାଡୁଥାଏ | ଲମ୍ବା ଲମ୍ବା ଗଛ ଗୁଡିକର ଛାଇ ଭୟାନକ ଭାବେ ପବନରେ ହଲୁଥାଏ | ଥରକ ପାଇଁମୁନିଆ ଫେରିଯିବା କୁ ଭାବିଲା କିନ୍ତୁ ହାତୀ ପକ୍ଷୀ ଶାନ୍ତିରେ ଜଙ୍ଗଲ ରେ ଶୋଇଥିବା ଛବି ତା’ଆଖିଆଗେ ଖେଳି ଗଲା | ସେ ଯଦି ରହସ୍ୟ ର ସମାଧାନ କୁ ଖୋଜି ବାହାର ନ କରିବ ତେବେ ହୁଏତ ହାତୀ ପକ୍ଷୀ  କାଲି ରାତି ଟା ଦେଖି ପାରିବ ନାହିଁ | ଦୀର୍ଘଶ୍ୱାସ ନେଇଅର୍ଦ୍ଧ ରାତିରେ ଛୋଟେଇ ଛୋଟେଇ ସେ ଜଙ୍ଗଲ ରାସ୍ତା ରେ ଆଗକୁ ବଢ଼ିଲା |
ଆରଦିନ ସକାଳେ ଗାଁଲୋକବାଡି, ପଥର ଏବଂ ବଡ଼ ଚାଖୁ ଛୁରୀ ଧରି ହ୍ରଦ କୂଳରେ ପହଞ୍ଚିଗଲେ | ଲୋକେ ପହଞ୍ଚିଲା ବେଳକୁ ହାତୀପକ୍ଷୀ ବସି ବିଶ୍ରାମ କରୁଥିଲା |  ପରହୀନ ତା’ପିଠିଟା ସୂର୍ଯ୍ୟାଲୋକ ରେ ଚମକୁ ଥାଏ | ସେ ଧିରେ ଉଠି ଲୋକଙ୍କ ଆଡ଼କୁ ଦେଖିଲା | ତା’ବିଶାଳ ଆକାରଦେଖି ଲୋକ କିଛି ଦୂରରେ ଠିଆ ହୋଇଗଲେ | “ପ୍ରସ୍ତୁତ ରହ!”  କିଛି ସମୟ ଧରି ସଙ୍କୋଚ କରିବା ପରେ ମୁଖିଆ ପାଟିକଲା | ଲୋକେ ନିଜ ନିଜ ଅସ୍ତ୍ର ଧରି ଗର୍ଜୀ ଉଠି ପ୍ରସ୍ତୁତ ହେଲେ ହାତୀ ପକ୍ଷୀ ଆଡ଼କୁ ମାଡ଼ିଯିବାକୁ|
“ରହ !” ମୁନିଆ ର କ୍ଷୀଣସ୍ଵର ଭାସି ଆସିଲା ଲୋକଙ୍କ କୋଳାହଳ ମଧ୍ୟରୁ | ସେ ଛୋଟେଇ ଛୋଟେଇ ଆସି ଲୋକ ଏବଂ ହାତୀ ପକ୍ଷୀମଝିରେ ଠିଆ ହୋଇଗଲା |“ମୁନିଆ ସିଧା ଚାଲିଆକହୁଛି !” ତା’ବାପା ଆଜ୍ଞା କଲେ |“ଧର ଝିଅଟିକୁ!” ଭିଡରୁ କେହି ଜଣେ ପାଟିକଲା |ମୁନିଆର ବାପା ଏବଂ ଆଉଜଣେ ଗାଁଲୋକ ଦୌଡ଼ି ଗଲେ ତା’ଆଡ଼କୁ | ହାତୀ ପକ୍ଷୀ କିଛି ପାଦ ଆଗକୁ ବଢ଼େଇବା ଦେଖି ସେମାନେ ଠିଆହୋଇଗଲେ | “ଅଛା ଏହାହିଁ ଯଦି ତୁମେ ଚାହଁ ତେବେ ଆମେ ତୁମ ଦୁଇଜଣଙ୍କୁ ଏକାଥରେ ଦେଖିନେବୁ !”  ବର୍ଚ୍ଛା ଧରି ଜଣେ ପାଟିକଲା |
“କଣ ହେଉଛି ?” ଭିଡ଼ପଛରୁ କେହି ଚିତ୍କାର କଲା | ଲମ୍ବା ଧଳା ଦାଢ଼ୀ ଥିବା ଗୋଟେ କୁଜା ବୁଢ଼ା ଟିଏ ଗୋଟେ ଘୋଡ଼ା କୁଧରି ସେଠାକୁ ଆସିଲା | ଗାଁ ମୁଖିଆଆଶ୍ଚର୍ଯ୍ୟ ହୋଇ ପଚାରିଲା “ସାର୍ଥୀ, ତୁମେ ଏଠି କଣ କରୁଛ ?
ବାୟୁ କେମିତି ତୁମ ସାଥେ ଆସିଲା ?
“ହଁ, ତୁମେ ତ ଜାଣ କିଛିବର୍ଷ ପୂର୍ବେ ମୁଁ ତୁମକୁ ବାୟୁକୁ ବିକି ଦେଇଥିଲି | କାଲି ମୁଁ  ମୋ ଘୋଡ଼ା ଗାଡ଼ି ନେଇ ତୁମ ଗାଁ ଦେଇ ସକାଳେ ସକାଳେ ଯାଉଥିଲି| ମୋ ଗାଡ଼ି ଟା ବାୟୁର ଭାଇ ଝାବରୁ ଏବଂ ଘାବରୁ ଟାଣୁଥିଲେ | ମୁଁ  ଜାଣେ ନାହିଁ ବାୟୁ କିଭଳି ନିଜକୁ ଫିଟାଇ ଆମ ପଛେ ପଛେଚାନ୍ଦସେରା କୁ ପହଞ୍ଚିଗଲା | ମୁଁ ତାକୁ ଚିହ୍ନି ପାରିଲି ନାହିଁ, ଏବଂ ତାକୁ କଣ କରିବି ଜାଣିପାରୁ ନ ଥିଲି କି.....ଆଜି ସକାଳେ ଏହି ଛୋଟ ଝିଅ ଘର ଘର ଯାଇ ଗୋଟେ ହଜିଥିବା ଘୋଡ଼ା ବିଷୟରେପଚାରିବା ଦେଖିଲି | କିନ୍ତୁ ହୋଇଛି କଣ ?
ସେ ପୁଣିଥରେ ପଚାରିଲେ |
ଗାଁ ଲୋକ ସାର୍ଥୀ କୁଜବାବ ଦେଇ ପାରିଲେ ନାହିଁ | ଲାଜରେ ସେମାନେ ନିଜ ମୁଣ୍ଡ ପୋତିଦେଲେ | ମୁନିଆ ବାପା ତାକୁ କୋଳରେ ଉଠାଇ ଗାଁ କୁ ନେଇ ଗଲେ | ସେହି ଦିନ ଠାରୁ ମୁନିଆ ଛୋଟେଇବା ନେଇ କୌଣସି ପିଲା ହସିଲେ ନାହିଁ| ସମସ୍ତେ ତା’ସାଥେ ସାଙ୍ଗ ହେବାକୁ ଚାହିଁଲେ ଏବଂ ହାତୀ ପକ୍ଷୀ ସଙ୍ଗେ ମଧ୍ୟ | ମୁନିଆର କଥା ଅନେକଗାଁରେ ପ୍ରଚାର ହୋଇଗଲା | ଦୂର ଦୂର ଗାଁ ଲୋକ କହିଲେ “ମୁନିଆ ଜାଣିଥିଲା ବିଶାଳ ଗୋଟେ ପର ବାଲା ହାତୀପକ୍ଷୀ ଘୋଡ଼ା କୁ ଗିଳି ନାହିଁ !”
ଏହି ଗଳ୍ପ ଆମ ପୃଥିବୀରେଅନେକ ବର୍ଷ ପୂର୍ବରୁ ସତରେ ବାସ କରିଥିବା ହାତୀ ପକ୍ଷୀ (ବୈଜ୍ଞାନିକ ନାମ: ଏଇପିଓର ମେକ୍ସିମସ୍), ଉପରେ ଆଧାରିତ | ଏହା ମାଡାଗାସ୍କର୍ ଦ୍ୱୀପ ରେ ବାସ କରୁଥିଲା | ଜନସଂଖ୍ୟା ଅଧିକରୁ ଅଧିକବଢ଼ି ଚାଲିବା ଏବଂ ଅନେକ ଜଙ୍ଗଲ ନଷ୍ଟ ହେବା ଯୋଗୁଁ ୧୭୦୦ ଶତାବ୍ଦୀ ରେ ବିଲୁପ୍ତ ହୋଇଗଲା |
ଭାଲୁକୁ ରଂଗ ପସନ୍ଦ ଥିଲା I
କାନ ହୋଇଗଲା ହଳଦିଆ I
ପେଟ ହୋଇଗଲା ମାଟିଆ I
ମୁହଁ ହୋଇଗଲା ଲାଲ I
﻿ହାତ ହୋଇଗଲା ନୀଳ I
﻿ପିଠି ହୋଇଗଲା ସବୁଜ I
ଗୋଡ଼ ହୋଇଗଲା ଗୋଲାପୀ I
ଭାଲୁ ହୋଇଗଲା ରଂଗୀନ I
ଆରେ, କୁଆଡ଼େ ଗଲା ରଂଗ !
ଅଦିତି  ଏବଂ ଅରବ୍ ପୁରି ଖାଇବାକୁ ବହୁତ ଭଲପାନ୍ତିIହାଲୁଆ-ପୁରି, ଖିରୀ-ପୁରି, ମିଠାଦହି-ପୁରି,  ବାଃ!
ବଢ଼ିଆ!
ଚଣା ତରକାରୀ-ପୁରି କିମ୍ବା ଆଳୁତରକାରି-ପୁରି ବଢ଼ିଆ, ହାତ ଚାଟି  ଖାଇବା ଭଳି ପୁରି ତୁମେ ଯାହା ସହିତ ଖାଓ ନା କାହିଁକି ବହୁତ ରୁଚିକର ଲାଗେI ପୁରି ବଡ଼ ସ୍ୱାଦ ଲାଗେ ଯାହା ସାଥେ ଖାଅ ନା କାହିଁକି!
ପୁରି ଛଣା ର ବାସନା!
ଓହୋ କେତେ ମନ ମୋହକI ଗରମ ତେଲ ରେ ଭାସୁଥିବା ପୁରି ର ଦୃଶ୍ୟ!
ଗରମ, ସୁନେଲି ଫୁଲା ପୁରି ଦଖି ଅଦିତି ଏବଂ ଅରବ୍ ଦୌଡିଯାନ୍ତି ଗୋଲିଆ ଏବଂ ଫୁଲା ପୁରି ନେବାକୁIକିନ୍ତୁ ପୁରି ଫୁଲେ ବା କିପରି?
ଭିତରେ କଣ ପବନ ଥାଏ?
କିଏ ତା ଭିତରେ ପବନ ଭରିଦିଏ?
ଅଦିତି ଏବଂ ଅରବ୍ ପବନ ଫୁଙ୍କି ବେଲୁନ୍ ଫୁଲାନ୍ତି, ବାପା ତାଙ୍କର ସାଇକଲ୍ ଚକାରେ ପବନ ମାରିବାକୁ ପମ୍ପ ବ୍ୟବହାର କରନ୍ତିI
କିନ୍ତୁ ପୁରି ଫୁଲାଇବାକୁ ମା ତ ଏହି ଉପାୟ କିଛି କରେନାହିଁI ସେ କେବଳ ଛାଣିଦିଅନ୍ତି ଏବଂ ପୁରି ଫୁଲି ଉଠେI ଆଶ୍ଚର୍ଯ୍ୟ!
ଅଦିତି ଏବଂ ଅରବ୍ ଏଥର ଘରେ ପୁରି ଛଣା ବେଳେ ନିରୀକ୍ଷଣ କରି, ପ୍ରଶ୍ନ ପଚାରିବାକୁ ଏବଂ ଉତ୍ତର ପାଇବାକୁ ନିଶ୍ଚୟ କଲେI
ବାପା ଗୋଟିଏ ବଡ଼ ପାତ୍ରରେ ଅଟା ନେଇ ସେଥିରେ କିଛି ତେଲ ଏବଂ କିଛି ଲୁଣ ପକାଇ ପାଣି ଦେଇ ମିଶେଇବାକୁ ଲାଗିଲେIଅଟା କିଭଳି ପାଣି ପିଇ ଯାଉଛି?ଆଛା, କାରଣ ଅଟାରେ କିଛି ଭାରି ଶୋଷିଲା ଅଛିI ଯେବେ ତୁମକୁ  ଶୋଷ ଲାଗେ ତୁମେ କଣ କର?
ତୁମେ ପାଣି ପିଅI ଗ୍ଲିଆଡିନ୍ ଏବଂ ଗ୍ଲୁଟେନିନ୍ ନାମକ ଦୁଇ ପ୍ରୋଟିନ ଅଟାରେ ଥାଏI ଏହି ପ୍ରୋଟିନ ଏବଂ ବାକି ରାସାୟାନିକ ପଦାର୍ଥ ସୁକ୍ଷ୍ମ ଅଣୁ ରେ ପରିବର୍ତ୍ତିତ ହୋଇଥାନ୍ତିI ଏହି ଅଣୁ ଗୁଡିକ ଭାରି ଶୋଷିଲା ଥାନ୍ତିIପାଣି ଅଟାରେ ଢାଳିବା ମାତ୍ରେ ଏହି ଅଣୁ ପିଇଯାନ୍ତିI ପାଣି ପିଇ ସେମାନେ ବଡ଼ ଏବଂ ମୋଟା ହୋଇଯାନ୍ତିI ସେମାନେ ପ୍ରସାରିତ ହୁଅନ୍ତିI ତେଣୁ ସେମାନଙ୍କୁ ଆରାମରେ ବସିବାକୁ ସ୍ଥାନ ଅଭାବ ହୋଇଥାଏI ସେମାନେ ପରସ୍ପରକୁ ଧକ୍କା ଦିଅନ୍ତି ଏବଂ ଧକ୍କା ଦେଇ ଦେଇ ପରସ୍ପର ସଙ୍ଗେ ଲାଗିଯାନ୍ତିI
ବେଳେବେଳେ, ତୁମେ ଖେଳିଲାବେଳେ ପରସ୍ପର ହାତ ଧରା ଧରି ହୋଇ ଚେନ୍ ବନାଅ ଏବଂ ପୁରା ଚେନ୍ ଏକାସାଥେ ଚାଲେ, ଠିକ ସେଭଳି ଏହି ଅଣୁ ଗୁଡିକ ଲାଗି ହୋଇ ଗୋଟେ ନେଟୱାର୍କ ବନାନ୍ତିI
ବାପା ଅଟା ଚକଟି ଦେଲେI ମା’ଙ୍କୁ ଆଉ ଟିକିଏ ସମୟ ପାଇଁ ଚକଟିବାକୁ କହିଲେI ମା ହାତରେ ଟିକେ ତେଲ ଲଗାଇ ଅଟା ଚକଟିବାକୁ ଲାଗିଲେI ଅଟା ଚକଟିବାକୁ ହାତରେ ବଳ ଦରକାରI ମା କହନ୍ତି ଯଦି ଅଟା ଭଲଭାବେ ଚକଟା ନ ଯାଏ ତେବେ ପୁରି ଫୁଲିବ ନାହିଁI ଏହି ଦୁଇ ଜିନିଷ କିଭଳି ସମ୍ବନ୍ଧିତ?ରହସ୍ୟ ହେଉଛିIଯେତେବେଳେ ଅଟା ଚକଟାଯାଏ ପରସ୍ପର ଲାଗି ହୋଇଥିବା କଣିକା ଗୁଡିକ ସମ୍ପ୍ରସାରିତ ହୋଇଥାନ୍ତିI ଏହା ଫଳରେ ଏକ ନୁଆ ପ୍ରୋଟିନ ର ଉଦ୍ଭାବ ହୋଇଥାଏI ଏହା ହେଉଛି ଗ୍ଲୁଟେନ୍I ଯାହା ଏକ ଇଲାଷ୍ଟିକ୍ ରବର୍ ବ୍ୟାଣ୍ଡ୍ ଭଳିଆ ହୋଇଥାଏI ତେଣୁ ଆମେ ତାକୁ ଯେ କୌଣସି ଆକାର ଦେଇପାରୁI  ମା ଚକଟା ଅଟାକୁ କିଛି ସମୟ ପାଇଁ ଘୋଡେଇ ରଖିଦେଲେI ସେ ବର୍ତ୍ତମାନ ଖିରି ରାନ୍ଧୁଛନ୍ତିI ଅଦିତି ଏବଂ ଅରବ ପୁରି ବେଲା ବେଳକୁ ଆସିବା ପାଇଁ ନିଶ୍ଚୟ କଲେI
ବର୍ତ୍ତମାନ ବାପା ମା ପ୍ରସ୍ତୁତ, ମା କଢେଇରେ ତେଲ ଢାଳି ଚୁଲୀ ଉପରେ ରଖିଦେଲେI ସେ ଛୋଟ ପରିମାଣରେ ଅଟା ନେଇ ପୁରି ବେଲିବାକୁ ଲାଗିଲେI ବାପା ପୁରିଟାକୁ ଗରମ ତେଲରେ ଛାଡିଦେଲେI ନେମିଷକେ ପୁରି ଫୁଲି ଉଠିଲାI ଏହା କିପରି ସମ୍ଭବ ହେଲା?
ପୁରି ସାଥେ ଏହା ଘଟିଥାଏI ଅଟା ଭିତରେ ଥିବା ଗ୍ଲୁଟେନ ପୁରି ବେଲିବାରେ ସାହାଯ୍ୟ କରେI ଛୋଟିଆ ଅଟା ଗୋଳା ଟିଏ ଯେବେ ବେଲାଯାଏ ଉପରେ ଗ୍ଲୁଟେନ ପରତଟିଏ  ତିଆରି ହୁଏI ପୁରିକୁ ଗରମ ତେଲ ରେ ଛାଡିଲା କ୍ଷଣି ତାର ତଳ ପଟ ଟି ବହୁତ ଗରମ ହୋଇଉଠେI ଅଟା ଚକଟା ବେଳେ ପାଣି ବ୍ୟବହାର ହୋଇଥିବା କଥା ତୁମେ ମନେ ରଖିଥିବ?
ଅତ୍ୟଧିକ ତାପମାନ ଯୋଗୁଁ ପୁରି ଭିତରେ ଥିବା ପାଣି ବାଷ୍ପରେ ବଦଳିଯାଏI ଏହି ବାଷ୍ପ ବହୁତ ଶକ୍ତିମାନ ଏବଂ ଏହା ପୁରିର ଉପର  ଗ୍ଲୁଟେନ ପରତ କୁ ଉପରକୁ ଠେଲିଦିଏI ଏଥିଯୋଗୁଁ ପୁରି ଫୁଲି ଉଠେIବାପା ପୁରି ଟାକୁ ଓଲୋଟାଇ ଦେଲେ, ଆରପଟ ଭଲଭାବେ ଭାଜି ହେବାକୁI ସେ ବର୍ତ୍ତମାନ ପୁରି ଟାକୁ ତେଲରୁ କାଢିଆଣି ପାତ୍ରରେ ରେ ରଖିଲେI
ବର୍ତ୍ତମାନ ଗୋଟିଏ କଣ୍ଟା ଚାମଚ ନେଇ ପୁରିଟାକୁ ଫୋଡିଦିଅ, ବାଷ୍ପ ବାହାରିବା ଦେଖିବI ପୁରି ଭିତରେ ପବନ ନ ଥିଲା ଏଥିରେ ବାଷ୍ପ ଥିଲା, ବୁଝିଲ?
ଭେଲପୁରି ଏବଂ ଆଳୁଦହି ପୁରିର ପୁରି କାହିଁକି ଫୁଲି ନ ଥାଏଏହାର ତିନୋଟି କାରଣ ହୋଇପାରେ:ଯଦି ପୁରିଟାକୁ ଅତି ପତଳା ବେଲା ଯାଏ ତେବେ ତାହାଭିତରେ ଆବଶ୍ୟକ ପରିମାଣରେ ପାଣି ନ ରହି ପାରିବା ଯୋଗୁଁ ତାହା ବାଷ୍ପ ହୋଇ ପୁରିକୁ ଠେଲିବାରେ ସାହାଯ୍ୟ କରି ପାରେ ନାହିଁIବେଳେବେଳେ ପୁରି ଛଣା ସମୟରେ ଯାହାକିଛି ବାଷ୍ପ ତିଆରି ହୁଏ ଥାଏ ତାହା ବାହାରି ଯାଇ ପୁରି କୁ ଫୁଲିବାକୁ ନ ଦେବା ସକାଶେ ପୁରି ବେଲିସାରି ତା’ମଧ୍ୟେ କଣ୍ଟାଚାମଚ ଦେଇ ଛୋଟ ଛୋଟ କଣା କରି ଦିଆ ଯାଏI ଏହି ପୁରି ଗୁଡିକ ଅଧିକ ଦିନ ସକାଶେ ବ୍ୟବହାର କରାଯାଇ ପାରେIକମ ତାପମାନରେ ପୁରି ଛାଣିଲେ ମଧ୍ୟ ବାଷ୍ପ ଧିରେ ଧିରେ ଉତ୍ପନ୍ନ ହେବାରୁ ଚାପ କମ୍ ପଡେ ଏବଂ ପୁରି ଫୁଲେ ନାହିଁIବର୍ତ୍ତମାନ ତୁମେ ଜାଣିଲ କାହିଁକି କିଛି ପୁରି ଫୁଲିଉଠିଲା ବେଳେ କିଛି ପୁରି ଫୁଲେ ନାହିଁ!
ଅଟା ରୁ ଗ୍ଲୁଟେନ ବାହାରକରିବା ପାଇଁ ପ୍ରୟୋଗ ଅଟା ରେ ପାଣି ମିଶାଇ ଗୋଳା ତିଆରି କରI ଅଟା ରେ ଉପଯୁକ୍ତ ପରିମାଣରେ ପାଣି ଦେବ, ଗୋଳା ଯେଭଳି ଅଧିକ ଶକ୍ତ କିମ୍ବା ଅଧିକ ନରମ ହୁଏନାହିଁIପାପୁଲି ସାଥେ ଅଟା କୁ କିଛି ସମୟ ଦଳିବI  ହାତରେ ଅଟା ନ ଲାଗିବାକୁ, ଦରକାର ହେଲେ ତେଲ ଲଗାଇ ପାରI ଦଳା ଅଟା କୁ ଦଶ ମିନିଟ୍ ଯାଏଁ ଘୋଡ଼େଇ ରଖିଦିଅIପୁଣିଥରେ କିଛି ସମୟ ଅଟା କୁ ଦଳି ଗୋଟେ ବଡ଼ ପାତ୍ର ରେ ରଖିଦିଅI
ଅଟା ଗୋଳା ପୁରା ବୁଡ଼ିଲା ଯାଏଁ ପାତ୍ର ରେ ପାଣି ଭରିଦିଅI ସେ ପାଣି ଧଳା ହେବା ଯାଏଁ ଅଟାକୁ ଦଳି, ପାଣି କୁ ଫୋପାଡି ପୁଣି ଥରେ ପାତ୍ରରେ ପାଣି ଭରି ଦିଅIଏହି ପ୍ରକ୍ରିୟାକୁ ସେତେବେଳେ ଯାଏଁ କର ଯେତେବେଳ ଯାଏଁ ପାଣି ଆଉ ଧଳା ହୁଏନାହିଁ ଏବଂ ଅଟା ଛୋଟ ଗୋଳା ହୋଇ ରହିଯାଏIଏହା ମାନେ ଅଟା ରୁ ସବୁତକ ମାଢ଼ି ବାହାରି ଗଲା ଏବଂ କେବେଳ ଗ୍ଲୁଟେନ୍ ରହିଗଲାI ଏହା ଏଥିଯୋଗୁଁ ହୁଏ କାରଣ ମାଢ଼ି ପାଣିରେ ଗୋଳେଇ ଯାଏ କିନ୍ତୁ ଗ୍ଲୁଟେନ୍ ନୁହେଁIକିଛି ଗ୍ଲୁଟେନ୍ କୁ ନିଅI ଦେଖିବ ତୁମେ ତାକୁ ରବର୍ ବ୍ୟାଣ୍ଡ୍ ଭଳିଆ ଟାଣି ପାରୁଛI ତୁମେ ଯଦି ତାକୁ ଟାଣି ଛାଡ଼ି ଦିଅ ତେବେ ତାହା ପୁଣି ପୁର୍ବ ସ୍ଥିତିକୁ ଫେରିଯାଉଛିI ଏହା ଗ୍ଲୁଟେନରେ ଥିବା ପ୍ରତ୍ୟସ୍ଥତା ଏବଂ ସୁନମ୍ୟତା କୁ ଦର୍ଶାଏI
ପୁରି ବିଷୟରେ ଇତିହାସରୁ କିଛି ମଜ଼ା କଥାବୌଜ୍ଞାନିକ ମାନଙ୍କ ହିସାବରେ ଗହମ ୧୧୦୦୦ ବର୍ଷ ପୂର୍ବେ ମଧ୍ୟ ପୁର୍ବ ଦେଶ ଗୁଡିକରେ ଉତ୍ପନ୍ନ ହୋଇଥିଲାI ସିରିଆ ର  ଡାମାସ୍କସ୍  ଠାରେ ପୁରାତତ୍ୱ ଖନନ ସମୟରେ  ୯୦୦୦ ବର୍ଷ ପୂର୍ବେ ଗହମ ଥିଲା ବୋଲି ପ୍ରମାଣିତ ହେଲାI ରାଜା ସୋମେଶ୍ୱର ଦ୍ୱାରା ରଚିତ ପୃଥିବୀର ପ୍ରଥମ ବିଶ୍ବକୋଷ ‘ଅଭିଲାଷିତାର୍ଥ ଚିନ୍ତାମଣି’ କିମ୍ବା ‘ମାନଷୋଲ୍ଲାସ’ ରେ ପୁରି ଭଳିଆ ଜିନିଷ ପ୍ରସ୍ତୁତି ବିଷୟରେ ଲେଖାଯାଇଛିI ଏହାକୁ ପହେଲିକା କୁହା ଯାଉଥିଲାI ତେଣୁ ପୁରି ୮୦୦୦ ବର୍ଷ ପୁରୁଣା ଏହା ଜଣାଯାଏIସିରିଆ ର ଦାମାସ୍କସ୍ ଠାରେ ଖନନ ବେଳେ ଗହମ ୯୦୦୦ ବର୍ଷ ପୂର୍ବେ ବ୍ୟବହୃତ ହେଉଥିଲା ବୋଲି ଜଣାଗଲାI ସେଠାରେ ଗହମ ଚାଷ ସକାଶେ ଦରକାର ହେଉଥିବା ଯନ୍ତ୍ରପାତି ଏବଂ ଗହମ ପେଶିବକୁ ଦରକାରୀ ଯନ୍ତ୍ରପାତି ମିଳିଥିଲାI
ତୁମେ କହିପାରିବ କି?ପୁରି କଣ ଚାଉଳ, ବାଜରା କିମ୍ବା ଜୁଆର ଅଟା ରେ ତିଆରି କରାଯାଇ ପାରେ?ପୁରି ଛଡା ଗହମ ଅଟା ଦ୍ୱାରା ଆମେ ଆଉ କଣ ଜିନିଷ ତିଆରି କରି ପାରୁ?ଆମେ ଯଦି ଅତ୍ୟଧିକ ପାଣି ଅଟା ରେ ଢାଳୁ ତେବେ କଣ ହେବ?ତାୱା କିମ୍ବା ତନ୍ଦୁର୍ ରେ ରାନ୍ଧିଲା ବେଳେ କଣ ଘଟେ?
ମାଆ ମୋତେ ପ୍ରତ୍ୟେକ ରାତିରେ ଗୋଟିଏ କାହାଣୀ ଶୁଣାଏ I
ଗୋଟିଏ କାହାଣୀ ଅଛି ଯେଉଁଥିରେ ବେଙ୍ଗ କଥା କହୁଛି I
ଦ୍ବିତୀୟ କାହାଣୀଟି ଜଣେ ଲମ୍ବା ଦାଢ଼ି ଥିବା ରାଜାଙ୍କ ବିଷୟରେ ଅଟେ I
ଆଉ କେଉଁ କାହାଣୀରେ ଉଡୁଥିବା ହାତୀ ରହିଥାଏ I
ଗୋଟିଏ କାହାଣୀରେ ଏକ ବିଲୁଆ ଏବଂ ବାଘ ସାଙ୍ଗ ହୋଇଛନ୍ତି Iବାଘ ଗୋଟିଏ ଗାତରେ ପଡ଼ି ଯାଉଛି I
ସେ ଗାତରୁ କେମିତି ବାହାରକୁ ଆସିବ ?
ଚତୁର ବିଲୁଆ ବାଘର ଜୀବନ ରକ୍ଷା କରେ Iଏହା ସବୁଠାରୁ ଭଲ କାହାଣୀ ଅଟେ Iକାହାଣୀ ଶେଷ ହେଉ - ହେଉ ମୋତେ ନିଦ ଆସିଯାଏ I
ମୁଁ ବଡ଼ ହୋଇଗଲିଣି I ମୁଁ ବହୁତ କିଛି ତିଆରି କରି ପାରିବି Iମୁଁ ଚିତ୍ର ତିଆରି କରି ପାରିବି I ମୁଁ ଆହୁରି ଅନେକ ଜିନିଷ ତିଆରି କରିପାରିବି I
ମୁଁ ମାଆର ଫଟୋଚିତ୍ର ତିଆରି କରେ I ସେ ହଲଚଲ ନ ହୋଇ ବସି ରହନ୍ତି I
ମୁଁ ମୋ ଭଉଣୀର ଫଟୋଚିତ୍ର ତିଆରି କରେ I ସେ ବିନା ହଲଚଲରେ ବସୁ ନାହିଁ I
ମୁଁ ବହୁତ ଜିନିଷର ଫଟୋଚିତ୍ର ତିଆରି କରେ I
କିନ୍ତୁ ମୋତେ କାନ୍ଥରେ ଫଟୋଚିତ୍ର ତିଆରି କରିବା ମନା I
ମୁଁ ଅନେକ ଜିନିଷ ତିଆରି କରିପାରିବି I
ମୁଁ ଏକ ବିଲେଇର ଫଟୋଚିତ୍ର ତିଆରି କରୁଛି I ସେ ମୋଟା ଅଟେ I
ମୁଁ ମାଛ ତିଆରି କରୁଛି I ସେ ଛୋଟ ଅଟେ I
ମୁଁ କାଗଜ ଡଙ୍ଗା, ପକ୍ଷୀ ଏବଂ ଉଡ଼ାଜାହାଜ ତିଆରି କରେ I
ମୁଁ ଘର ଏବଂ ରେଳଗାଡ଼ି ତିଆରି କରେ I
ମୋ ଭଉଣୀ ସବୁକିଛି ଗଡ଼ବଡ଼ କରିଦିଏ Iମୁଁ ବହୁତ କିଛି କରିପାରିବି !
ମୋ ଭଉଣୀ କରିପାରେ ନାହିଁ !
ସକାଳ ହେଲା I
ସୂର୍ଯ୍ୟ ବାହାରିଲା I
ପୂର୍ବ ଦିଗରୁ ଚାଲିଲା I
ପଶ୍ଚିମ ଦିଗରେ ବୁଡ଼ିଗଲା I
ଅପା, ଅପା, ମୁଁ ଭାବୁଛି..କ’ଣ ଭାବୁଛୁ ଟିକି ଭାଇ, କ’ଣ ଭାବୁଛୁ ?
ମୁଁ ଭାବୁଛି, ମୁଁ ଭାବୁଛି, ଆକାଶ ଏତେ ନୀଳ କାହିଁକି ?
ତୁ କ’ଣ ଭାବୁଛୁ ଟିକି ଭାଇ, ତୁ କ’ଣ ଭାବୁଛୁ ?
ମୁଁ ଭାବୁଛି, ମୁଁ ଭାବୁଛି..କହ ଟିକି ଭାଇ, ତୁ କ’ଣ ଭାବୁଛୁ?
ମୁଁ ଭାବୁଛିହୁଏତ ଆକାଶଟାଓଲଟପାଲଟ ହୋଇଥିବା ସମୁଦ୍ରଯେଉଁଠି ମେଘ-ଡଙ୍ଗା ଚହଲି ଯାଉଛିଏକ ବିଶାଳ ପ୍ଲାଷ୍ଟିକ୍ ଚାଦରଯାହା ଓଲଟପାଲଟ ଥିବା ସମୁଦ୍ରରେ ଟାଣି ହୋଇ ରହିଛିତାକୁ ଧରି ରଖିବା ପାଇଁ ।
ଆଉ ବେବେବେଳେ ସେ ପ୍ଲାଷ୍ଟିକ୍ ଚିରି ଗଲେଏଠାରେ ବା ସେଠାରେଯେମିତି ପ୍ଲାଷ୍ଟିକ୍ ର ଇଚ୍ଛାଆଉ ତା’ପରେ ହେଇଥାଏ ବର୍ଷା ।ମୁଁ ଭାବୁଛି ସେଥିପାଇଁ ଆକାଶଟା ନୀଳକାରଣ ସେଇଟା ଗୋଟିଏ ସାଗରଆଉ ସାଗର ହେଉଛି ନୀଳ । ମୁଁ ଚାଲାକ, ନୁହେଁ କି ଅପା ?
ହଁ ଭାଇ!
ତୁ ଚାଲାକ, ହଁ ସତରେ ଚାଲାକହୁଏତ ତୁ ଠିକ୍ କହୁଛୁକିନ୍ତୁ ମୁଁ ଯେଉଁ ସବୁ ବହି ପଢ଼ିଛିସେଥିରେ ସେମାନେ ସେମିତିକା କଥା କହି ନାହାନ୍ତି ।ତା’ ହେଲେ ସେମାନେ କ’ଣ କହିଛନ୍ତି, ଅପା, କ’ଣ କହିଛନ୍ତି ?
ତୁ କ’ଣ ଭାବୁଛୁ, ଟିକି ଭାଇ, କ’ଣ ଭାବୁଛୁ ?
ମୁଁ ଭାବୁଛି, ମୁଁ ଭାବୁଛି... କହ, ଟିକି ଭାଇ, କ’ଣ ଭାବୁଛୁ ?
ମୁଁ ଭାବୁଛିହୁଏତ ସେ ଗୋଟେ ବୁଢ଼ୀ ଯିଏ ଆକାଶରେ ରହୁଛିତା’ର ବିଶାଳ ଶାଢ଼ିକୁ ରାତିରେ ଧୋଇସୂର୍ଯ୍ୟଙ୍କ ସାମନାରେ ଶୁଖାଇବାକୁ ଲମ୍ବେଇ ଦେଇଥାଏପ୍ରତ୍ୟେକ ଦିନ ସକାଳେ ।
ବୁଢ଼ୀଟି ବହୁତ ସାବଧାନତା’ ଶାଢ଼ିକୁ ମେଘ-ପଥରରେ ଖୋସି ଦେଇଥାଏକାରଣ ସେ ଦୁଷ୍ଟ ପବନତା’ ଶାଢ଼ିକୁ ଉଡ଼ାଇ ନ ନେଉ ।ମୁଁ ଭାବୁଛି ସେଥିପାଇଁ ଆକାଶଟା ନୀଳକାରଣ ଆକାଶରେ ରହୁଥିବା ବୁଢ଼ୀତା’ ଶାଢ଼ିକୁ ଶୁଖାଇବା ପାଇଁ ଲମ୍ବେଇ ଦେଇଥାଏମୁଁ ଚାଲାକ, ନୁହେଁ କି ଅପା?
ମୁଁ ଜାଣେ ତୁ ଚାଲାକ ଭାଇ, ତୁ ବହୁତ ଚାଲାକହୁଏତ ତୁ ଠିକ୍ କହୁଛୁ ବି...କିନ୍ତୁ ମୁଁ ଯେଉଁ ସବୁ ବହି ପଢ଼ିଛିସେଥିରେ ସେମାନେ ତାହା କହି ନାହାନ୍ତି ।ତା’ ହେଲେ ସେମାନେ କ’ଣ କହିଛନ୍ତି, ଅପା, ସେମାନେ କ’ଣ କହିଛନ୍ତି ?
ତୁ କ’ଣ ଭାବୁଛୁ, ଭାଇ, ତୁ କ’ଣ ଭାବୁଛୁ କହିଲୁ ?
ମୁଁ ଭାବୁଛି, ମୁଁ ଭାବୁଛି...କହ, ଟିକି ଭାଇ, ତୁ କ’ଣ ଭାବୁଛୁ ?
ମୁଁ ଭାବୁଛିବହୁତ ବର୍ଷ ପୂର୍ବର ହୋଲିରେରଙ୍ଗ ଦୋକାନରେ ଖାଲି ନୀଳ ରଙ୍ଗ ଥିଲାଆଉ ମୁଁ ଭାବୁଛି, ସେହିଦିନଗୋଟିଏ ବିଶାଳ ନୀଳ ରଙ୍ଗର ମେଘ ହୋଇ ଉପରକୁଉଠିଲା, ସବୁଆଡ଼େ ହସୁଥିବା ନୀଳଲୋକଙ୍କ ପାଖରୁଯାହା ଧୀରେ ଧୀରେ ଉପରକୁ ଉଠି ଉଠି ପୂରା ଉପରକୁଆକାଶରେ ଯାଇ ପହଞ୍ଚିଲା ।
ଆଉ ସେ ବୁଢ଼ୀ, ଯିଏ ସେଠି ଉପରେ ରହୁଛିସେ ଆକାଶକୁ ଘଷିମାଜିଥାଏ ପ୍ରତିଦିନମେଘର ତୂଳାରେସେଥିରେ ଲାଗିଥିବା ଦାଗକୁ ସଫା କରିବା ପାଇଁ ।ମୁଁ ଭାବୁଛି ସେଥିପାଇଁ ଆକାଶଟା ନୀଳକାରଣ ସେ ଅବାଧ୍ୟ ଦାଗଯାହା ସେ ବୁଢ଼ୀକୁ ପାଗଳ କରିଥାଏ । ମୁଁ ଚାଲାକ, ନୁହେଁ କି ଅପା ?
ହଁ ଭାଇ ତୁ ଚାଲାକ, ହଁ ତୁ ଚାଲାକ ।ଆଉ ହୁଏତ ତୁ ଠିକ୍ ବି...କିନ୍ତୁ ମୁଁ ଯେଉଁ ବହି ପଢ଼ିଛିସେଥିରେ ସେମାନେ ଏମିତି କହି ନାହାନ୍ତିତା’ହେଲେ ସେମାନେ କ’ଣ କହିଛନ୍ତି, ଅପା, କ’ଣ କହିଛନ୍ତି ?
ଆ’ ମୋ ପାଖକୁ ଆ’, ମୁଁ ତତେ କହିବି, ସେମାନେ କ’ଣ କହିଛନ୍ତି ।
ସେମାନେ କହିଛନ୍ତି, ସେମାନେ କହିଛନ୍ତିକହ ଲୋ’ ଅପା, କ’ଣ କହିଛନ୍ତି ?
ସେମାନେ କହିଛନ୍ତିଯେ ବାୟୁର ଗୋଟିଏ ମୋଟା ଚାଦର ଅଛିଆମର ଏ ନୀଳ ଓ ସବୁଜ ପୃଥିବୀରେଆଉ ସେ ଚାଦରଟି ବୁଣା ହେଇଛିଗୋଟିଏ ଛୋଟ ଜିନିଷରେ ଯାହାକୁ ସେମାନେ କହନ୍ତିଅଣୁ
ସେମାନେ କହିଛନ୍ତିସେ ବାୟୁର ଚାଦରକୁ କୁହାଯାଏବାୟୁମଣ୍ଡଳ ।ହେଲେ ଆକାଶଟା ଏତେ ନୀଳ କ’ଣ ପାଇଁ ?
ଅପା, ଆକାଶଟା ଏତେ ନୀଳ କ’ଣ ପାଇଁ ?
ଧୈର୍ଯ୍ୟ ରଖ, ଟିକି ଭାଇ, ଧୈର୍ଯ୍ୟ ରଖ ।
ସେମାନେ କହିଛନ୍ତିମହାନ୍ ସୂର୍ଯ୍ୟଙ୍କ ପାଖରୁ ଆସୁଥିବା ସ୍ୱର୍ଣ୍ଣ ଆଲୋକମୋଟେ ସ୍ୱର୍ଣ୍ଣ ରଙ୍ଗ ନୁହେଁକିନ୍ତୁ ଧଳାଆଉ ସେ କି ଧଳା!
ଗୋଟିଏ ଇନ୍ଦ୍ରଧନୁ ରଙ୍ଗର ଧଳା !
ବାଇଗଣୀ-ଘନନୀଳ-ନୀଳ-ସବୁଜ-ହଳଦିଆ-ନାରଙ୍ଗୀ-ଲାଲ ।ସେମାନେ କହିଛନ୍ତିଏହା ହେଉଛି ଇନ୍ଦ୍ରଧନୁର ଆଲୋକଯାହା ଆମ ପାଖକୁ ଆସିଥାଏବାୟୁମଣ୍ଡଳରୁ ।
କିନ୍ତୁ ଆକାଶଟା ନୀଳ, ଅପା, ବାଇଗଣୀ ନୁହଁ କି ହଳଦୀ ନୁହଁ କି ସବୁଜ ବି ନୁହଁ !
ଶୁଣ, ଟିକି ଭାଇ, ତୁ ବୁଝିବୁ ମୁଁ କ’ଣ କହୁଛି ।ବାୟୁମଣ୍ଡଳରେ ଥିବା ଅଣୁମାନେ ଏତେ ସଫା ନୁହନ୍ତି ।
ସେମାନେ ଲାଲ, ହଳଦୀ ଓ ନାରଙ୍ଗୀ ରଙ୍ଗର ଆଲୋକକୁ ତାଙ୍କ ଭିତର ଦେଇ ଯିବା ପାଇଁ ଦେଇଥାନ୍ତିଅଧିକଆଉ ସବୁଜ ରଙ୍ଗକୁ ବିକିନ୍ତୁ ନୀଳ!
ନୀଳ ରଙ୍ଗ ଆଲୋକକୁ ନୁହଁ ।ସେମାନେ ନୀଳ ଆଲୋକକୁ କ’ଣ କରନ୍ତି?
ଅପା, ସେମାନେ କ’ଣ କରନ୍ତି ?
କହ ଲୋ ଅପା, ସେମାନେ କ’ଣ କରନ୍ତି ?
ଶୁଣ, କହୁଛିଯେତେବେଳେ ସୂର୍ଯ୍ୟାଲୋକ ସେ କୋଟି କୋଟି ଅଣୁକୁ ଭେଦ କରିଥାଏସେତେବେଳେ ସେମାନେ ସବୁ ନୀଳ ଆଲୋକକୁ ଫେରାଇ ଦିଅନ୍ତିନୀଳ, ନୀଳ ଆଲୋକ...ସେଇଠିକି ଯେଉଁଠାରୁ ସେ ଆସିଥାଏ;ଆଉ ସେ ବିଚରା ନୀଳ ଆଲୋକଖଣ୍ଡ, ଖଣ୍ଡ, ବିକ୍ଷିପ୍ତ ହୋଇଥାଏଚାରିଆଡ଼େ, ଚାରିଆଡ଼େ, ସାରା ଆକାଶ ଯାହା ତାକୁ ନୀଳ କରିଥାଏ ।
ତାହା କ’ଣ ସତ, ଅପା, ତାହା କ’ଣ ସତ ?
ମୁଁ କହି ପାରିବିନି ଟିକି ଭାଇ, ମୁଁ କହି ପାରିବିନି ।କିନ୍ତୁ ମୁଁ ଯେଉଁ ସବୁ ବହି ପଢ଼ିଛିସେଥିରେ ସେମାନେ ତାହା ହିଁ କହିଛନ୍ତି ।
ଏବେ ଅଧିକ ଜାଣିବାଆକାଶ ନୀଳ କାହିଁକି ?
ଇନ୍ଦ୍ରଧନୁର ସମସ୍ତ ରଙ୍ଗ: ବାଇଗଣୀ-ଘନନୀଳ-ନୀଳ-ସବୁଜ-ହଳଦିଆ-ନାରଙ୍ଗୀ-ଲାଲ ମିଶି  ସୂର୍ଯ୍ୟାଲୋକ ତିଆରି ହୋଇଥାଏ । ବାୟୁମଣ୍ଡଳରେ ଥିବା ଅଣୁ ଆମ ଆଖେିରେ ପହଞ୍ଚିବା ପୂର୍ବରୁ ପାରସ୍ପରିକ ଆଦାନପ୍ରଦାନ କରିଥାନ୍ତି । ପ୍ରତ୍ୟେକ ଆଲୋକର ରଙ୍ଗ ହେଉଛି ଇଲେକ୍ଟ୍ରୋମ୍ୟାଗ୍ନେଟିକ୍  ବିକିରଣର ଗୋଟିଏ ଗୋଟିଏ ଅଲଗା ଅଲଗା ତରଙ୍ଗ-ଦୈର୍ଘ୍ୟ । ଅଲଗା ଅଲଗା ତରଙ୍ଗ-ଦୈର୍ଘ୍ୟ ଯେ ଖାଲି ବିଭିନ୍ନ ରଙ୍ଗ ତିଆରି କରିଥାଏ ତାହା ନୁହେଁ । ସୂର୍ଯ୍ୟାଲୋକରେ ଥିବା ପ୍ରତ୍ୟେକ ତରଙ୍ଗର ଦୈର୍ଘ୍ୟ(ବା କହିପାରିବା, ପ୍ରତ୍ୟେକ ରଙ୍ଗରୁ ତିଆରି ହୋଇଥିବା ସୂର୍ଯ୍ୟାଲୋକ) ବାୟୁମଣ୍ଡଳରେ ପାରସ୍ପରିକ ଆଦାନପ୍ରଦାନ କରିଥାନ୍ତି । ଯେତେବେଳେ ସୂର୍ଯ୍ୟାଲୋକ ସେହି ଅଣୁ ଉପରେ ପଡ଼ିଥାଏ, ସେତେବେଳେ ସେମାନେ ନୀଳ ରଙ୍ଗ ଆଲୋକକୁ ଫେରାଇ ଦିଅନ୍ତି (ନୀଳ ରଙ୍ଗର ତରଙ୍ଗ-ଦୈର୍ଘ୍ୟ କମ୍) ଅଧିକ ମାତ୍ରାରେ କିନ୍ତୁ ଲାଲ, ନାରଙ୍ଗୀ, ହଳଦୀ ଓ ସବୁଜକୁ ଫେରାନ୍ତି ନାହିଁ (ଏମାନଙ୍କର ତରଙ୍ଗ-ଦୈର୍ଘ୍ୟ ଅଧିକ) । ସେଥିପାଇଁ ନୀଳ ରଙ୍ଗ ଅଧିକ ବିକ୍ଷିପ୍ତ ହୋଇଥାଏ, ଆକାଶ ନୀଳ ଦେଖାଯାଏ ।
ଆସ ପ୍ରୟୋଗ କରିବା!
ଭୋର ସମୟରେ ଓ ସଂଜବେଳେ କାହିଁକି ଆକାଶ ନାରଙ୍ଗୀ ଦେଖାଯାଏ ?
ଏ ପରୀକ୍ଷା କରି ଦେଖିବା ।ଏଥିପାଇଁ ଦରକାରଗୋଟିଏ ପାଣି ଭରା କାଚ ଗ୍ଲାସରେ ଟିକେ କ୍ଷୀରଗୋଟିଏ ଟର୍ଚ୍ଚକ’ଣ କରିବାପାଣି ଗ୍ଲାସ୍ ରେ ଟର୍ଚ୍ଚକୁ ଜଳାଇ ଦେଖାଅ । ପାଣିରେ ଆଲୋକକୁ ଦେଖିପାରୁଛ କି?
କଷ୍ଟରେ । ସେଥିରେ ଏବେ କିଛି କ୍ଷୀର ମିଶେଇ ଦିଅ । ପୁଣି ଥରେ ସେଥିରେ ଟର୍ଚ୍ଚ ମାରି ଦେଖ । ଏଥର ତୁମେ ଦେଖିବ ଯେ ଗ୍ଲାସ୍ ରେ ଆଲୋକ ଦେଖାଯାଉଛି । ଆଉ ଟିକେ କ୍ଷୀର ସେଥିରେ ମିଶାଅ । ଏଥର ତୁମେ ଦେଖିବ ଯେ ଗ୍ଲାସ୍ ରେ ଆଲୋକ ସ୍ପଷ୍ଟ ଭାବରେ ନୀଳ ଦେଖାଯାଉଛି ।
ଏପରି କାହିଁକି ହୁଏ ?
ଯେତେବେଳେ କିଛି ପରିମାଣରେ ପାଣିରେ କ୍ଷୀର ମିଶା ହୋଇଥାଏ, ସେତେବେଳେ ପାଣିରେ ଥିବା ଅଣୁର ମାତ୍ରା ବଢ଼ିଯାଏ । କ୍ଷୀରରେ ଥିବା ଚର୍ବି ଓ ପ୍ରୋଟିନ୍-ଅଣୁ  ଆଲୋକକୁ ବିକ୍ଷିପ୍ତ କରିଥାଏ ଯାହା ଦ୍ୱାରା ଆମେ ଆଲୋକକୁ ଦେଖିପାରିଥାଉ । ଅଧିକ ମାତ୍ରାରେ କ୍ଷୀର ମିଶାଇଲେ, ଆଲୋକ ଅଧିକ ବିକ୍ଷିପ୍ତ ହୋଇଥାଏ, ବିଶେଷକରି ନୀଳ ରଙ୍ଗ, ଯାହା କି ଅଳ୍ପ ତରଙ୍ଗ ଦୈର୍ଘ୍ୟର ହୋଇଥାଏ ।
ମା' ପାଇଁ ଛୁଟି ଦିନ ଟିଏ, ସେ ବସି ଗୋଟିଏ ବହି ପଢ଼ୁଥିଲେ। ଅନିଲ ର ବି ସେଦିନ ଛୁଟି । ସେ ଚାହୁଁଥିଲା... ଯାହାହେଲେ କିଛି ଗୋଟେ କରିବ । "ମା', ଉପରେ ଥିବା ନୀଳ ବାକ୍ସରେ କଣ ଅଛି ମୁଁ ଦେଖିବି !
", ଅନିଲ କହିଲା। "ପରେ ଦେଖିବୁ, ଅନିଲ", ମା' କହିଲେ।
ଅନିଲ, ଚେୟାର୍ ଉପରେ ଷ୍ଟୁଲ୍ ଟିଏ ରଖିଲା। ତା ପରେ ସେ ବାକ୍ସ ତଳକୁ ଆଣିବାକୁ ତା ଉପରେ ଚଢ଼ି ଗଲା।"ନାଇଁ, ନାଇଁ !
ସେଇଟା ନୁହଁ !
ତା ଉପରେ ଥିବା ସବୁ ବାକ୍ସ ଯାକ ଆମ ମୁଣ୍ଡ ଉପରେ ଖସି ପଡ଼ିବ", ମା' କହିଲେ।
ଅନିଲ ରାଗି ପାଚିଗଲା। ତା ମା' ଉପରେ ବି ଭୀଷଣ ରାଗି ଗଲା।
"ଆସୁନୁ !
ଏବେ ଚାଲ ଆମେ ବଜାର କୁ ଯିବା ଆଉ ତୋ ପାଇଁ କିଛି କିଣି ଆଣିବା", ମା କହିଲେ।
ବଜାର କୁ ଗଲା ପରେ ବି ଅନିଲ ରାଗ ରେ ଲାଲ୍ ପଡ଼ି ଯାଇ ଥାଏ। "ମୋର ସେଇଟା ହିଁ ଦରକାର", ସେ କମଳା ଲେମ୍ବୁ ନେବାକୁ ହାତ ଦେଖାଇ କହିଲା।"ନାଁ ନାଁ!
ସେଇଟା ନୁହେଁ !
ତଳ ଫଳଟି ଟାଣିଦେଲେ ଉପରୁ ସବୁ ଖସି ପଡ଼ିବ", ଦୋକାନି ପାଟି କରି କହିଲା।
"ମୋର ସେଇ ବହିଟା ହିଁ ଦରକାର", ଅନିଲ କହିଲା।"ନାଁ ନାଁ!
ସେଇଟା ନୁହେଁ", ଦୋକାନି କହିଲା, "ହେଇ ଏଇଟା ନିଅ।"
"ମୋର ସେଇଟା ହିଁ ଦରକାର", ଅନିଲ ଚିତ୍କାର କରି କହିଲା। ଗୋଟାଏ ବିରାଟ ଉଚ୍ଚ ସିଂଗଡ଼ା ଗଦା ର ତଳଥାକ ରୁ ଗୋଟିଏ ସିଂଗଡ଼ା ଟାଣି ଆଣି ବାକୁ କହିଲା। "ନାଇଁ ନାଇଁ ସେଇଟା ନୁହଁ," ସାବଧାନ କରି ଦୋକାନି କହିଲା।"ମୋର ସବୁ ସିଂଗଡ଼ା ଗୁଡ଼ାକ ତଳକୁ ଗଡ଼ି ପଡ଼ିବ।"
"ମୋର ସେଇଟା ହିଁ ଦରକାର", ଅନିଲ ପୁଣି ଚିତ୍କାର କରି କହିଲା।  ସେ ବର୍ତ୍ତମାନ ଅତିରିକ୍ତ ଚିଡ଼ିଚିଡ଼ା ଭାବ ଧରିଲାଣି।"ନାଁ ନାଁ!
ସେଇଟା ନୁହେଁ", ଫୁଲ ଦୋକାନି କହିଲା। "କଦାପି ସେ ଗୁଡ଼ାକ ଛୁଅଁନା !
ସେ ସବୁ ଝାଉଁଳି ପଡ଼ିବ।"
ଏବେ ଅନିଲ ଚିଲ୍ଲେଇ ଚିଲ୍ଲେଇ କରି କାନ୍ଦିବାକୁ ଲାଗିଲା।ସମସ୍ତେ ତାକୁ ଅନେଇଲେ।
"ମୋର ସେଇଟା ହିଁ ଦରକାର!
ସେଇ କଳାଟା" ମା ବଡ଼ ପାଟି ରେ ଚିଲ୍ଲେଇ କହିଲେ। ଅନିଲ ର କାନ୍ଦ ହଠାତ୍  ବନ୍ଦ ହୋଇଗଲା।"ମା', ନାଇଁ ନାଇଁ!
ସେଇଟା ନୁହଁ!
", ଅନିଲ କହିଲା।
"ଏବେ ସେଇ ବାଦାମୀ ଟା ନିଅ!"
ଅନିଲ କହିଲା। ତା ପରେ ଆସ୍ତେ କରି ବାଦାମୀ କୁକୁର ଛୁଆ ଗଦା ଉପରୁ ଗୋଟିଏ ଉଠାଇ ଆଣିଲା।"ମା' ତୁମ ଉପରେ ମୁଁ ବହୁତ ରାଗିଛି!
ସବୁ କଣ୍ଢେଇ କୁକୁର ଛୁଆ ଗୁଡ଼ିକ ତଳକୁ ଗଡ଼ି ପଡ଼ିବେ!"
ମା' ଟିକେ ହସିଦେଲେ। ଅନିଲ ବି ହସିଦେଲା। ଆଉ କେବେ ବି ଅନିଲ ଏ ପର୍ଯ୍ୟନ୍ତ ରାଗିନି।
ବିଜୁର କାଲି ଜନ୍ମଦିନ Iସେ ଜୋଜୋକୁ ଡାକିବାକୁ ଚାହୁଁଥିଲା Iକିନ୍ତୁ ମାଆ ତା କଥାରେ ରାଜି ହେଲେ ନାହିଁ I
ଜୋଜୋ ଓ ବିଜୁଦୁହେଁ ଉଦାସ ହୋଇଗଲେ I
ତା’ପର ଦିନ ଯେତେବେଳେ ଜୋଜୋ ପାର୍ଟିକୁ ଆସିଲା Iତାକୁ ଦେଖି ବିଜୁ ଖୁସି ହୋଇଗଲା I
ଜୋଜୋ ବିଜୁକୁ କହିଲା,ତାକୁ ମାଆ ହିଁ ଡାକିଛନ୍ତି I
ଜୋଜୋ ବିଜୁକୁପିଠିରେ ବସାଇ ବୁଲାଇଲା I
ପାର୍ଟି ପରେ ଯିବାର ସମୟ ଆସିଲା Iମାଆ ଓ ବିଜୁର ହୃଦୟ କୋହରେ ଭରିଗଲାI
ଆଜି ବସନ୍ତପଞ୍ଚମୀ। ମୋ ମାତାପିତା କହନ୍ତି- ଏହା ବସନ୍ତର ପ୍ରଥମ ଦିନ। ଶୀତ ଏବଂ ଗ୍ରୀଷ୍ମ ମଧ୍ୟରେ ଆସୁଥିବା ଋତୁ, ବସନ୍ତ ଋତୁ ଅଟେ। ସଂସ୍କୃତରେ ଏହାକୁ ୱସନ୍ତ ଋତୁ କୁହାଯାଏ।
ଭାରତରେ ଅନେକ ସ୍ଥାନରେ ଏହି ଦିନ ଲୋକେ ବିଦ୍ୟା, କଳା ଏବଂ ସଙ୍ଗୀତର ଦେବୀଙ୍କୁ ପୂଜା କରିଥାନ୍ତି। ମୋ ଘର ପାଖରେ ଥିବା ଗଛରେ ଅନେକ ପକ୍ଷୀ ବସିଛନ୍ତି। ମୋତେ ଲାଗୁଛି ସେମାନେ ମୋ ପାଇଁ ଗୀତ ଗାଉଛନ୍ତି।
ମୋର ନୂଆ ଫ୍ରକ୍ ପରି ଗଛର ପତ୍ର ନୂଆ ଏବଂ ଉଜ୍ଜ୍ଵଳ, ଚମକୁଛନ୍ତି। ମାଆ ମଧ୍ୟ ଏକ ହଳଦୀରଙ୍ଗ ଶାଢ଼ୀ ପିନ୍ଧିଛନ୍ତି। କେତେ ବଢ଼ିଆ ହଳଦୀବସନ୍ତ ରଙ୍ଗ। ଯେମିତି ରଙ୍ଗ ସେମିତି ନାମ।
ଜେଜେବାପା ମୋତେ ଗଛ ଲଗେଇବାକୁ କହୁଛନ୍ତି। “କିନ୍ତୁ କ’ଣ ପାଇଁ?” ମୁଁ ପ୍ରଶ୍ନ କରେ। ତାହାହେଲେ ତୁମକୁ ଏକ ଗଛ ସାଙ୍ଗ ମିଳିଯିବ ଏବଂ ତୁମେ ଦୁଇଜଣ ସାଥେସାଥେ ବଢ଼ିବ। “ମୀନୁ” ସେ କହନ୍ତି, “ବସନ୍ତ ଗୋଟିଏ ଭଲ ଋତୁ, କିଛି ନୂଆ କାମ ଆରମ୍ଭ କରିବାକୁ।” ଆମେ ବଗିଚାକୁ ଗଲୁ।
ଜେଜେବାପା ଏବଂ ମୁଁ ମାଟିରେ ଗୋଟିଏ ଗାତ ଖୋଳିଲୁ। ଏକ ଛୋଟ ଗଛ ଟିଏ ପୋତିଲୁ। “ଏଇଟା କେତେ ବଡ଼ ହେବ?” ମୁଁ ପଚାରିଲି।
“ମୀନୁ ତୁ ଖାଲି ଦେଖୁଥା!” ସେ କହନ୍ତି। ଗୁଣ୍ଡୁଚିମୂଷାଗୁଡ଼ିକ ଦୌଡ଼ାଦୌଡ଼ି ଖେଳୁଛନ୍ତି। ବିଲେଇ ଟିଙ୍ଗୁ ଗୋଟିଏ ଗୁଣ୍ଡୁଚିମୂଷାକୁ ଦୌଡ଼ାଇଲା। ମୁଁ ଟିଙ୍ଗୁକୁ ଗୋଡ଼ାଇବାକୁ ଚାହେଁ। ବଗିଚାଟି ଫୁଲରେ ଭରା। ମୋତେ ହଳଦିଆ ଗୋଲାପଫୁଲ ଭାରି ଭଲ ଲାଗେ ଏବଂ ଜେଜେବାପା ଧଳାଜୁଇଫୁଲ ଭଲପାଆନ୍ତି।
କେତେକ ଗଛ ତଳେ ପତ୍ରର ଚାଦର ବିଛା ହୋଇଛି। ଅନେକ ଗଛରେ ଫୁଲ ହୋଇଛି। ମୋତେ ବସନ୍ତ ଋତୁ ଭଲ ଲାଗେ, ଏହି ଋତୁରେ ପ୍ରତ୍ୟେକ ଜିନିଷ କେତେ ସୁନ୍ଦର ଦିଶେ!
କାଲି ହୋଲିପର୍ବ ଅଟେ। ସ୍କୁଲ ତ ଦୁଇଦିନନପାଇଁ ଛୁଟି ହୋଇଯାଇଛି। ଆମେ କୁଟାକାଠି, କାଠଖଣ୍ଡ ସଂଗ୍ରହ କରି ଏକ ବଡ଼ ହୋଲିକା ତିଆରି କଲୁ। ଆମମାନଙ୍କ ମଧ୍ୟରୁ କେତେକ ଜଙ୍ଗଲ ଯାଇ ଟେସୁଫୁଲ ଆଣିଲେ। ମନୁ ସେ ଫୁଲଗୁଡ଼ିକ ଗୋଟିଏ ପାଣିଟାଙ୍କିରେପକାଇଦେଲା। ପାଣି ଉଜ୍ଜ୍ଵଳ ଗେରୁଆରଙ୍ଗ ପାଲଟିଗଲା।
କାଲି ଆମେ ସେ ଗେରୁଆରଙ୍ଗପାଣି ସହିତ ହୋଲି ଖେଳିବୁ। ଆମକୁ ପିଠା ଏବଂ ପୁରି ଖାଇବାକୁ ମିଳିବ। ବସନ୍ତ ଏକ ଭଲ ଆନନ୍ଦଦାୟକ ଋତୁ। ଏହା ଗରମ ନୁହେଁ, ଶୀତ ବି ନୁହେଁ ଏବଂ ଏହା ଭିଜା ମଧ୍ୟ ନୁହେଁ। ମୁଁ ତ ପୂରା ସମୟ ଖେଳିପାରିବି।
ସିମି ଲୋଲୋ କୁ ଭଲକରି  ଜାଣେ।ଆଖି ବନ୍ଦ ଥିଲେ ବି ସେ ଲୋଲୋ କୁ ଚିହ୍ନିପାରେ।
ଲୋଲୋ ତା' ପାଖାପାଖି ଥିଲେ ସିମି ଜାଣିପାରେ।                                                                                                     ହେଏ...ଇ!
ଧର ମତେ!ଲୋଲୋ ତା' ଠାରୁ ଦୂରରେ ଥିଲେ ବି ସେ ଜାଣିପାରେ।
ଲୋଲୋ ଲୁଚିଥିଲେ ବି ସେ  ତାକୁ ଜାଣିଦିଏ ।                                       ହି...ହି...!
ଲୋଲୋ ଯଦି ଡରିଯାଏ, ତା ବି ସେ ଜାଣିପାରେ। ଗଲା କି ନାଇଁ?
ଆଉ କିଏ ତା' ପାଖକୁ ଆସିଲେ ସେ ଜାଣିପାରେ ଯେ ଏ ଲୋଲୋ ନୁହେଁ। ସେ ଆଖିବୁଜି ମଧ୍ୟ କହିଦେଇପାରେ ଯେ ଏ ହେଉଛି ବାଲୁ।                            ଭୋ ଭୋ ...!
ଲୋଲୋକୁ ନଦେଖି ସିମି କେମିତି ଜାଣିପାରେ ଯେ ଏ ହେଉଛି ଲୋଲୋ?
ସମସ୍ତେ ଯେଉଁ ଯେଉଁ ଜାଗାରେ ଥାଆନ୍ତି ସେହି ଅନୁସାରେ ଶବ୍ଦ କରନ୍ତି।
ଶବ୍ଦ ପାଖରୁ ଆସିଲେ ଜୋର୍ ରେ ଶୁଭେ ଓ ଦୂରରୁ ଆସିଲେ ଧୀରେ ଶୁଭିଥାଏ। ଆମେ ଜୋର୍ ରେ ବା ଧୀରେ କହିବା ଉପରେ ମଧ୍ୟ ତାହାନିର୍ଭର କରେ। ଆମେ ଯଦି ଏକ ଛୋଟ ଖୋଲା ଜାଗାରେ ବା ଏକ କମ୍ବଳ ଘୋଡ଼େଇ ହୋଇ କଥା କହିବା, ତେବେଆମର ସ୍ୱର ଅଲଗା ଅଲଗା ଶୁଭିବ।
ବର୍ଷ ଥିଲା ୧୮୭୦। ଆମେରିକାର ନିଉଲଣ୍ଡନ, କନେକ୍ଟିକଟ ସହରରେ ସକାଳ ସାତଟା। ମାଆମାନେ ଛୋଟପିଲାମାନଙ୍କୁ ନିଦରୁ ଉଠାଇ ଦାନ୍ତ କାଠି ଖଣ୍ଡିଏ ଖଣ୍ଡିଏ ଦେଇ ଜାର୍ ରେ ରଖାଯାଇଥିବା ଟୁଥପେଷ୍ଟ୍ ନେଇ ଦାନ୍ତ ଘଷିବାକୁ କହୁଥାନ୍ତି।
କ’ଣ?ମୁଁ “ଦାନ୍ତ କାଠି” କଥା କହିଲିକି?ଠିକ କଥା। ୧୮୨୦ ମସିହା ପର୍ଯ୍ୟନ୍ତ ଆମେରିକାରେ ଲୋକମାନେ କାଠିରେ ଦାନ୍ତ ସଫା କରୁଥିଲେ। ଦାନ୍ତ କାଠି ମାନେ ଖଣ୍ଡେ କାଠି ଯାହା ଅଗ ଟା ଛେଚା ହୋଇଥାଏ। କିଛି ଭାଗ୍ୟବାନ ଏବଂ ଶୌକିନିଆ ଲୋକ ପଶୁ ର ରୋମ କାଠିର ଶେଷରେ ଝୁଲାଇ ତା’ର ସୁନ୍ଦରତା ବଢାଉ ଥିଲେ।
ମୁଁ ଆଉଗୋଟେ କଥା କହିଥିଲି।“ଜାର୍ ରେ ରଖାହୋଇଥିବା ଟୁଥପେଷ୍ଟ୍?”ଠିକ କଥା। ଟୁଥପେଷ୍ଟ୍ ଟ୍ୟୁବ୍ ସେ ପର୍ଯ୍ୟନ୍ତ ଉଦ୍ଭାବିତ ହୋଇ ନ ଥିଲା। ତାହାକୁ ବଡ଼ ବଡ଼ ଜାର୍ ରେ ରଖା ଯାଉଥିଲା। ନିଦରୁ ଉଠି ପିଲାମାନେ ନିଜ ନିଜର ଦାନ୍ତ କାଠି ଗୁଡିକୁ ଜାର୍ ଭିତରେ ପୁରାଇ ଟୁଥପେଷ୍ଟ୍ ଲଗାଇ ଦାନ୍ତ ସଫା କରୁଥିଲେ।
ଅସଲରେ ଚିନାମାଟିରେ ତିଆରି ଜାରରେ ରଖାଯାଉଥିବା ଟୁଥପେଷ୍ଟ୍ କୁ ପରିବାରରେ ସମସ୍ତେ ଦାନ୍ତକାଠିରେ କାଢି ନେଇ ଦାନ୍ତ ଘଷୁଥିଲେ। ଏପରିକି ତାଙ୍କ ଘରେ କିଛି ଦିନ ରହିବାକୁ ଆସିଥିବା ଜେଜେମା ଯାହାଙ୍କ ଦାନ୍ତ କଳା ଏବଂ ହଳଦିଆ ହୋଇଯାଇଥିଲା, ସେ ମଧ୍ୟ ତାଙ୍କ ଦାନ୍ତ କାଠି ପୁରାଇ ସେହି ଜାର୍ ରୁ ଟୁଥପେଷ୍ଟ୍ ନେଉଥିଲେ।
ଦିନେ ସକାଳେ ଜଣେ ଦାନ୍ତ ଡାକ୍ଟରଙ୍କ ଘରୁ ଚିତ୍କାର ଶୁଭିଲା, “ଓହୋ................”ସେ ଚିତ୍କାର କରୁଥିବା ପିଲାଟିର ନାମ ଥିଲା ଲୁସିଅସ୍। ସେ ଦାନ୍ତ ଡାକ୍ଟରଙ୍କର ପୁଅ। ଜାର୍ ରୁ କାଠି ବୁଲାଇ ଟୁଥପେଷ୍ଟ୍ କାଢି ଦାନ୍ତ ସଫାକରିବା ତାକୁ ଭଲଲାଗୁ ନ ଥିଲା। ସେ ଟୁଥପେଷ୍ଟ୍ ପାଉଡର ବ୍ୟବହାର କରିବାକୁ ସ୍ଥିର କଲା। ତା ମସ୍ତିଷ୍କ ରେ କିନ୍ତୁ ଟୁଥପେଷ୍ଟ୍ ବ୍ୟବହାର କରିବାର ଅନ୍ୟ ଉପାୟ ର ଭାବନା ଘୁରି ବୁଲୁଥିଲା।
କିଛି ବର୍ଷ ପରେ ଲୁସିଅସ୍ ଦନ୍ତ ବିଜ୍ଞାନ ପଢ଼ିବା ପାଇଁ ପ୍ୟାରିସ୍ ଗଲା। ସେଠାରେ ଚିତ୍ରକାର ମାନେ ଧାତୁରେ ତିଆରି ଟ୍ୟୁବ୍ ରୁ ରଙ୍ଗ ବାହାର କରି ତୁଳୀ ରେ ଲଗାଇ କାନଭାସରେ ଲଗାଉଥିଲେ। ଟୁଥପେଷ୍ଟ୍ କାହିଁକି ଏହିପରି ଟ୍ୟୁବ୍ ରେ ପୁରାଇ ରଖାଯାଇପାରିବ ନାହିଁ?
ଲୁସିଅସ୍ ଭାବିଲା। ସେ ଆମେରିକା ଫେରିବା ପରେ ଏହି ବିଷୟରେ ବାପାଙ୍କୁ କହିଲା। ଏହି ଉପାୟଟି ତା’ ବାପାଙ୍କ ମନକୁ ବହୁତ ଭଲ ଲାଗିଲା।
କିନ୍ତୁ ଟ୍ୟୁବ୍ ଭିତରକୁ ଟୁଥପେଷ୍ଟ୍ କିଭଳି ପୁରାଯିବ ସେ ବିଷୟରେ ଭାବିବାକୁ ପଡିବ। ତୁମେ କେବେ ଅଧା ନିଦରେ, ନିଦୁଆ ଆଖିରେ ବିଛଣାରୁ ଉଠି ବ୍ରସ୍ ଉପରେ ଗୁଡାଏ ଟୁଥପେଷ୍ଟ୍ ଟ୍ୟୁବ୍ ଚିପି ଲଗାଇଛ କି?
ସ୍କୁଲ୍ ବସ ଆସିବାର ୨୦ ମିନିଟ୍ ପୂର୍ବରୁ ଟୁଥପେଷ୍ଟ୍ ବେସିନ୍ ସାରା ଲାଗିଥିବା ଦେଖି ବ୍ୟସ୍ତ ହୋଇଛ କି?
ମାଆ ସ୍କୁଲ୍ ବସ ଆସି ପହଞ୍ଚିବ ବୋଲି ଡରେଇ ଲେଣି| ଆଉ ତୁମେ ଏହି ସମୟରେ ମାଆ ଅସନା ବେସିନ୍ କୁ ନ ଦେଖନ୍ତୁ ବୋଲି ଚାହୁଁଥିବ।ତୁମେ ଭାବୁଥିବ ଗୋଟିଏ କାନ ସଫା କରିବା ପାଇଁ ତୁଳା ଲାଗିଥିବା କାଠିରେ  ବା ଛୋଟ ଚାମଚରେ ବେସିନ୍ କୁ ସଫା କରିଦେବକି?
କିନ୍ତୁ ଲୁସିଅସ୍ ବାପା ଏବଂ ତାଙ୍କ ସହଯୋଗୀ ମାନେ ଯେପରି ଟୁଥପେଷ୍ଟ୍ ଟ୍ୟୁବ୍ ତିଆରି କରାଇଛନ୍ତି, ତାହା ଫଳରେ ଗୁଡାଏ ଟୁଥପେଷ୍ଟ୍ ବାହାରିଯିବ ନାହିଁ। କାରଣ ଟ୍ୟୁବ୍ ର ମୁହଁ କୁ ଗୋଟିଏ ଠିପିରେ ବନ୍ଦ କରାଯାଉଛି ଏବଂ ଆରପଟେ ମୁଁହ କୁ ଖୋଲା ରଖା ଯାଉଛି।ଗୋଟିଏ ବଡ଼ ପାତ୍ରରୁ ଖୋଲା ଟ୍ୟୁବ୍ ଭିତରକୁ ଗୋଟିଏ ସିରିଞ ଦ୍ୱାରା ଟୁଥପେଷ୍ଟ୍ ପୁରାଇବା ସହଜକାମ। ଟୁଥପେଷ୍ଟ୍ ପୁରାଇ ସାରିଲା ପରେ ଟ୍ୟୁବ୍ ର ପଛ ମୁହଁ କୁ ସିଲ୍ କରିଦେଲେ ପେଷ୍ଟ୍ ଆଉ ବାହାରି ଆସିବ ନାହିଁ।
ଆଜିକାଲି ଟୁଥପେଷ୍ଟ୍ କୁ ଯନ୍ତ୍ର ସାହାଯ୍ୟରେ ଟ୍ୟୁବ୍ ଭିତରକୁ ପୁରାଯାଉଛି। ଗୋଟିଏ କନଭେୟାର୍ ବେଲଟ୍ ଉପରେ ଖାଲି ଟ୍ୟୁବ୍ ଗୁଡିକୁ ସଜାଇ ରଖାଯାଏ। ଟ୍ୟୁବ୍ ଗୁଡିକର ଠିପି ଥିବା ମୁହଁ ତଳକୁ ଏବଂ ଖୋଲାପଟ ଉପରକୁ ରଖାଯାଏ। ଟୁଥପେଷ୍ଟ୍ ଭର୍ତ୍ତି ହୋଇଥିବା ଗୋଟିଏ ବଡ଼ ପାତ୍ର କନଭେୟାର୍ ବେଲଟ୍ ଉପରେ ରଖା ହୁଏ।
ଟ୍ୟୁବ୍ ଗୁଡିକ କନଭେୟାର୍ ବେଲଟ୍ ଦେଇ ଯାଉଥିବା ବେଳେ ପାତ୍ର ର ତଳପଟେ ଥିବା ଗୋଟେ ସରୁ ନଳୀ ଦେଇ ଟୁଥପେଷ୍ଟ୍  ପ୍ରତ୍ୟେକ ଟ୍ୟୁବ୍ ଭିତରେ ଭରାଯାଏ। ଟ୍ୟୁବ୍ ଗୁଡିକ ପେଷ୍ଟ୍ ରେ ପୁରାପୁରି ଭର୍ତ୍ତି ନ କରି ଅଧାଇଞ୍ଚ ସ୍ଥାନ ଖାଲି ରଖାଯାଏ। କାରଣ ଏପରି କଲେ ଟ୍ୟୁବ୍ ଗୁଡିକୁ ସିଲ୍ କରିବା ସାଧ୍ୟ ହୋଇଥାଏ।ବର୍ତ୍ତମାନ ଟ୍ୟୁବ୍ ଗୁଡିକ ଚିପି ପେଷ୍ଟ୍ ବାହାର କରିବା ପାଇଁ ପ୍ରସ୍ତୁତ!
ଦାନ୍ତର ସୁରକ୍ଷା ପାଇଁ ପ୍ରାଚୀନ ଭାରତରେ ପ୍ରଚଳିତ ବ୍ୟବସ୍ଥାଅନେକ ଲୋକ ନିମ୍ବ ଏବଂ ବବୁଲ୍ ଗଛ ର କାଠିକୁ ଦାନ୍ତ ଘଷିବା ପାଇଁ ବ୍ୟବହାର କରନ୍ତି। କାରଣ କାରଖାନା ରେ ତିଆରି ବ୍ରସ୍ ଅପେକ୍ଷା ଏଗୁଡିକ ମାଢି ଏବଂ ଦାନ୍ତ କୁ ସୁସ୍ଥ ରଖନ୍ତି। କିନ୍ତୁ ତୁମେ ଜାଣ କି, ଦାନ୍ତ ଚିକିତ୍ସାକଙ୍କ ମତରେ ସବୁଠାରୁ ଭଲ ଦାନ୍ତ କାଠି ହେଲା ନିଜର ଆଙ୍ଗୁଠି।ତୁମେ କେବେ ଦାନ୍ତ ଘଷା ପାଉଡର ବ୍ୟବହାର କରିଛ କି?
ସେଗୁଡିକର ବିଭିନ୍ନ ସୁଗନ୍ଧ ତୁମେ ଚିହ୍ନି ପାରିବ କି?ପୋଦିନା, ଲବଙ୍ଗ, ଡାଲଚିନି, ଗୋଲମରିଚ ଏବଂ ତୁଳସୀ ଇତ୍ୟାଦି ଦାନ୍ତ କୁ ସୁସ୍ଥ ରଖିବାରେ ସାହାଯ୍ୟ କରେ।ତନ୍ତୁଯୁକ୍ତ ଫଳ ଯଥା ସେଓ,ଗାଜର ଇତ୍ୟାଦି ଖାଇଲେ ଦାନ୍ତ ସଫା ରୁହେ।
ଟୁଥପେଷ୍ଟ୍ ର ଠିପି ସଙ୍ଗେ ମଜା ଖେଳ
"ମୁଁ ତୋତେ କାଖେଇ ପାରିବିନି ସୋନୁ," ମାଆ କହନ୍ତି," ତୁ ବହୁତ ବଡ଼ ଅଟୁ !"
"ଏବେ ତୁ ଏକୁଟିଆ ସ୍କୁଲ୍ ଯାଇ ପାରିବୁନି," ବାପା କହନ୍ତି,"ତୁ ବହୁତ ସାନ ଅଟୁ !"
"ସାନ ଝିଅର ବିଛଣାରେ ତୁ ଏବେ ଶୋଇ ପାରିବୁନି ସୋନୁ," ଜେଜେ କହନ୍ତି !
"ତୁ ବହୁତ ବଡ଼ ଅଟୁ !"
"ତୁ ସାନ ଝିଅକୁ କାଖେଇ ପାର୍କ ନେଇ ପାରିବୁନି," ଜେଜେମାଆ କହନ୍ତି I"ଏବେ ତୁ ବହୁତ ସାନ ଅଟୁ!"
ସୋନୁ ଆଶ୍ଚର୍ଯ୍ୟ ହୋଇଗଲା Iବହୁତ ବଡ଼, ବହୁତ ସାନ!ଗୋଟିଏ ସମୟରେ ସେ ଏକା ସାଥିରେ ବହୁତ ବଡ଼ ଓ ବହୁତ ସାନ କେମିତି ହୋଇପାରିବ?
ପୁରୁଣା ଗୋଲାପୀ ଫ୍ରକ୍ ପିନ୍ଧିବା ବେଳେ ବହୁତ ବଡ଼, କିନ୍ତୁ ଦୋସା ତିଆରି କରିବା ବେଳେ ବହୁତ ସାନ!
ଜେଜେଙ୍କ ପିଠିରେ ବସିଲା ବେଳକୁ ବହୁତ ବଡ଼?ଆଉ ସାନ ଝିଅକୁ କାଖେଇଲା ବେଳକୁ ବହୁତ ସାନ?
"ତେବେ ମୁଁ କ'ଣ କରିବାକୁ                  ପୁରାପୁରି ଠିକ୍ ଅଛି ?"
ସୋନୁ ଭାବିବାକୁ ଲାଗିଲା I
ମାଆ ହସିକରି କହିଲେ, "ତୁ ଏତେ ବଡ଼ ଯେ ବଡ଼ ସ୍କୁଲକୁ ଯାଇପାରିବୁ !"
﻿"ଆଉ ଏତେ ସାନ ଯେ ମୁଁ ତୋତେ ନିଜର କାନ୍ଧରେ ବସାଇ ପାରିବି," ବାପା କହିଲେ !
"ତୁ ଏତେ ବଡ଼ ଯେ ମୋତେ ସକାଳୁ ବୁଲେଇ ନେଇପାରିବୁ," ଜେଜେ କହିଲେ !
"ଆଉ ତୁ ଏତେ ସାନ ଯେ ମୁଁ ତୋତେ ବହୁତ କାହାଣୀ ଶୁଣେଇ ପାରିବି," ଜେଜେମାଆ କହିଲେ !
"ଆଉ ତୁ ସବୁଦିନ ଏଥିପାଇଁ ପୁରାପୁରି ସଠିକ୍ ବୟସର ହିଁ ରହିବୁ," ସମସ୍ତେ କହିଲେ ଏବଂ ତାକୁ ଖୁସିରେ କୋଳେଇ ନେଲେ !
ମୁଁ ସବୁଦିନ କାହିଁକି ସ୍କୁଲ ଯିବି ?
ଏହା ତୁମ ପାଇଁ ଭଲ।
ମୁଁ ସବୁଦିନ କାହିଁକି ଗାଧୋଇବି ?
ଏହା ତୁମ ପାଇଁ ଭଲ।
ମୁଁ ଟାଣ ଖରାରେ କାହିଁକି ଖେଳିବିନି ?
ଏହା ତୁମ ପାଇଁ ଭଲ ନୁହେଁ।
ମୁଁ ଡେରିଯାଏ କାହିଁକି ବିଛଣାରେ ପଡ଼ିରହିବିନି ?
ଏହା ତୁମ ପାଇଁ ଭଲ ନୁହେଁ।
ମୁଁ ସବୁଦିନ କାହିଁକି ଶୋଇବି ?
ଶରୀରକୁ ବିଶ୍ରାମ ଦରକାର।
ମୁଁ ତୁମ କଥା କାହିଁକି ଶୁଣିବି ?
ଏହା ମୋର ଘର ଅଟେ I
ମୁଁ ଏଠାରେ ମୋର ପୁରା ପରିବାର ସହିତ ରହେ I
﻿ଆମେ ଏଠାରେ ଜୋତା ଓ ଚପଲ ବାହାର କରିଥାଉ I
ଏଠାରେ ଆମେ ନିଜର ହାତ-ମୁହଁ ଧୋଇଥାଉ I
ମୁଁ ମୋର ପୋଷାକ ଲଟକଣରେ ଟାଙ୍ଗିଥାଏ I
ମୋ ଜେଜେବାପା ନିଜର ବଙ୍କୁଲି ବାଡ଼ିକୁ କୋଣରେ ରଖିଥାନ୍ତି I
ଆମେ ଆମର ମଶିଣା ମଧ୍ୟ ସେଠାରେ ରଖୁ I
ମୋ ବାପା ନିଜର ମୋଟର ସାଇକେଲ ବାହାରେ ରଖନ୍ତି I
କିନ୍ତୁ ତାଙ୍କର ହେଲମେଟ୍ ଆଲମାରୀ ଉପରେ ରହିଥାଏ I
ମୋ ମାଆ ଓ ଜେଜେମାଆ ନିଜର ଶାଢ଼ିଗୁଡିକୁ ବାକ୍ସରେ ରଖନ୍ତି I
ସ୍ବାଦିଷ୍ଟ ଭୋଜନ ରୋଷେଇଘରେ ରନ୍ଧା ହୁଏ I
ଯେତେବେଳେ ଥଣ୍ଡା ପଡ଼େ, ସେତେବେଳେ ଆମେ ରେଜେଇ ବାହାର କରିଥାଉ I
ଯେତେବେଳେ ଗରମ ଦିନ ଆସେ, ସେତେବେଳେ ଆମେ ଗୋଟିଏ ପଙ୍ଖା ଚଲାଇ ଥାଉ I
ଯେତେବେଳେ ଆମ ଘରକୁ ଅତିଥି ଆସନ୍ତି, ସେତେବେଳେ ଆମେ ଚୌକି ବାହାର କରିଥାଉ I
ମୋତେ ଭେଟିବାକୁତୁମେ ମୋ ଘରକୁ ନିଶ୍ଚୟ ଆସିବ I ଜଲଦି ଆସିବ I
ପୁଟ୍ଟା  ଓ  ପୁଟ୍ଟୀ  ଖଟ  ରୁ  ଡେଈଁ  ପଡ଼ି  ଉଠିଲେ।ଆଜି  ମୁତ୍ତାଜ୍ଜୀଙ୍କ  ଜନ୍ମଦିନ  ଏବଂ  ସେମାନଙ୍କୁ  ଟ୍ରେନ୍  ଧରି  ଯିବାକୁ  ପଡିବ। !
ମୁତ୍ତାଜ୍ଜୀ ମୈସୂର ଠାରେ ଆଜ୍ଜୀଙ୍କ ସଙ୍ଗେ ରହନ୍ତି ଏବଂ ସେ ଯାଆଁଳାପିଲାଙ୍କର ମା’ଙ୍କର  ମା’ଙ୍କର ମାଁ ଅଟନ୍ତି।କେହି ଜାଣନ୍ତି ନାହିଁ ପ୍ରକୃତରେ କେବେ  ମୁତ୍ତାଜ୍ଜୀଙ୍କଜନ୍ମଦିନ ଥିଲା; କିନ୍ତୁ ଆଜ୍ଜୀ ସବୁବେଳେ ମକର ସଂକ୍ରାନ୍ତି ଛୁଟି ଦିନ ତାଙ୍କ ଜନ୍ମଦିନ ପାଳୁଥିଲେ।"ଆମ୍ମା କେକ୍ ଭି ଆଣିବ?"
ପୁଟ୍ଟୀ ପଚାରିଲା। "ଗୋଲାପି ରଙ୍ଗରଆଇସିଂଗ୍ ଏବଂ ତା’ଉପରେ ଗୋଲାପ ଫୁଲ ସଜା ହୋଇଥିବା ଗୋଟେ ବଡ ସ୍ପୋଂଜ୍ କେକ୍?"
"ନାହିଁ," କହିଲା ପୁଟ୍ଟା। "ବୟସ୍କ ଲୋକଙ୍କ ଜନ୍ମଦିନରେ କେକ୍ଅଣାଯାଏ ନାହିଁ। ଏବଂ ୨୦୦ ମହମବତ୍ତି କୌଣସି କେକ୍ ଉପରେ ଲାଗି ପାରିବ ନାହିଁ।""ମୁତ୍ତାଜ୍ଜୀ ୨୦୦ବର୍ଷର ନୁହନ୍ତି ବୁଦ୍ଧୁ," କହିଲା ପୁଟ୍ଟୀ, "ଆମ୍ମା ମୁତ୍ତାଜ୍ଜୀ କେତେ ବର୍ଷର ଅଟନ୍ତି?"
ଆମ୍ମା ହସିଲେ, "ସେଠାକୁ ଯାଇ ନିଜେ କାହିଁକି ପଚାରି ନେଉନ?"
ମୈସୁର ର ପୁରୁଣା ସବୁଜ ଘର ପହଞ୍ଚିଲା କ୍ଷଣି, ଦୁଇ ଭାଇ ଭଉଣୀ ମୁତ୍ତାଜ୍ଜୀଙ୍କ କୋଠରୀ କୁ ଧାଇଁଗଲେ।   "ଶୁଭ ଜନ୍ମଦିନ,ମୁତ୍ତାଜ୍ଜୀ!
ଆଜି ତୁମେ କେତେ ବର୍ଷର ହେଲ?"
ମୁତ୍ତାଜ୍ଜୀ ଦୁଇ ଯାଆଁଳାଙ୍କୁ କୋଳକୁ ନେଇ କହିଲେ, "କେତେ ବର୍ଷରମୁଁ?
କିଏ ଜାଣେ?
ଆଉ କଣ ହେବ ଜାଣିକି?
"“କିନ୍ତୁ ଜାଣିବା ଦରକାର !” ପୁଟ୍ଟା ଏବଂ ପୁଟ୍ଟୀ ପାଟିକରି ଉଠିଲେ |
ମୁତ୍ତାଜ୍ଜୀ ହସିଲେ। "ଆଛା," ସେ କହିଲେ “ମୁଁ ଜନ୍ମ ହେବା ପାଞ୍ଚ ବର୍ଷ ପୂର୍ବେ ଆମ ମହାରାଜା ଦିଲ୍ଲୀ ରେ ମହାରାଜା ଏବଂ ମହାରାଣୀ ପାଇଁ ହୋଇଥିବା ବଡ଼ ପାର୍ଟି କୁ ଯାଇଥିଲେ। ଜଣେ ବ୍ରିଟିଶ୍ ରାଜା ଏବଂ ରାଣୀ ବୁଲିବାକୁ ଆସିଥିଲେ ଏବଂ ଆମ ମହାରାଜା ଗୋଟେ ସୁନା ପଦକ ପାଇଥିଲେ।""ଓହୋ!
ପାର୍ଟି!। ବହୁତ  ଗୁଡ଼ାଏ  କେକ୍  ତ  ଥିବ!"
କହିଲା  ପୁଟ୍ଟୀ। "କିଏ  ସେ ରାଜା  ଥିଲେ  ମୁତ୍ତାଜ୍ଜୀ?
ଯଦି  ତୁମେ  ଏହା  ଜାଣିଥାଅ, ତେବେ  କେଉଁ  ବର୍ଷ  ସେ  ଆସିଥିଲେ  ତାହା  ଆମେ  ଜାଣିପାରିଥାନ୍ତେ।  ସେହି  ବର୍ଷକୁ ଯଦି  ଆମେ  ପାଞ୍ଚ ବର୍ଷ ଯୋଡିଦେବା, ତେବେ  ଆମେ ଜାଣି ପାରିବା କେବେ ତୁମେ ଜନ୍ମ ନେଇ ଥିଲ।ମୁତ୍ତାଜ୍ଜୀ  ହସରେ  କଥାଟିକୁ  ଉଡାଇ  ଦେଲେ, "ମୁଁ  ଭୁଲିଗଲି  ପୁଟ୍ଟ।"  ପୁଟ୍ଟା  ର  ମୁହଁ  ଶୁଖିଗଲା।
"ରୁହ," କହିଲେ ମୁତ୍ତାଜ୍ଜୀ। ଦେଖେ ମୁଁ ଯଦି ଆଉ କିଛି ମନେ ପକାଇପାରୁଛି। ହଁ!
ମୁଁ ଯେତେବେଳେ ତୁମ ବୟସର ଥିଲି - ନଅ କିମ୍ବା ଦଶ - ମୋ ମାମୁ ବମ୍ବେ ରୁ ବୁଲିଆସିଥିଲେ ଏବଂ ସେ ପରିଷ୍କାର ଟ୍ରେନ୍ ବିଷୟରେ କହିଥିଲେ।""ପରିଷ୍କାର ଟ୍ରେନ୍?"
"ହଁ" ମୁତ୍ତାଜ୍ଜୀ ରୋମାଞ୍ଚିତ ହୋଇ ଉଠିଲେ "ପରିଷ୍କାର ଟ୍ରେନ୍ ବମ୍ବେରେ ସେହି ବର୍ଷ ଚାଲିବାକୁ ଲାଗିଥିଲା। ତୁମେ ସେ ଟ୍ରେନ୍ ରେ ଅପରିଷ୍କାର ହେବ ନାହିଁ। କଳା ଧୂଳି ନା ତୁମ ଲୁଗାରେ, ନା ତୁମ ମୁହଁରେ ଲାଗିବ।  ଯାଆଁଳା ପିଲା ତାଙ୍କ ମୁହଁ କୁ ଦେଖୁଥିଲେ। ଟ୍ରେନ୍ ରେ ଯାତ୍ରା କରି କେହି ବା କାହିଁକିଅପରିଷ୍କାର ହେବ?
"କିଛି ବର୍ଷ ପରେ," ମୁତ୍ତାଜ୍ଜୀ କହିଲେ, "ମୁଁ ବାହାହେଇଗଲି, ଆଇନ୍ଥିଲା ଗୋଟେ ଝିଅ କୁ ବାହାହେବାକୁ ଅନ୍ତତଃ ୧୫ ବର୍ଷ ହୋଇଥିବା ଦରକାର।" ମୋ ବାପା ତ ଆଇନ୍ କୁ ମାନିବା ବାଲା, ତେଣୁ ମୁଁ ୧୬ ବର୍ଷର ହୋଇଥିବି ସେତେବେଳକୁ। ମୋ ବାହାଘର ହେଲାକ୍ଷଣି ତୁମ ମୁତ୍ତାଜ୍ଜାଙ୍କୁ ବମ୍ବେ ରେ ଗୋଟେ ଚାକିରୀ ମିଳିଥିଲା, ଏବଂ ଆମେ ମୈସୁର୍ ଛାଡ଼ି ଚାଲିଯାଇଥିଲୁ।"ତୁମ ବାହାଘର ବର୍ଷରେ କିଛି ମୁଖ୍ୟ ଘଟଣା ଘଟିଥିଲା କି ମୁତ୍ତାଜ୍ଜୀ?"
ପଚାରିଲା ପୁଟ୍ଟା।"ହଁ" ମୁତ୍ତାଜ୍ଜୀ ଦୁଃଖ ରେ କହିଲେ। "ଆମ ମହାରାଜା ସେହି ବର୍ଷ ରଦଶହରା ପର୍ବରେ ଆମର ବଡ଼ ବନ୍ଧ ଏବଂ ତା’ସାଙ୍ଗକୁ ଲାଗିଥିବା ଉଦ୍ୟାନ କୁ ଉଦଘାଟନ କରିଥିଲେ।କିନ୍ତୁ ତାହା ମୁଁ ଦେଖି ପାରି ନ ଥିଲି କାରଣ ମୁଁ ବମ୍ବେ ରେ ଥିଲି।""ବଡ଼ ବନ୍ଧ?"
ପୁଟ୍ଟା ଉଠିବସିଲା। "ତାହା ଏବେ ମଧ୍ୟ ଅଛି?"
ମୁତ୍ତାଜ୍ଜୀ ଯୋରରେ ହସି ହସି କହିଲେ, "ନିଶ୍ଚୟ ଅଛି!
ବଢ଼ିଆ ଅଛି।କାବେରୀ ନଦୀ କୁ ଏହି ବନ୍ଧ ହିଁ ଶାନ୍ତ କଲା। ବର୍ଷା ଦିନେ ଆଉ ନଈ ବଢ଼ି ନାହିଁ ଏବଂ ଖରା ଦିନେଚାଷ ପାଇଁ ପର୍ଯ୍ୟାପ୍ତ ପାଣି ମିଳିପାରୁଛି। ଆଜ୍ଜୀ ଉଙ୍କି ମାରି କହିଲେ। "ତୁମେ କେଆରଏସ ବିଷୟରେ କହୁଛ କିଆମ୍ମା?"
"ହଁ, କେଆରଏସ," ଆଜ୍ଜୀ ଆଡକୁ ସ୍ନେହ ରେ ଦେଖୁ ଦେଖୁ ମୁତ୍ତାଜ୍ଜୀ କହିଲେ।   "ତୁମ ଆଜ୍ଜୀ ମୋର ପଞ୍ଚମ ସନ୍ତାନ ଥିଲା, ସେ ସବୁଠୁଁ ଛୋଟ ଥିଲା କିନ୍ତୁ ବଡ଼ ବୁଦ୍ଧିମାନ ଥିଲା। ତୁମେ ଜାଣ, ମୋ ସନ୍ତାନ ସମୟ ଚକ୍ର ହିସାବରେ ଆସିଛନ୍ତି, ପ୍ରତି ଦୁଇ ବର୍ଷାଋତୁ ରେ ଜଣକ ହିସାବରେ। ତୁମ ଆଜ୍ଜୀ ଆସିବା ଦିନ ତୁମ ମୁତ୍ତାଜ୍ଜା ଘରେ ଦେଖାଯାଉ ନ ଥିଲେ। ପରେ ସେ କହିଲେ, ସେ ଗୋୱାଲିଆ ଟ୍ୟାଙ୍କ ମଇଦାନରେ ଦେଇଥିବା ଗାନ୍ଧିଜୀଙ୍କ ଭାଷଣ ଦେଖିବାକୁ ଯାଇଥିଲେ। ସେ ଏତେ ଉତ୍ସାହିତ  ଥିଲେ। ପୁରାଦିନ ସେ ‘ଭାରତ ଛାଡ’ ପାଟିକରି ଛୋଟ ଛୁଆକୁ ବିରକ୍ତ କରିଦେଇଥିଲେ।"
"ଭାରତ ଛାଡ!"
ପୁଟ୍ଟୀ ର ଆଖି ଉତ୍ସାହ ରେ ଗୋଲ ଗୋଲ ହୋଇଗଲା। "ଆମେଇତିହାସରେ ଏହା ବିଷୟରେ ପଢ଼ିଛୁ, ପୁଟ୍ଟା!
ଏହି ଆନ୍ଦୋଳନ ୧୯୪୨ ରେ ଆରମ୍ଭ ହୋଇଥିଲା!
ତାହାମାନେ ୧୯୪୨ ସେ ବର୍ଷ ଥିଲା...""...ଆଜ୍ଜୀ ଜନ୍ମ ନେଇଥିଲେ," ମୁହଁ ଫୁଲେଇ ପୁଟ୍ଟା କହିଲା। "ମୁତ୍ତାଜ୍ଜୀନୁହଁ।""ଆରେ ଏହା ତ ଆରମ୍ଭ" କହିଲା ପୁଟ୍ଟୀ। "ଆଜ୍ଜୀ ତୁମେ କେଉଁ ବର୍ଷଜନ୍ମ ହୋଇଥିଲ?"
"ମୁଁ ଏହି ବର୍ଷ ୭୪ ବର୍ଷର ହେବି," କହିଲେ ଆଜ୍ଜୀ। "ତେବେ ମୁଁ କେଉଁବର୍ଷ ଜନ୍ମ ହୋଇଥିଲି?"
ପୁଟ୍ଟୀ ଶୀଘ୍ରଗଣିଦେଲା।"୧୯୪୨*!"
ସେ କହିଲା। ଆଜ୍ଜୀ ମୁଣ୍ଡ ହଲାଇ ତା’କଥା ମାନିଲେ।*(୨୦୧୬-୭୪ = ୧୯୪୨)
"ଯଦି ଆଜ୍ଜୀ ହେଉଛନ୍ତି ମୁତ୍ତାଜ୍ଜୀଙ୍କର ପଞ୍ଚମ ସନ୍ତାନ ଏବଂତାଙ୍କର ସବୁ ସନ୍ତାନ ଦୁଇ ବର୍ଷ ବ୍ୟବଧାନ ରେ ହୋଇଥିଲେ!"
ପୁଟ୍ଟା କହିଲା। "ତେଣୁ ଯଦି ଆଜ୍ଜୀ୧୯୪୨ ରେ ଜନ୍ମ ହୋଇଛନ୍ତି ....""..ମୁତ୍ତାଜ୍ଜୀ ଚତୁର୍ଥ ସନ୍ତାନ ୧୯୪୨ - ୨ = ୧୯୪୦, ତୃତୀୟ ୧୯୪୦ - ୨ =  ୧୯୩୮, ଦ୍ୱୀତୀୟ ୧୯୩୮- ୨ = ୧୯୩୬, ଏବଂ ପ୍ରଥମ ୧୯୩୬ - ୨ = ୧୯୩୪ ରେ ଜନ୍ମ ନେଇଥିବେ।""ତେବେ ମୁତ୍ତାଜ୍ଜୀ ୧୯୩୨ ରେ ବାହା ହୋଇଥିବେ!"
ପାଟିକଲା ପୁଟ୍ଟୀ।  "ହୋଇ ନ ପାରେ," କହିଲା ପୁଟ୍ଟା। "ମୁତ୍ତାଜ୍ଜୀ କହିନାହାନ୍ତି ଯେ ତାଙ୍କପ୍ରଥମ ସନ୍ତାନ ବାହାଘର ର ଦୁଇ ବର୍ଷ ପରେ ଜନ୍ମ ହୋଇଥିଲା।ସେ ଖାଲି ଏତିକି କହିଲେ ଯେ ସେଯେଉଁ ବର୍ଷ ବାହା ହୋଇଥିଲେ ମୈସୁର୍ ଠାରେ ଗୋଟେ ବଡ଼ ବନ୍ଧ ତିଆରି ହୋଇଥିଲା।"
"ଦେଖ ଏହା ତୁମକୁ ସହାଯ୍ୟ କରି ପାରେ" ମୁତ୍ତାଜ୍ଜୀଙ୍କର ପସନ୍ଦ ସିମେଇ ଖିରିରେ ଭରା ପାତ୍ର ଆଣୁ ଆଣୁ ଆଜ୍ଜୀ କହିଲେ। "କେଆରଏସ ହେଉଛି କୃଷ୍ଣା ନଗର ଡ଼େମ୍। ତା’ସାଙ୍ଗରେ ଲାଗିଥିବା ଉଦ୍ୟାନ ହେଉଛି ବୃନ୍ଦାବନ ଗାର୍ଡେନସ୍। ଗତ ବର୍ଷ ଆମେ ସେଠାକୁ ମ୍ୟୁଜିକାଲ୍ ଫାଉନଟେନ୍ ଦେଖିବାକୁ ଯାଇଥିଲୁ ମନେ ଅଛି?
"ଯାଆଁଳା ଶିଶୁ ମୁଣ୍ଡ ହଲାଇଲେ । "ହୁଁ" କହିଲା ପୁଟ୍ଟୀ। "ତୁମ ଖିରୀ ବଢ଼ିଆ ହୋଇଛି ଆଜ୍ଜୀ!
""କେଆରଏସ୍ କେବେ ତିଆରି ହୋଇଥିଲା ତୁମେ ଜାଣ କି  ଆଜ୍ଜୀ?
"ଆଜ୍ଜୀ ତାଙ୍କ ମୁଣ୍ଡ ହଲାଇଲେ। "ମୁଁ ନିଶ୍ଚିତ ଭାବେ  କହିପାରିବିନି। କିନ୍ତୁ ତୁମେମାନେ ଭୋଜନ କରିସାରି ଆଜ୍ଜା ସଙ୍ଗେ କେନ୍ଦ୍ରିୟ ପୁଷ୍ତକାଗାର ଯାଇ ତାହା ବିଷୟରେ ଜାଣିପାର।"
ପୁଷ୍ତକାଗାର ରେ ପୁଟ୍ଟୀ ମୈସୁର୍ ର ଇତିହାସ ଉପରେ ବହିଟିଏ ପାଇଲା। "ଏଇ ଦେଖ!"
ଗୁଣୁ ଗୁଣୁ କରି ଧିରେ କହିଲା। "'ମୈସୁର୍ ର ଦୁଇଟି ପ୍ରସିଦ୍ଧ ପର୍ଯ୍ୟାଟକ ସ୍ଥଳ, କେଆରଏସ ଡ଼େମ୍ ଏବଂ ବୃନ୍ଦାବନ ଗାର୍ଡେନ୍ସ୍ ଲୋକଙ୍କ ପାଇଁ ୧୯୩୨ ରେ ଖୋଲା କହିଲା। ‘ "ଯାଆଁଳା ସନ୍ତାନ ହସିଉଠିଲେ - ତାହାମାନେ ମୁତ୍ତାଜ୍ଜୀ ୧୯୩୨ ରେ ବାହାହୋଇଥିଲେ, ୮୪* ବର୍ଷ ପୁର୍ବେ!
*(୨୦୧୬-୧୯୩୨ = ୮୪ )
"ମୁତ୍ତାଜ୍ଜୀ ଭାବନ୍ତି ସେ ୧୬ ବର୍ଷର ଥିଲେ ଯେତେବେଳେ ସେ ବାହାହୋଇଥିଲେ" ପୁଟ୍ଟୀ କହିଲା, "କିନ୍ତୁ ସେ ୧୫ ବା ୧୭ କିମ୍ବା ୧୮ ବର୍ଷର ହୋଇଥିବେ।""ସେ ଏହା ମଧ୍ୟ କହିଲେ ଯେ ସେ ୯ କିମ୍ବା ୧୦ ବର୍ଷର ଥିଲେ ଯେତେବେଳେତାଙ୍କ ବମ୍ବେର ମାମୁ ତାଙ୍କୁ ପରିଷ୍କାର ଟ୍ରେନ୍ ବିଷୟରେ କହିଥିଲେ," କହିଲା ପୁଟ୍ଟା।"ଆଜ୍ଜାବୋଧହୁଏ ଜାଣନ୍ତି ତାହାମାନେ କଣ।" ଆଜ୍ଜା ପଢ଼ାଘରେ ଥିଲେ। "ଆଜ୍ଜା" ଧିରେ ପୁଟ୍ଟୀ ଡାକିଲା, "ଆଗକାଳ ରେ କଣ ଲୋକ ଟ୍ରେନ୍ ରେ ଯାତ୍ରା କରି ଅପରିଷ୍କାର ହୋଇଯାଉଥିଲେ?"
ଆଜ୍ଜା ହଁ ଭରିଲେ।"ସେତେବେଳେ ଟ୍ରେନ୍ ଗୁଡିକ ବାଷ୍ପଚାଳିତ ଇଞ୍ଜିନ ବାଲା ଥିଲା, ଯାହା ଇଲେକ୍ଟ୍ରିସିଟି ନୁହେଁକୋଇଲା ଦ୍ୱାରା ଚାଲୁଥିଲା," ସେ କହିଲେ। "କଳା କୋଇଲା ଗୁଣ୍ଡ ଚିମନି ରୁ ବାହାରି ସମସ୍ତଙ୍କଉପରେ ସବୁଜିନିଷ ଉପରେ ପଡ଼ି ଖରାପ କରି ଦେଉଥିଲା!"
"ଆଛା ତା ମାନେ ହେଉଛି, ପୁଟ୍ଟୀ!"
ପୁଟ୍ଟା ଫୁସ୍ ଫୁସ୍ କରି ଧିରେକହିଲା। "ଇଲେକ୍ଟ୍ରିକ୍ ଟ୍ରେନ୍ ହେଉଛି ‘ପରିଷ୍କାର’ ଟ୍ରେନ୍!"
ସେ ଭାରତୀୟ ରେଲ୍ ଉପରେ ଗୋଟେ ବହି କାଢି ଆଣିଲା। "ଏଠାରେ ଲେଖାଅଛି," ସେ ଦେଖାଇଲା, "ଭାରତର ପ୍ରଥମ ଇଲେକ୍ଟ୍ରିକ୍ ଟ୍ରେନ୍ ବମ୍ବେ ଠାରେ ୧୯୨୫ ରେ ଚାଲିଥିଲା!"
"ମୁତ୍ତାଜ୍ଜୀ କହନ୍ତି ସେ ସେତେବେଳକୁ ୯ ବର୍ଷର ଥିଲେ। ସେ ଯଦିଠିକ୍ କହିଥାନ୍ତି ତେବେ ମୁତ୍ତାଜ୍ଜୀ ୧୯୧୬* ରେ ଜନ୍ମ ହୋଇଥିବେ। "କିନ୍ତୁ ସେ ଭୁଲ୍ ବିତ ହୋଇପାରନ୍ତି," ପୁଟ୍ଟୀ କହିଲା।"ଗୋଟିଏ ରାସ୍ତା ଅଛି ଠିକ୍ ଭାବେ ଜାଣିବାକୁ" କହିଲା ପୁଟ୍ଟା।"ତା’ମାନେଆମକୁ ଦେଖିବାକୁ ପଡ଼ିବ ଯେ ଦିଲ୍ଲୀ ରେ ରାଜା ଏବଂ ରାଣୀଙ୍କ ପାଇଁ ଯେଉଁ ଭୋଜି ଆୟୋଜନ କରାଯାଇଥିଲା ଯାହା ମୁତ୍ତାଜ୍ଜୀଙ୍କର ବାହାଘର ର ୫ ବର୍ଷ ପୁର୍ବେ ହୋଇଥିଲା ତାହା ନିଶ୍ଚୟ ୧୯୧୧ ** ରେହୋଇଥିବ।"  ସେମାନେ ଆଜ୍ଜା ପାଖକୁ ଦୌଡିଗଲେ। *(୧୯୨୫-୯  = ୧୯୧୬)  **(୧୯୧୬-୫  = ୧୯୧୧)
"ଆଜ୍ଜା କେହି ବିଦେଶୀ ରାଜା ଙ୍କ ପାଇଁ ଗୋଟେ ବଡ଼ ଭୋଜି ର ଆୟୋଜନକରାଯାଇଥିଲା କି,  ଯିଏ ୧୯୧୧ ବେଳକୁ ଭାରତ ଭ୍ରମଣକରିଥିଲେ?
"ଆଜ୍ଜା ନାକ ଟେକି ଦେଖିଲେ "୧୯୧୧?
ସେ ତାରିଖ କାହିଁକି ଏତେପ୍ରସିଦ୍ଧ?
ଆଛା, ହଁ ହଁ। ସେହି ବର୍ଷ ରେ ବମ୍ବେ ଠାରେ ଗେଟ୍ ୱେ ଅଫ ଇଣ୍ଡିଆ ଗଢ଼ାଯାଇଥିଲା।ହଁ, ଏହା ଭାରତର ବ୍ରିଟିଶ୍ ମହାରାଜା ଜର୍ଜ୍ ୫ମ ଙ୍କୁ ସ୍ୱାଗତ କରିବାକୁ ତିଆରି କରାଯାଇଥିଲା। ଗୋଟେନୁହେଁ, ଅନେକ ଭୋଜି ର ଆୟୋଜନ ହୋଇଥିବ।"ଆଜ୍ଜା ନିଜ ଉପରେ ଭାରି ଖୁସି ଥିଲେ, କପାଳ ରେ ହାତ ମାରି କହିଲେ"ବୁଢ଼ା ବୟସରେ ମଧ୍ୟ ବୁଦ୍ଧି କମ୍ ନାହିଁ, ନାହିଁ କି?"
"ବୁଦ୍ଧି କମ୍ ନାହିଁ, ବିଲକୁଲ୍ ଠିକ କହିଲ!"
ପାଟିକଲେ ଯାଆଁଳା ଭାଇ ଭଉଣୀ। "ଧନ୍ୟବାଦ ଆଜ୍ଜା!"
ସେମାନେ ଜାଣିନେଇଥିଲେ ମୁତ୍ତାଜ୍ଜୀ କେତେ ବୟସର ଅଟନ୍ତି!।
ପାଞ୍ଚ ମିନିଟ୍ ପରେ ଦୁହେଁ ଘର ଆଡ଼େ ଦୌଡୁଥିଲେ।  "ମୁତ୍ତାଜ୍ଜୀ" ସେମାନେ ଧଇଁ ସଇଁ ହୋଇ ତାଙ୍କ କୋଠରୀରେ ଯାଇପହଞ୍ଚିଲେ, "ମୈସୁର୍ ର ମହାରାଜା ତାଙ୍କ ସୁନା ପଦକ ମହାରାଜା କିଙ୍ଗ ଜର୍ଜ୍ ୫ମ ଠାରୁ ଗ୍ରହଣକରିଥିଲେ କି?"
"ହଁଅଁଅଁଅଁଅଁ!"
ମୁତ୍ତାଜ୍ଜୀ କହିଲେ ଖୁସିରେ। "ହଁ ଏୟା!
ଜର୍ଜ୍!
କେତେ ଚାଲାକ୍ ପିଲା ତୁମେ!"
"ତା’ମାନେ, ମୁତ୍ତାଜ୍ଜୀ, ତୁମେ ୧୯୧୬ ରେ ଜନ୍ମ ହୋଇଥିଲ!
ତୁମେଆଜିକୁ ଠିକ୍  ୧୦୦* ବର୍ଷ ର ହେଲ !"
*(୨୦୧୬-୧୯୯୬  = ୧୦୦ )
"ବଢ଼ିଆ ଗୋଇନ୍ଦା କାମ କଲ ପିଲେ!"
ଆମ୍ମା ହସି ହସି କହିଲେ। "ମୁଁଭାବୁଛି, ତୁମକୁ ଏବଂ ମୁତ୍ତାଜ୍ଜୀ ଙ୍କୁ ବଢ଼ିଆ ଗୋଟେ ଉପହାର ମିଳିବା ଉଚିତ୍। ଗୋଲାପି ଆଇସିଂଗ୍ଏବଂ ଉପରେ ଗୋଲାପ ଫୁଲ ସହିତ  ଗୋଟେ ବଡ଼ ସ୍ପୋଂଜିକେକ୍।""ହୁର୍ରେଏଏଏଏ!"
ଖୁସିରେ ପିଲା ପାଟିକଲେ।
ଗ୍ରାଣ୍ଡ୍ ମହାରାଜା ମହାରାଣୀ ପାର୍ଟି (ଏବଂ ଆହୁରି ମଜ୍ଜା କଥାଭାରତୀୟ ଇତିହାସ ରୁ)ଗଳ୍ପ ରେ ମୁତ୍ତାଜ୍ଜୀ କହିଥିବା ସମସ୍ତ ଐତିହାସିକ ଘଟଣା ମନେ ରଖିଛ?
ସେ ସମସ୍ତ ଘଟଣା ସତରେ ଘଟିଥିଲା!
ସେଗୁଡିକ ବିଷୟରେ ଆଉ କିଛି ଅଧିକ ସୁଚନା।
ଗ୍ରାଣ୍ଡ୍ ମହାରାଜା ମହାରାଣୀ ପାର୍ଟି(୧୯୧୧) - ବ୍ରିଟିଶ୍ ମହାରାଜା ଜର୍ଜ୍ ୫ମ ଏବଂ ତାଙ୍କ ରାଣୀ ମହାରାଣୀ ମେରୀ ଯେତେବେଳେ ଭାରତ ପ୍ରଥମଥର ପାଇଁ ବୁଲି ଆସିଥିଲେ, ସେମାନେ ଭାରତର ୪୦୦ ରାଜା ଏବଂ ରାଣୀଙ୍କ ପାଇଁ ଏକ ବିରାଟ ଭୋଜି ର ଆୟୋଜନ କରିଥିଲେ। ଏହା ଦିଲ୍ଲୀ ଦରବାର କୁହାଗଲା। ୨୦୦,୦୦୦ ଅତିଥିଙ୍କ ଭୋଜନ ସକାଶେ ପ୍ରତିଦିନ ୨୦୦୦୦ ରୁଟି ଖଣ୍ଡ, ୧୦୦୦ ଅଧିକା ଗୋରୁ ଏବଂ ଛେଳି କଟା ଯାଉଥିଲା ପ୍ରତ୍ୟେକ ଭୋଜନ ପାଇଁ!
ବହୁ ଭାରତୀୟ ରାଜା ମହାରାଜା ଙ୍କ ଠାରୁ ସୁନା ପଦକ ଗ୍ରହଣ କରିଥିଲେ। ତନ୍ମଧ୍ୟରୁ ଜଣେ ମୈସୁର୍ ର ମହାରାଜା, କୃଷ୍ନରାଜା ୱୋଡ଼େୟାର ୪ର୍ଥ ଥିଲେ।
ପରିଷ୍କାର ଟ୍ରେନ୍ (୧୯୨୫ ) -  ଭାରତର ପ୍ରଥମ ଇଲେକ୍ଟ୍ରିକ ଟ୍ରେନ୍ ୧୯୨୫ ବର୍ଷ ଫେବୃଆରୀ ୩ ତାରିଖରେ ବମ୍ବେ ର ୱିକ୍ଟୋରିଆ ଟେରମିନସ୍ ରୁ କୁର୍ଲା ଷ୍ଟେସନ୍ ପାଇଁ ଛାଡିଥିଲା। ତାହା ସାଥେ, ଭାରତ ରେଲୱେ ବିଦ୍ୟୁତ୍କରଣ କରିବାରେ ଏସିଆର ତୃତୀୟ ଏବଂ ଦୁନିଆର ୨୪ତମ ଦେଶ ହୋଇଗଲା।କାବେରୀ ନଦୀ କୁ ଶାନ୍ତ କରିଦେବା ଡ଼େମ୍ (୧୯୩୨) - କାବେରୀ ନଦୀ ଦକ୍ଷିଣ କର୍ନାଟକ ଏବଂ ତାମିଲନାଡୁ ଦେଇ ବହିଥାଏ। ଏହା ମୈସୁର୍ କୁ ଅଧିକ ଫସଲ ଉତ୍ପାଦନ କରିବାରେ ଏକ ଆଶୀର୍ବାଦ ଅଟେ। କିନ୍ତୁ  ଅନ୍ୟ ନଦୀଗୁଡିକ ଭଳିଆ ଏହା ମଧ୍ୟ ବର୍ଷାଦିନେ ନଈ ବଢ଼ି ଆଣୁଥିଲା ଏବଂ ଖରା ଦିନେ ସୁଖି ଯାଉଥିଲା। କିନ୍ତୁ ସବୁ ସମସ୍ୟା ଦୂର ହୋଇଗଲା ଯେବେ ଏହା ଉପରେ ବନ୍ଧ ବନ୍ଧା ଗଲା ଏବଂ କୃଷ୍ଣା ରାଜା ସାଗାରା (କେଆରଏସ୍) ଜଳାଶୟ ବନ୍ଧା ଗଲା। ବର୍ତ୍ତମାନ ମଧ୍ୟ ପୁରା ବେଙ୍ଗାଳୁରୁ ସହର କୁ ପେୟଜଳ ଏହି ଜଳାଶୟ ହିଁ ଯୋଗାଇଥାଏ।
ଗାନ୍ଧିଜୀଙ୍କ ପ୍ରସିଦ୍ଧ ଭାଷଣ (୧୯୪୨) -  ‘ଭାରତ ଛାଡ ଭାଷଣ’ ଗାନ୍ଧିଜୀଙ୍କ ଦ୍ୱାରା ୮  ଅଗସ୍ତ ୧୯୪୨ ରେ ବମ୍ବେ ର ଗୋୱାଲିଆ ଟ୍ୟାଙ୍କ ମଇଦାନ ଠାରେ ଦିଆ ଯାଇଥିଲା। ଗାନ୍ଧିଜୀ ଲୋକଙ୍କୁ ବ୍ରିଟିଶ୍ ଶାସନ ବିରୁଦ୍ଧ ରେ ହିଂସା ନ କରି, ବରଂ ତାଙ୍କର ଆଇନ୍ କୁ ଅବମାନନା କରି ଲଢ଼ିବାକୁ ଆହ୍ୱାନ ଦେଇଥିଲେ। ପାଞ୍ଚ ବର୍ଷ ପରେ, ଅଗସ୍ତ ୧୫, ୧୯୪୭ ରେ ଅହିଂସା ଯୁଦ୍ଧ ଗାନ୍ଧିଜୀ ଯାହା ଚାହିଁ ଥିଲେ ଠିକ ସେହି ଫଳ ଦେଲା - ବ୍ରିଟିଶ୍ ଫେରିଗଲେ, ଏବଂ ଭାରତ ସ୍ୱାଧୀନ ହେଲା। ଆଜି ସେହି ଶାନ୍ତିପୂର୍ଣ୍ଣ ଆନ୍ଦୋଳନ ର ସ୍ମୃତି ରେ ଗୋୱାଲିଆ ଟ୍ୟାଙ୍କ ମଇଦାନ କୁ ଅଗସ୍ତ କ୍ରାନ୍ତି ମଇଦାନ ନାମରେ ଡକାଯାଏ।
ହେ ପ୍ରିୟ..... ତୁମେଜାଣିଛ ତୁମେ  କିଏ। ଏବଂ ତୁମେ ସବୁବେଳେ ମୋଠାରୁ ଏହିପରି ଚିଠି ପାଇବ ନାହିଁ। ଶିକ୍ଷୟତ୍ରୀ ମୋତେ କହିଛନ୍ତି ମୁଁ ତୁମର ଉପଦେଷ୍ଟା (mentor) ହେବି,  ଆଉ ଯେହେତୁ ତୁମେ ଜଣେ ନୂଆ ଛାତ୍ରୀ, ତୁମକୁ ସବୁ ଆଡେ ବୁଲେଇ ଦେଖେଇବି। ମୁଁ ଜାଣିନି ଉପଦେଷ୍ଟାର କାମ କଣ, ତେଣୁ ମୁଁ ଅଭିଧାନ (dictionary) ଦେଖିଲି। ଶିକ୍ଷୟତ୍ରି ମଧ୍ୟ ମୋତେ ଏ ବିଷୟରେ କିଛିକହିନାହାଁନ୍ତି। ସ୍କୁଲରୁ ଘରକୁ ଯିବାବେଳେ ଅଲି, ଗୌରବ, ସୁମୀ ଆଉ ରାଣୀ ସମସ୍ତେ ମୋତେଏକଥା ପଚାରୁଥିଲେ। ମୁଁ ସେମାନଙ୍କୁ କହିଲି ଯେ ସେମାନେ ଯେଉଁ ବିଷୟରେ କହୁଛନ୍ତି ତାହା ମୁଁଜାଣିନି। କିନ୍ତୁ ତାହା ସତ୍ୟ ନୁହେଁ। ମୁଁ କେମିତି ନ ଜାଣିପାରିବି?ଦେଖ, ତୁମେ ମୋତେ ମୋ ବନ୍ଧୁମାନଙ୍କ ପାଖରେ ମିଛ କୁହାଇ ଦେଲ। ତୁମର ଅନ୍ତରଙ୍ଗ, ମୁଁ
ହେ ପ୍ରିୟ ସାଙ୍ଗ,ମା’ କୁହନ୍ତିକାହାରିକୁ ଏକ ଲୟରେ ଚାହିଁ ରହିବା ଭଲ ନୁହେଁ,କିନ୍ତୁ ମୁଁ ଦେଖୁଛି ସମସ୍ତେ ତୁମକୁ ବିସ୍ତାରିତ ନୟନରେ ଚାହୁଁଛନ୍ତି। ସେମାନେ ମୋ ଆଡକୁ ମଧ୍ୟ ସ୍ଥିରଦୃଷ୍ଟିରେ ଚାହୁଁଛନ୍ତି, ତୁମର ‘ଉପଦେଷ୍ଟା’ ଭାବରେ  ମୁ ତୁମର ପାଖେ ପାଖେ ରହିବାକୁ ହେବ। ତୁମେ ଆମ ବିଦ୍ୟାଳୟକୁକାହିଁକି ଆସିଲ?
ତୁମେ ଆଗରୁ ଯେଉଁ ବିଦ୍ୟାଳଯକୁ ଯାଉଥିଲ ସେଠାକୁ ପୁଣି ଗଲନାହିଁକାହିଁକି?
ତୁମେ ଜାଣିଛ ଗତ କାଲି କଣହେଲା?
ସପ୍ତମ ଶ୍ରେଣୀର ଗୌରବ, ଅଲି ଓ ତାଙ୍କର ଦୁଇ ଜଣ ସାଙ୍ଗମୋତେ ସ୍କୁଲ ପରେ ଗୋଟିଏ କଣକୁ ଡାକି ନେଇ ତୁମ ବିଷୟରେ କଣ ଜାଣିଛି ବୋଲି ପଚାରିଲେ। ସେମାନେ ମୋ ବ୍ୟାଗ ନେଇ ଗଲେ ଓ ଆଉ ଫେରାଇଲେ ନାହିଁ। ତାପରେ ସେମାନେ ତାକୁ ରାସ୍ତା କଡ଼ର ଗୋଟିଏ ଘଞ୍ଚ ବୁଦାକୁ ଫୋପାଡି ଦେଲେ ଏବଂ ମୋତେ ପାହାଡ କଡଦେଇ ଗୁରୁଣ୍ଡି ଗୁରୁଣ୍ଡି ଯାଇ ତାକୁ ଆଣିବାକୁ ହେଲା। ମୋ ଜାମା ଚିରିଗଲା ଓ ମୋ ମା’ ମୋ ଉପରେ ରାଗିଲେ।ଏହା ସବୁ ତୁମ ପାଇଁ ହେଲା। ମୁଁ
ହେ ବନ୍ଧୁ,ମୁଁ ତାଙ୍କୁ କହିଛି, ତାଙ୍କର ଯାହା ଜାଣିବା କଥା ସେମାନେ ତୁମକୁ ପଚାରି ପାରନ୍ତି। ମୋତେକ’ଣ ପାଇଁ ପଚାରୁଛନ୍ତି?
ମୁଁ କେମିତି ଜାଣିବି ଯେ ତୁମପାଖରେ କାହିଁକି ତାହା ଅଛି ଓ ତାହା କିପରି କାମ କରେ। ସତରେ କହିବାକୁ   ଗଲେ, ମୁଁ ଏହାକହି ପାରିବି ନାହିଁ ଯେ, ମୁଁ ମଧ୍ୟ ଜାଣିବା ପାଇଁ ଇଚ୍ଛୁକ ନୁହେଁ କିମ୍ବା ସେମାନେ ଯାହାମୋତେ ପଚାରୁଛନ୍ତି ସେହି ପ୍ରଶ୍ନ ମଧ୍ୟ ମୋର ନୁହେଁ ବୋଲି। ହଁ, ତୁମେପ୍ରଥମ ଦିନ ଶ୍ରେଣୀକୁ ଆସିବା ସମୟରୁ ମୁଁ ଏହା ଲକ୍ଷ୍ୟ କରିଛି। ମୁଁ ଦେଖିଛି ତୁମେ କେମିତି ତୁମରଗୋଟିଏ ହାତରେ ସବୁ କାମ କରୁଥିଲ ଏବଂ କିପରି ତୁମର ବାମ ହାତ ଚଳ ପ୍ରଚଳ ହେଉନଥିଲା। ପ୍ରଥମେମୁଁ ଅସୁବିଧାଟା କଣ ଜାଣି ପାରିଲି ନାହିଁ। ତାପରେ ଯେତେବେଳେ ମୁଁ ପାଖକୁ ଆସିଲି, କିଛିଗୋଟେ ଅସୁବିଧା ଅଛି ବୋଲି ଜାଣିଲି।  ଏହାଅସ୍ଵାଭାବିକ ଥିଲା, ଯେପରି ଏହା ପ୍ଲାଷ୍ଟିକ ବା ଆଉ କେଉଁଥିରେ ଘୋଡେଇହୋଇ ରହିଥିଲା।ତାପରେ ମୁଁ ଭାବିଲି ଏହା ବୋଧେ ଗୋଟିଏ ଖେଳଣା ହାତ। ଏହା ବୁଝିବା ପାଇଁ  ମୋତେ କିଛି ସମୟ ଲାଗିଲା।ମଧ୍ୟାନ୍ନ ଭୋଜନ ସମୟରେ ଯାହା ହେଲା ତାହା ମଧ୍ୟ ମୁଁ ଲକ୍ଷ୍ୟ କଲି।  ପୁଣି ଦେଖା ହେବ,ମୁଁ
ହେ ବନ୍ଧୁ,   ମୋର ସବୁଠୁ ବଡ ଭଉଣୀ, ଯିଏ ଦିଲ୍ଲୀରେ ଇଞ୍ଜିନିୟରିଂପଢୁଛନ୍ତି, ଆଜିଫୋନ କରିଥିଲେ। ମୁଁ ତାଙ୍କୁ କହିଲି, "ମୋ ଶ୍ରେଣୀରେ ଜଣେ ଝିଅ ଅଛି ଏବଂ ତାର ଗୋଟିଏ ନକଲି ହାତ ଅଛି" ସେକହିଲେ ତାକୁ "କୃତ୍ରିମ ହାତ ପ୍ରତିସ୍ଥାପନ" କୁହନ୍ତି। ଶୁଣ ତୁମକୁ ମୋର ଗୋଟିଏ ଉପଦେଶ। ତୁମେ ହୁଏତ ନୂଆ ହୋଇପାର, କିନ୍ତୁ ତୁମେ ଯଦି ଚାହୁଁଛ ଲୋକେତୁମକୁ ତୀକ୍ଷ୍ଣ’ ଦୃଷ୍ଟିରେ ନ ଚାହାଁନ୍ତୁ ଓ ତୁମ ବିଷୟରେ ଆଲୋଚନା ନ କରନ୍ତୁ, ତେବେ ତୁମେ ସବୁବେଳେ ଗୋଟିଏ କୋଣରେ ଛିଡାହେବା ବନ୍ଦ କର। ତୁମେ ଆମ ସହିତ ଖେଳୁନାହଁ କାହିଁକି?
ତୁମେ ଦୋଳି ଖେଳିବାକୁ କାହିଁକି ଆସୁନାହଁ?
ସମସ୍ତେ ଦୋଳି ଖେଳିବାକୁ ଭଲ ପାଆନ୍ତି। ଏହା ଭିତରେ ଦୁଇ ସପ୍ତାହ ବିତି ଗଲାଣି, ତୁମେ ନିଜ ଖୁସିରେ ଆମ ସହିତ ସାମିଲ ହୋଇଯିବା କଥା। ମୁଁ ସବୁଦିନ ପାଇଁ ତୁମର ଦେହରକ୍ଷୀ ହୋଇ ରହି ପାରିବି ନାହିଁ।ବେଳେବେଳେ ମୁଁ ଜାଣି ପାରୁନି ତୁମକୁ କଣ କହିବି। ମୁଁ
ହେ ବନ୍ଧୁ,ସେ ଦିନର ମଧ୍ୟାନ୍ନ ଭୋଜନ ଘଟଣା ପରଠାରୁ ମୁଁ ତୁମକୁ ଲକ୍ଷ୍ୟ କରୁଛି। ମୁଁ ଜାଣିବା ପାଇଁ ଅତ୍ୟନ୍ତ ଆଗ୍ରହାନ୍ଵିତ ଅଟେ। ଗୋଟିଏ ହାତ ହେବା ଏକ ଅସ୍ଵଭାବିକତା କି?
କେବଳ ତୁମର ହାତ ନା ତୁମର ସମ୍ପୂର୍ଣ୍ଣ ବାହୁ ନକଲି ଅଟେ, ନାହିଁ ନାହିଁ। ମାନେ କୃତ୍ରିମ ଭାବରେ ପ୍ରତିସ୍ଥାପିତ ଅଟେ।"ଗୋଟିଏ ହାତର ଆହ୍ଵାନ।" ନିୟମ ହେଉଛି, ଗୋଟିଏହାତରେ ତୁମକୁ ସବୁ କାମ କରିବାକୁ ହେବ। ଯେମିତିକି, ବ୍ୟାଗସଜାଡିବା କିମ୍ବା ଜାମାର ବୋତାମ ଲଗାଇବା।
ସୁମୀ ତାର ଜୋତାର ଫିତା  ବାନ୍ଧି ପାରିଲାନି ଏବଂ ତାହା ସେ ଭୁଲି ଗଲା ଓ ଝୁଣ୍ଟିକିପଡିଲା। ତାର ଚିବୁକ ଖଣ୍ଡିଆ ହୋଇଗଲା। ଶିକ୍ଷୟତ୍ରୀ ଏହା ଦେଖି ଜୀବାଣୁନାଶକ ମଲମ ଲଗାଇଲେ ଓସୁମୀ ଉପରେ ତାର ବେପରୁଆ ଢଙ୍ଗ ପାଇଁ  ବିରକ୍ତହେଲେ। "ତୁମେ ତୁମ ଜୋତାର ଫିତା ନ ବାନ୍ଧି ପାହାଡ ଚାରିପଟେ ଦୌଡି ପାରିବ ନାହିଁ। ଯଦି ତୁମେଘରକୁ ଯିବା ବାଟରେ ପଡିଯାଅ ବା କିଛି ହୋଇଯାଏ ତାହା ହେଲେ କଣ ହେବ?
"ମୁଁ ଭାବୁଛି ବୟସ୍କମାନେ ଅଧିକଚିନ୍ତା କରନ୍ତି ବୋଧେ। ତୁମର ଅନ୍ତରଙ୍ଗ ମୁଁ
ସାଙ୍ଗ, ଗୋଟିଏ ଆକସ୍ମିକ ଭାବେ ଏକକାଳୀନ ଘଟିଥିବା କଥା ତୁମେ ଜାଣିଛ କି?
ଏହା ଅର୍ଥ, ଯେତେବେଳେ ତୁମେ ଗୋଟିଏ କଥା କୁହଏବଂ କିଛି ସମୟ ପରେ, ଅସମ୍ପର୍କିତଭାବରେ ଠିକ ସେଇ କଥା ଘଟିଥାଏ। ମୋ ପଛ ଚିଠିରେ ମୁଁ ‘ସୁମୀ ଆଉ ଜୋତା ଫିତା’  କଥା କହିଥିଲି, ଏବଂ ଆଜି ଦେଖୁଛି ତୁମେ ତୁମରଜୋତା ଫିତା ବାନ୍ଧୁଛ। ଓଃ, ଏହା ପ୍ରକୃତରେ ବିସ୍ମୟ ଜନକ!
ମୋତେ ଲାଗୁଛି, ମୁଁ ଦୁଇହାତରେ କରିବା ଅପେକ୍ଷା ତୁମେ ଏହାକୁ ଗୋଟିଏ ହାତରେ ଅତି ଶୀଘ୍ର କରିପାରୁଛ। ତୁମେ ମୋର ବନ୍ଧୁହୋଇଥିଲେ ମୁଁ ତୁମକୁ ଗୋଟିଏ ଜୋତା ଫିତା ବାନ୍ଧିବା ଦୌଡକୁ ଆହ୍ଵାନ କରିଥାନ୍ତି। ନହେଲେ ଗୋଟିଏହାତରେ କେମିତି ଜୋତାର ଫିତା ବନ୍ଧା ହୁଏ ତାହା ମୁଁ ତୁମକୁ ପଚାରି ବୁଝିଥାନ୍ତି। ମୁଁ ଏହା ସ୍ଵୀକାର କରୁଛି ଯେ, ମୁଁ ଘରେ ଗୋଟିଏ ହାତରେ ଜୋତାଫିତା ବାନ୍ଧିବା ପାଇଁ ଚେଷ୍ଟା କରିଥିଲି। କିନ୍ତୁ ଏହା ଅସମ୍ଭବ ଥିଲା। ତୁମେ କେମିତି ଏହା କର?
ହୁଏତ ମୁଁ ତୁମକୁ କାଲି ଏବିଷୟରେ ପଚାରିବି। ଅନୁସନ୍ଧିତ୍ସୁ ମୁଁ
ହେ ସାଙ୍ଗ,ତୁମେ କହିବା ପରେ, ମୁଁ ଗୋଟିଏ ହାତରେ ବହୁତ ଗୁଡିଏ କାମ କରିବା ପାଇଁ ଚେଷ୍ଟା କଲି, କିନ୍ତୁ ଏହା ବହୁତ କଷ୍ଟ!
ମୁଁଏବେବି ସୁଦ୍ଧା ଜାଣି ପାରୁନି ଯେ ତୁମେ ଏହାସବୁ କିପରି କର, ଯେମିତିକି ଗାଧୋଇବା, ପୋଷାକ ପିନ୍ଧିବା, ତୁମ ବ୍ୟାଗ ସଜାଡିବା ଇତ୍ୟାଦି।ସେହି ଦିନ ମଧ୍ୟାନ୍ନ ଭୋଜନ ସମୟରୁ, ମୁଁ ଅନୁଭବ କଲିଯେ, ତୁମକୁ କିଛିକାର୍ଯ୍ୟ ଭିନ୍ନ ପ୍ରକାରରେ କରିବାକୁ ହୁଏ, କିନ୍ତୁ ଏହା ନୁହେଁ ଯେ ତୁମେ ସବୁ କାର୍ଯ୍ୟ ଆମମାନଙ୍କ ଠାରୁ ଅଲଗା ଭାବରେକର।ଶୁଣ, ଆମ ସହିତ ଖେଳିବା ବିଷୟରେ ମୁଁ ଆଗରୁ ଯାହା କହିଥିଲି, ସେଥିପାଇଁ ମୁଁ ଦୁଃଖିତ। ମୋତେଲାଗୁଛି ତୁମେ ଲାଜ କରୁଛ। ଦୋଳି ଖେଳିବାକୁ ମଧ୍ୟ ଆସୁ ନାହଁ। ମୁଁ ଚେଷ୍ଟା କଲି, ଏବଂ ଅନୁଭବ କଲି ଯେ, ଯଦି ତୁମେ ତୁମ ଦୁଇ ହାତରେ ଧରିନାହଁ,ତାହାହେଲେ ଦୋଳି ଖେଳରେ ଭାରସାମ୍ୟ ରଖିବା ବହୁତ କଷ୍ଟ ହୋଇଥାଏ। କିନ୍ତୁ ତୁମେ ଜଙ୍ଗଲ ଜିମ୍ ରେ ବହୁତ ଦକ୍ଷ, ଯଦିଓ ତୁମେ କେଉଁ ଛଡ ଧରି ଓହଳିପାର  ନାହିଁ କିନ୍ତୁ ତୁମେ ବଡ ବେଗରେ ଦୌଡି ପାର, ଏମିତିକି ଅଲି, ଯେ କି ଖେଳ ଦିବସରେ ପ୍ରଥମସ୍ଥାନ ଅଧିକାର କରିଥିଲା, ତାଠାରୁ ମଧ୍ୟ ଶୀଘ୍ର।ରହୁଛିମୁଁ
ହେ ବନ୍ଧୁ, ସେ ସିନେମାଟା ବହୁତ ମଜ୍ଜାଦାର ଥିଲା, ନା?
ହସି ହସି ମୋ ପେଟ କଣ ହୋଇଗଲା, ଲାଗୁଥିଲାମୁଁ ଯେମିତିକାନ୍ଦୁଛି। ସ୍କୁଲରେ ଯେତେବେଳେ ସିନେମା ଦେଖା ହୁଏ, ମୋତେ ମଜ୍ଜା ଲାଗେ। କାରଣ ତା ମାନେ ସବୁ ଶ୍ରେଣୀ ବନ୍ଦ।   ପଛଥର, ତୁମେ ସ୍କୁଲକୁ ଆସିବା ପୂର୍ବରୁ, ସେମାନେ ବାଘ ଛୁଆ ହଜି ଯିବାର ଗୋଟିଏ ସିନେମା ଦେଖାଇଥିଲେ। ତାହା ବହୁତ ଭୟଙ୍କର ଥିଲା, କାରଣ ତାହା ଗୋଟିଏ ସତ କଥା ଥିଲା। ଶେଷରେ ଜଣେ ତାକୁ ଖୋଜି ପାଇଲେ ଓ ତାର ପରିବାର ପାଖକୁ ଫେରେଇ ଆଣିବା ପାଇଁ ସକ୍ଷମ ହୋଇଥିଲେ। ତୁମେ ଜାଣିଛ କି, ସେହିପରି ସତ କଥା ଉପରେ ଆଧାରିତ ଚଳଚିତ୍ର ଗୁଡିକୁ ବୃତ୍ତଚିତ୍ର ବା ପ୍ରାମାଣିକ ଚଳଚିତ୍ର କୁହାଯାଏ?
ବାଘ ଛୁଆ ମାନେ ସୁନ୍ଦର ନା!
ଗତ ବର୍ଷ ଗୋଟିଏ କୁକୁର ଛୁଆ ଆମ ଘର ପାଖରେ ଥିଲା। ସେ ମଧ୍ୟ ବହୁତ ସୁନ୍ଦର ଥିଲା, କିନ୍ତୁ ବଡ ହେଲା ପରେ ଆଉ ସେମିତି ସୁନ୍ଦର ରହିଲା ନାହିଁ।ମୁଁ ଏବେ ଆସୁଛି,ମୁଁ
ହେ ବନ୍ଧୁ,  ତୁମେ ଜାଣିଛ କି?
ତୁମକୁ ବସ୍ ଭିତରେ ଦେଖି ମୁଁ ବହୁତ ଆଶ୍ଚର୍ଯ୍ୟ ହେଇଗଲି। ମୁଁଜାଣି ନ ଥିଲି ଯେ, ତୁମବାପା ଯେଉଁଠାରେ କାମ କରୁଛନ୍ତି ମୋ ବାପା ମଧ୍ୟ ସେହିଠାରେ କାମ କରନ୍ତି। ମୁଁ କିନ୍ତୁ ବହୁତଖୁସି ଯେ ତୁମେ ଅଫିସ ବଣଭୋଜି (picnic)ରେ ଆସିଲ, କାରଣ ଗଲା ବର୍ଷ ସେମାନେ ଆମକୁ ନେଇଥିଲେ, ହେଲେ ସେଠାରେ ମୋ ବୟସର କେହି ପିଲା ନଥିଲେ ଆଉ ମୁଁ ବହୁତ ଏକୁଟିଆ ଅନୁଭବକରିଥିଲି। ଠିକ ଅଛି, ମୁଁ ବହୁତ କ୍ଳାନ୍ତି ଅନୁଭବ କରୁଛି, ମୁଁ ଏବେ ଯାଉଛି। କାଲି ସ୍କୁଲରେ ମିଶିବା। ମୁଁ
ହେ ବନ୍ଧୁ, ମୁଁ ଭାବୁଛି ମୋର ତୁମକୁ କହିଦେବା ଉଚିତ ହେବ ଯେ, ସ୍କୁଲର ବାର୍ଷିକ ଉତ୍ସବ ଆସିଲେ, ଅଧକ୍ଷ ମହୋଦୟ ଟିକେ ବିବ୍ରତହୋଇପଡନ୍ତି। ସେ ତୁମକୁ ରାଗିକରି କିଛି କହିପାରନ୍ତି - ସେ ସମସ୍ତଙ୍କୁ ରାଗିକରି କୁହନ୍ତି -ତେଣୁ ସେ କଥାକୁ ମନରେ ନେବ ନାହିଁ। ମୋ ମା’ କହୁଥିଲେ ସେ ବହୁତ ବ୍ୟସ୍ଥତା ଭିତରେ ଅଛନ୍ତି, କାରଣ ଆମ ବାର୍ଷିକ ଉତ୍ସବରପରିଣାମ ତାଙ୍କ ଉପରେ ପ୍ରତିଫଳିତ ହେବ। ଏ କଥାର ଅର୍ଥ କଣ ମୁଁ ଜାଣିନି, ହେଲେ ଲାଗୁଛି ସେ ବହୁତ କ୍ଳାନ୍ତ। ତୁମେ ତାଙ୍କ ମୁଣ୍ଡର ଚୁଟିକୁ ଦେଖିଛ?
ଲାଗୁଛି ସେ ଗୋଟିଏ ଖୋଲା ତାରକୁ ଛୁଇଁ ଦେଇଛନ୍ତି ଓ ବୈଦ୍ୟୁତିକ (electric) ଆଘାତ ପାଇଛନ୍ତି। ତଥାପି ମୁଁଭାବୁଛି ତାଙ୍କ ଚେୟାରରେ ବେଙ୍ଗ ରଖିବାରାଣୀର ଗୋଟିଏ ନିକୃଷ୍ଟ କାମ।   ଠିକ ଅଛି, ସେ ମୋତେ ଏହି ଚିଠି ଲେଖିବାର ଦେଖି ନେବା ପୂର୍ବରୁ ମୁଁ ଯାଉଛି। ମୁଁ
ହେ ବନ୍ଧୁ, ତୁମର ନୂଆ ହାତ ବହୁତ ସୁନ୍ଦର!
କିଛିଭାବିବନି ପୁରୁଣାଟା ବଡ ନୀରସଥିଲା। ତାହା କେବଳ ସେଠାରେ ଲାଗିଥିଲା। ନୂଆଟା ଗୋଟିଏ ଯାଦୁ ଭଳି, ତୁମେ ଏଥିରେ ତୁମର ଆଙ୍ଗୁଠି ଏବଂପାପୁଲିକୁ ଚଳପ୍ରଚଳ କରିପାରୁଛ!
ମୋର ଆଶା, ମୁଁ ତୁମକୁ ହାତ ମିଳାଇବାକୁ କହିଥିବାରୁ ତୁମେ କିଛି ମନେକରି ନାହଁ। ମୁଁ କିଛି ଭାବିବା ଆଗରୁ ଏହା କହିଦେଇଛି। ହୁଏତ କାଲି ତୁମେ ହାତରେ କିଛି ଜିନିଷ ପତ୍ର କିପରିଉଠାଇ ପାରିବ ସେଥିପାଇଁ ଆମେ ପ୍ରୟାସ କରିବା। ଆରେ, ମୁଁ ଏବେ ଅନୁଭବ କରୁଛି ଯେ, ପୂର୍ବର କିଛି ଚିଠିରେ ମୁଁ ତୁମ କୃତ୍ରିମ ହାତ ବିଷୟରେ କିଛି ବି ଉଲ୍ଲେଖକରି ନାହିଁ। ଯେମିତିକି ମୁଁ ଏ ବିଷୟରେ ସମ୍ପୂର୍ଣ ଭୁଲି ଯାଇଛି ଏବଂ ଅନ୍ୟ ବହୁତ ବିଷୟରେକହିବାକୁ ଚାହିଁଛି। ମଜ୍ଜା କଥା ହେଉଛି, ମୁଁ ଆଉ ତୁମ ହାତ ବିଷୟରେ ଅଧିକ ଜାଣିବା ପାଇଁ ସେତେ ଆଗ୍ରହୀ ନୁହେଁ। ମୁଁ ଜାଣିନିଏମିତି କାହିଁକି ହେଲା। ତୁମର ବନ୍ଧୁ, ମୁଁ
ମନୋରଞ୍ଜନ ପୂର୍ବକ ପ୍ରଶ୍ନ ଉତ୍ତର କାର୍ଯ୍ୟକ୍ରମ – "ବନ୍ଧୁ - ଓ - ମିଟର"ତୁମେ ଅନ୍ୟମାନଙ୍କୁ ସାହାଯ୍ୟ କରିବାରେ କେତେଦୂର ସକ୍ଷମ?
ଆମର ଏହି ମନୋରଞ୍ଜନ ପୂର୍ବକପ୍ରଶ୍ନ ଉତ୍ତର କାର୍ଯ୍ୟକ୍ରମ - "ବନ୍ଧୁ - ଓ - ମିଟର" ସାହାଯ୍ୟରେ ଜାଣ!
୧.
ତୁମ ଶିକ୍ଷକ ତୁମକୁ ନୂଆ ଛାତ୍ର/ଛାତ୍ରୀଙ୍କୁ ସ୍କୁଲ ବୁଲେଇ ଦେଖେଇବାକୁକହିଲେ। ତୁମକୁ କେମିତି ଲାଗିବ?
କ॰  ଅତିସୁନ୍ଦର !
ଜଣେ ନୂଆ ବନ୍ଧୁ ପାଇଲ !
ଖ॰  ସେମାନେକାହିଁକି ନିଜେ ନିଜେ ଖୋଜି ବାହାର କରିବେ ନାହିଁ କି ଦେଖିବେ ନାହିଁ ?
ଗ॰  ଓଃ ହୋ.... ୨.
ଜଣେ ଝିଅ ଛୋଟେଇ ଛୋଟେଇ ତୁମଶ୍ରେଣୀକୁ ଆସିଲା। ଅନ୍ୟମାନେ ତାକୁ ଦେଖି ହସିଲେ। ତୁମେ କଣ କରିବ?
କ॰  କିଛି ନୁହେଁ - ଏଥିରେ ତୁମର କିଛିଯାଏ-ଆସେ ନାହଁ।         ଖ॰  ତାକୁ କହିବ ସେ ସେମାନଙ୍କୁଉପେକ୍ଷା କରିଦେବ - ସେମାନେ ନୀଚ୍ଚ ମନର ପିଲା।         ଗ॰  ତୁମେ ତୁମର ସାଙ୍ଗମାନଙ୍କୁ କହିବ -ଭାବନ୍ତୁତ, ଯଦିସେମାନଙ୍କର ସେହିପରି ଅସୁବିଧା ହୋଇଥାନ୍ତା!
୩.
ତୁମର ନୂଆ ବନ୍ଧୁ ଶ୍ରେଣୀରେପାଠ୍ୟ ବିଷୟ ବୁଝିବାରେ ଅସୁବିଧାର ସମ୍ମୁଖୀନ ହେଉଛି। ତୁମେ କଣ କରି ପାରିବ?
କ॰  ଶ୍ରେଣୀର ସବୁଠୁ ବୁଦ୍ଧିମାନ ପିଲାକୁକହିବ ସେ ତାର ଖାତା ତାକୁ ଦେବ।        ଖ॰  ଶିକ୍ଷକଙ୍କୁ କହିବ - ତାକୁ ସାହାଯ୍ୟ କରିବା ଶିକ୍ଷକଙ୍କର ଦାୟୀତ୍ଵ       ଗ॰  ତାକୁ ପଚାର, ତା କାର୍ଯ୍ୟରେ ତୁମେ ତାକୁ ସାହାଯ୍ୟ କରିପାରିବ କି। ୪.
ତୁମ ଶ୍ରେଣୀର ନୂଆ ଝିଅଟି ବହୁତ ଲାଜକୂଳୀ। ସେ କାହା ସହିତ ଖେଳୁନାହିଁ। ତୁମେ କଣ କରି ପାରିବ?
କ॰ ତାକୁ ତା ପରିସ୍ଥିତିରେ ଛାଡି ଦିଅ- ସେ ଯେତେବେଳେ ଠିକ୍ ଅନୁଭବ କରିବ ସେତେବେଳେ ମିଶିବ।       ଖ॰ ତାକୁ ଡାକିନିଅ ଏବଂ ଖେଳରେ ମିଶାଅ        ଗ॰ ତା ପାଖକୁ ଯାଅ, ତା ପାଖରେ ବସ - ହୁଏତ ସେ ତୁମ ସହିତ କଥାବାର୍ତ୍ତା ଆରମ୍ଭ କରିପାରେ।
ତୁମର ପଏଣ୍ଟ ବା ନମ୍ବର ଜାଣ - ପ୍ରଶ୍ନ ୧॰କ -୧; ଖ - ୨; ଗ - ୩ପ୍ରଶ୍ନ ୨॰କ -୨; ଖ - ୧; ଗ - ୩ପ୍ରଶ୍ନ ୩॰କ -୩; ଖ - ୨; ଗ - ୧ପ୍ରଶ୍ନ ୪॰କ -୨; ଖ -୧; ଗ - ୩ଏବେ ତାକୁ ମିଶାଇ ଦିଅ। ଯଦି ତୁମର ପଏଣ୍ଟ....
୪ - ୬ ପଏଣ୍ଟ - ଜନ୍ମରୁ ତୁମେ ଜଣେ ବନ୍ଧୁପ୍ରିୟ, ସବୁବେଳେ ସାହାଯ୍ୟର ହାତବଢେଇବାକୁ ପ୍ରସ୍ତୁତ। ଲୋକଙ୍କୁ ସାହାଯ୍ୟ ମାଗିବା ପର୍ଯ୍ୟନ୍ତ ତୁମେ ଅପେକ୍ଷା କର ନାହଁ -ତୁମେ ସାହାଯ୍ୟ କରିବା ପାଇଁ ପ୍ରସ୍ତୁତ ହୋଇ ରହି। ୭ - ୯ ପଏଣ୍ଟ -  ତୁମେ ଜଣେ ସ୍ଵାଧୀନ ଚେତନାର ପିଲା ଓ ଆଶାକର ସମସ୍ତେସେମିତି ହୁଅନ୍ତୁ। କିନ୍ତୁ ତାର ଅର୍ଥ ନୁହେଁ ଯେ ତୁମେ ଯତ୍ନବାନ ନୁହଁ - ତୁମେ କେବଳ କାହାକୁବାଧ୍ୟ କରିବାକୁ ଚାହଁ ନାହିଁ। ୧୦ - ୧୨ ପଏଣ୍ଟ - ତୁମେ ଟିକେ ଲାଜ୍ଜକୁଳା କିନ୍ତୁ  ଦୟାଳୁ ମଧ୍ୟ। ତୁମେ ପରୋକ୍ଷ ଭାବରେ ଯାହା ସାହାଯ୍ୟକରିବା କଥା ତାହା କରିଥାଅ ଏବଂ ତାଙ୍କୁ ସହଜ ଅନୁଭବ କରିବାକୁ ଦିଅ।
ଆଳୁ, ପିଆଜ, ବାଇଗଣ ଜେଜେମାଆକୁ ଯାହା କିଛି ମିଳିଯାଏ Iଜେଜେମାଆ ତାକୁ ହାତରେ ଉପର-ତଳ କରି ନଚାଇଥାଏ I
ଚଷମା, ଘଡ଼ି, ଛତା ଆଉ ବାଡ଼ିକୁ ଜେଜେମାଆ ଗୋଲ୍-ଗୋଲ୍ ଘୁରାନ୍ତି Iଏବେ ପଡ଼ିଲା ଏବଂ ଏବେ ଭାଙ୍ଗିଲା ଭାବି ଜେଜେ ଡରି ଯାଆନ୍ତି I
ବେଳେବେଳେ ଜେଜେମାଆ ଜେଜେଙ୍କ ଅଫିସରେ ପହଞ୍ଚିଯାଏ Iଯାହା ତାଙ୍କ ହାତରେ ପଡ଼େ ସବୁ ଧରି ପବନରେ ଘୁରାଏ I
ଏବେ ତ ଜେଜେଙ୍କୁ ଦିନ-ରାତି ଗୋଟିଏ ହିଁ ସପନଦେଖାଯାଏ Iଜେଜେମାଆ ସପନରେ ସୂର୍ଯ୍ୟ, ଚନ୍ଦ୍ର ଓ ପୃଥିବୀକୁ ମଧ୍ୟ ଗୋଲ୍ ଗୋଲ୍ଘୁରାଏ I
ଟୁଲୁ ଓ ବୁଲୁ ଦୁଇଟି ଯାଆଁଳାଠେକୁଆ ଏକ ଜଙ୍ଗଲରେ ରହୁଥିଲେ। ଜଙ୍ଗଲରେ ବନ୍ୟଜନ୍ତୁ ଭର୍ତ୍ତି ହୋଇଥିଲେ। କିନ୍ତୁ ଟୁଲୁ ଓ ବୁଲୁ ନିଜପାଇଁ ଗୋଟିଏ ମଜବୁତ୍‌ ଘର ତିଆରି କଲେ ଓ ସେଥିରେ ନିରାପଦରେ ରହିଲେ। ଏକ ଶୀତୁଆରାତିରେ ଯାଆଁଳା ଦୁହେଁ ଯେଉଁ ନିଆଁ ଜାଳିଥିଲେ, ସେଥିରେ ସେକି ହେଉଥିଲେ।  ସେତିକିବେଳେ କେହି ଜଣେ କବାଟରେ ଠକ୍‌ଠକ୍‌ କଲା। ଏଇଟା ଗୋଟିଏ ବଡ଼ ଗଧିଆ ଥିଲା।
“ମୁଁ ଥଣ୍ଡାରେ ମରିଗଲିଣି।” ଗଧିଆ ବଡ଼ ପାଟିରେ କହିଲା। “ଦୟାକରି ତୁମ କବାଟ ଟିକିଏ ଖୋଲ, ତାହାହେଲେ ମୁଁ ମୋ ଲାଞ୍ଜକୁ ଟିକିଏ ଉଷୁମ କରିପାରିବି। ମୁଁ ତୁମମାନଙ୍କର କିଛି କ୍ଷତି କରିବିନି, ମୁଁ ରାଣ ପକଉଛି।” ଟୁଲୁ ଓ ବୁଲୁ ବଡ଼ ଦୟାଳୁ ହୃଦୟର ଠେକୁଆ ଥିଲେ। ସେମାନେ କବାଟକୁ ଅଳ୍ପ ଖୋଲିଲେ ଓ ଗଧିଆ ତା’ ଲାଞ୍ଜ ଭିତରକୁ କରିଦେଲା।
ଦୁଇମିନିଟ୍‌ ପରେ ସିଏ କହିଲା, “ଆହା!
ଯଦି ମୁଁ ପଛ ଦୁଇଗୋଡ଼କୁ ବି ଉଷୁମ କରିପାରନ୍ତି!
ଦୟାକରି ତୁମ କବାଟକୁ ଆଉ ଟିକିଏ ଖୋଲ। ମୁଁ ରାଣ ପକଉଛି, ତୁମର କ୍ଷତି କରିବିନି।”
ଟୁଲୁ କବାଟକୁ ଆଉ ଟିକିଏ ଖୋଲିଦେଲା, ସେତିକି ବେଳେ ବୁଲୁ ଗୋଟିଏ ବଡ଼ଜାଗାରେ ପାଣି ନେଇ ଚୁଲି ଉପରେ ରଖିଲା। ପାଞ୍ଚମିନିଟ୍‌ ପରେ ଗଧିଆ କହିଲା, “ତୁମେମାନେ କେତେ ଦୟାଳୁ!
ଯଦି ତୁମ କବାଟକୁ ଆଉ ଟିକିଏ ଖୋଲିଦେବ ତେବେ ମୁଁ ମୋ ଆଗ ଗୋଡ଼କୁ ଗରମ କରିନିଅନ୍ତି। ଚିନ୍ତା କରନି। ମୁଁ କ୍ଷତି କରିବିନି।”
ଯାଆଁଳା ଦୁହେଁ ଚୁଲି ଉପରେ ଥିବା ପାତ୍ରର ପାଣିକୁ ଚାହିଁଲେ। ପାଣି ଗରମ ହେଉଥିଲା। ସେମାନେ କବାଟକୁ ଆଉ ଟିକିଏ ଖୋଲିଦେଲେ। ଏଇନା ଗଧିଆର ନାକଟି ଯାହା ଖାଲି କବାଟ ବାହାରେ ଥିଲା। ଦଶ ମିନିଟ୍‌ ପରେ ଗଧିଆ କହିଲା- “ମୋତେ କେତେଉଷୁମ ଓ ବଢ଼ିଆ ଲାଗୁଛି?
ଖାଲି ମୋ ନାକଟା ଯାହା ଏ ଯାଏ ବାହାରେ ଅଛି। ଦୟାଳୁ ଠେକୁଆମାନେ, ଦୟାକରି ତୁମ କବାଟକୁ ଆଉ ଟିକିଏ ଖୋଲିଦିଅ। ମୋତେ ଭୟ କରନି। ମୁଁ ଅନିଷ୍ଟ କରିବିନି।”
ଟୁଲୁ କବାଟକୁ ଆଉ ଟିକିଏ ଖୋଲି ଦେଲା ବେଳେ, ବୁଲୁ ପାଣି ଫୁଟୁଥିବା ପାତ୍ରକୁ ଉଠେଇ ଆଣିଲା। “ତୁମେ ତୁମ ନାକକୁ ଉଷୁମ କରିପାର,” ଟୁଲୁ କହିଲା।
ଗଧିଆ ଭିତରକୁ ପୁରାପୁରି ପଶି ଆସିଲା ଓ ବୁଲିପଡ଼ି ଠେକୁଆମାନଙ୍କ ଉପରକୁ ଡେଇଁପଡ଼ିଲା, କିନ୍ତୁ ସେମାନେ ତା’ପାଇଁ ପ୍ରସ୍ତୁତ ଥିଲେ। ବୁଲୁ ଫୁଟନ୍ତା ପାଣିକୁ ସିଧା ଧୂର୍ତ୍ତ ଗଧିଆ ଉପରକୁ ଫିଙ୍ଗିଦେଲା।
“ଆଃ...ଓଃ...ଆଃ!” ସିଏ ଚିତ୍କାର କରି କବାଟ ପାଖରୁ ଦୌଡ଼ି ପଳେଇଲା। “ମୁଁ ଫେରି ଆସିବି!
ଆଉ ସେତେବେଳେ ତୁମକୁ ଟୁକୁଡ଼ାଟୁକୁଡ଼ା କରି ଚିରିଦେବି!”
ଟୁଲୁ ଓ ବୁଲୁ ସେମାନଙ୍କ ଘରର ଛାତ ଉପରକୁ ଚଢ଼ିଗଲେ ଓ ସେଠି ଲୁଚି ରହିଲେ।
ଗଧିଆ ଶୀଘ୍ର ଫେରିଆସିଲା ଓ ସାଙ୍ଗରେ ଦଶଜଣ ଗଧିଆଙ୍କୁ ଆଣିଥିଲା। ସେମାନେ ଘରର କବାଟକୁ ଭାଙ୍ଗିଦେଲେ। ତାହା ଖାଲି ଥିଲା।
“ସେମାନେ ସେଇଠି ଅଛନ୍ତି।” ଗୋଟିଏ ଗଧିଆ ବାହାରକୁ ଗଲା ଓ ଦୁଇଠେକୁଆଙ୍କୁ ଦେଖି ପାଟି କରି ଉଠିଲା। “ଆମେ ଗୋଟିଏ ସିଡ଼ି ତିଆରି କରିବା। ତାହେଲେ ଆମେ ସେମାନଙ୍କ ପାଖରେ ପହଞ୍ଚିପାରିବା।”
ଗଧିଆମାନେ ଜଣକ ଉପରେ ଜଣେ ଠିଆହେବାକୁ ଲାଗିଲେ।ସେମାନେ ଛାତରେ ପ୍ରାୟ ପହଞ୍ଚି ଯାଇଥିଲେ, ସେତିକିବେଳେ ଟୁଲୁ ପାଟି କଲା, “ଦେଖ!
ଆହୁରି ଫୁଟନ୍ତା ପାଣି ଆସୁଛି!”
ଧୂର୍ତ୍ତଗଧିଆ ଡରି ଯାଇଥିଲା। “ନା!
ନା!” ସିଏ ପାଟି କଲା, “ଆଉ ନୁହେଁ।”
ନିଜକୁ ରକ୍ଷା କରିବା ପାଇଁ ସିଏ ଦଉଡ଼ି ପଳେଇଗଲା। ଗଧିଆମାନେ ଖସି ପଡ଼ିଲେ ଓ ସିଡ଼ି ଭାଙ୍ଗିଗଲା।
ସେମାନେ ଡେଇଁ ପଳେଇ ଗଲେ ଏବଂ ଆଉ କେବେ ବି ଫେରିଲେନି। ଟୁଲୁ ଓ ବୁଲୁ ଛାତରୁ ତଳକୁ ଆସିଲେ। ନିଜ ଭଙ୍ଗାଘରକୁ ମରାମତି କଲେ ଓ ତା’ପରଠୁ ଖୁସିରେ ରହିଲେ।
ମୋନିକା ଧ୍ୟାନର ସହିତଦେଖିଲା I ଶାଗୁଆ-ଶାଗୁଆ  ଗଛରେ ନୀଳ-ନୀଳ ଫଳ ଥିଲା I
ତାକୁ ଏହା ଅଜବ ଲାଗିଲା I
ସେ ଦୌଡ଼ିକରି ମାଆ ପାଖକୁଗଲା I
ସେ କହିଲା - ମାଆ,ଶାଗୁଆ ଗଛରେ ନୀଳ-ନୀଳ ଫଳ ହୋଇଛି Iମାଆକୁ ମଧ୍ୟ ବହୁତ ଅଡୁଆ ଲାଗିଲା I
ସେ ମୋନିକା ସହିତବାହାରକୁ ଆସିଲେ I
ମୋନିକା ଗଛ ଆଡ଼କୁ ଇସାରା କଲା – ସେ ପାଖକୁ ଦେଖ, ସେଇଠି !ମାଆ ଗଛ ଆଡ଼କୁ ଦେଖିବା କ୍ଷଣି ହସିଦେଲେ I
ପାଗଳି, ତାହା ଫଳ ନୁହେଁଗୁଡ଼ି ଅଟେ Iନୀଳ ରଙ୍ଗର ଗୁଡ଼ିଟି ଗଛର ସବୁଜ ପତ୍ର ମଧ୍ୟରେଗୁଡ଼େଇ ହୋଇଥିଲା I
ମାଆକୁ ହସୁଥିବାର ଦେଖିମୋନିକା ମଧ୍ୟ ହସିବାକୁ ଲାଗିଲା I
ଥରେ ବର୍ଷା ହେବା ଆରମ୍ଭ ହେଲା। ଏମିତି ବର୍ଷା ହେଲା ଯେ ସତେ ଯେମିତିଆଉ ବଂଦ ହେବନି। ଆକାଶ ଆଖିର ବଡ଼ ବଡ଼ ପାଗ ଭଳି ଲୋକମାନେ ମଧ୍ୟ କାଉନ୍ଦା ଅଳସୁଆ ଅନୁଭବ କଲେ। ତଥାପି ବର୍ଷା ଲାଗି ରହିଥିଲା। ସମସ୍ତେ ଘରେ ବସି ବସି ବୋର୍ ହେଉଥିଲେ। "ମୁଁ ଭାବୁଛି ଆମେଗୋଟେ କ'ଣ କରିବା।" ଗୀତି କହିଲା। "ଏମିତି ମଜା କରିବା ଯାହା ଆଗରୁ କେବେ କରିନେ," କହିଲା ବିକି।ମାଆ ସେମାନଙ୍କୁ ବାହାରକୁ ଛାଡ଼ୁନଥିଲେ। କିନ୍ତୁ ପିଲାମାନଙ୍କୁ ଖୁସିକରିବା ପାଇଁ ସେ ଗରମ ଗରମ ମୁସ୍ ମୁସିଆ ପକୁଡ଼ି ଛାଣିଲେ। ପିଲାମାନେ ମଧ୍ୟ ଆଳୁ, ପିଆଜ,ପାଳଙ୍ଗ ଓ ଫୁଲକୋବି କାଟିବାରେ ତାଙ୍କୁ ସାହାଯ୍ୟ କଲେ।
ବଢ଼ିଆ ପକୁଡ଼ି ତିଆରି ହେଲା।ମସଲା ଜାର୍ ଧଣିଆ ଚଟଣିରେ ବୁଡ଼େଇ ବୁଡ଼େଇ ସେମାନେ ଗରମ ଗରମ ପକୁଡ଼ି ଖାଇଲେ। ପେଟ ପୁରିଲାଯାଏଁ ପିଲାମାନେ ଖାଇଲେ। ବଳକା ପକୁଡ଼ିକୁମାଆ ଗୋଟେ ପ୍ଲେଟରେ ରଖି ଘୋଡ଼େଇ ଦେଲେ। ସକାଳକୁ ପିଲାମାନେ ବଳକା ରୁଟି ଓ ଥଣ୍ଡା ଲସି ସାଙ୍ଗରେତାକୁ ଖାଇ ପାରିବେ।
ପିଲାମାନେ ଏବେ ଝରକା ପାଖରେ ଛିଡ଼ା ହୋଇଥିଲେ। "ମୁଁ ଆଶ୍ଚର୍ଯ୍ୟ ହେଉଛି ଯେ ପଶୁପକ୍ଷୀମାନେ ଏବେ କ'ଣ କରୁଥିବେ?"
ଚିନ୍ତାପୂର୍ଣ୍ଣ ଭାବେ ଗୀତି ପଚାରିଲା।"ସେମାନେ ତାଙ୍କ ପିଞ୍ଜରା ଭିତରେ ଥିବେ!"
"ଆରେ,ନା,ମୁଁ ବଣର ପଶୁ ପକ୍ଷୀଙ୍କ କଥା କହୁଛି। ଜଙ୍ଗଲର ବାଘ, ଗଛ ଉପରେ ବସିଥିବା ପକ୍ଷୀ,କ'ଣ କରୁଥିବେ ସେମାନେ ଏଇ ବର୍ଷାରେ?"
"ହେଲେ ସେମାନେ ତ ସ୍ୱାଧୀନ। ଚିଡ଼ିଆଖାନାରେ ଥିବା ପଶୁମାନଙ୍କ କଥାଭାବୁନୁ!
ସେମାନଙ୍କ ପାଇଁଏ ବର୍ଷା କେଡ଼େ କଷ୍ଟ ଦାୟକ।"ଏବଂ ଏହା ସତ ଥିଲା। ଚିଡ଼ିଆଖାନାରେ ପଶୁମାନେ ଖୁବ୍ ବ୍ୟସ୍ତ ଓ ଉତ୍ତେଜିତହୋଇ ପଡ଼ିଥିଲେ।
ସବୁ ଛୋଟ ବଡ଼ ପ୍ରାଣୀମାନଙ୍କ ପାଇଁ ଓଦା ହେବା ବଡ଼ କଷ୍ଟପୂର୍ଣ୍ଣଥିଲା।ଯେତେ ଅଧିକ ବର୍ଷା ହେଉଥିଲା। ପାଣି ସେତିକି ବଢ଼ି ବଢ଼ି ଯାଉଥଇଲା।ସିଂହକୁ ଆବଦ୍ଧ କରି ରଖିଥିବା ବନ୍ଧନୀର ପରିଖାଟି ମଧ୍ୟ ପାଣିରେପୁରିଗଲା।
ସିଂହ ତାହା ଦେଖୁଥିଲା। ସେ ହିଁ ସେଠାର ସବୁଠୁ ପୁରୁଣା ଜୀବ ଥିଲା।ସେ କେବେ ସେଇ ପରିଖା ବାହାରକୁ ଯାଇ ନଥିଲା।
ଏମିତି କଥା ସେ କେବେ ଆଗରୁ ଦେଖି ନଥିଲା। ଯେତେବେଳେ ପରିଖାର ଚାରିପଟ ପାଣିରେ ପୁରିଗଲା, ଗୋଟେ ଆକର୍ଷଣରେ ସିଂହଟି ସେଠିକୁ ଯିବାକୁସ୍ଥିର କଲା। ସେ ଏଠି ଟିକେ ଶୁଙ୍ଘିଲା। ସେଠି ଟିକେ ଶୁଙ୍ଘିଲା। ଖୁବ୍ ଯତ୍ନର ସହିତ ଗୋଟେ ଗୋଡ଼ ପାଣିରେ ରଖିଲା। ଏବଂ ଗୋଟେ ନିଃଶ୍ୱାରେପାଣିକୁ ଡେଇଁ ପଡ଼ିଲା।
ପ୍ରଥମେ ସେ ବୁଡ଼ିଗଲା। ଏବଂ ଖୁବ୍ ଡରିଗଲା। ମୁହୂର୍ତ୍ତକ ପାଇଁ ତାକୁଲାଗିଲା ଯେ ସେ ମରିଯିବ। କିନ୍ତୁ ସେମିତି କିଛି ହେଲାନି। ସେ ତା'ର ଟାମୁଆ ମୁଣ୍ଡକୁ ଟେକିଲା ଏବଂ ତା ଥୋଡ଼ ତଳେ ପରିଖାର ଛୋଟ ପାଚେରୀଟି ବାଜିବା ଯାଏଁ ପହଁରିଚାଲିଲା। ସେ ତା'ର ଓସାରିଆ ପଞ୍ଛା ପାଚେରୀ କାନ୍ଥ ଉପରେ ଥୋଇଲା ଓ ନିଜ ଦେହକୁ ଟେକିଲା, "ଦମ୍ ଲଗାକର୍ ହୈସା!"
ତାପରେ ସେ ବାହାରକୁ ଆସିଗଲା। ସେ ବାହାରକୁ ଆସିଲା ଓ ମୁକ୍ତ ଥିଲା। ସେ ମୁକ୍ତ ଥିଲା; ତା ଚାରିପଟରୁ ପୃଥିବୀକୁ ବୁଲିବା ପାଇଁ, ଯେମିତି ସେ ଦେଖିଥିବା ଶହ ଶହ ଲୋକବୁଲନ୍ତି। ବର୍ତ୍ତମାନ, ସେ ଶକ୍ତିମାନ ରାଜା; ତା ଜୀବନର ସବୁଠୁ ବଡ଼ ରୋମାଞ୍ଚକର ଯାତ୍ରାରେ ବାହାରିପଡ଼ିଲା।ରାତି ହୋଇଥିବାରୁ ଓ ସମସ୍ତ ଚିଡ଼ିଆଖାନା ଜଗୁଆଳି ଶୋଇ ପଡ଼ିଥିବାରୁ ତାକୁ କେହି ଦେଖି ପାରିଲେ ନାହିଁ। ସିଂହଟି ଆଗକୁ ଚାଲିଲା। ଧୀରେ ଧୀରେ ହାମୁଡ଼େଇ ହାମୁଡ଼େଇ ତା ପାଖ ପିଞ୍ଜରା ପାଖକୁ ସେ ଗଲା। ସେ ଚେଇଁଥିବା ଭାଲୁ ଆଡ଼କୁ ଚାହିଁ ଆଖି ମିଟି ମିଟି କଲା ଓ ଧୀରେ ହସିଲା।
ସବୁ ପିଞ୍ଜରା ଆଡ଼କୁ ସେ ଚାହିଁଲା ଓ ଭାବିଲା ସତରେ ଖୋଲାରେ ବୁଲିବାକେଡ଼େ ବଢ଼ିଆ!
ତାପରେ ସେ ଗୋଟେ କଥା ଚିନ୍ତା କଲା। ସେ ପ୍ରକୃତରେ ସତରେ ମୁକ୍ତ ଥିଲା। ଏଇ ସ୍ୱାଧୀନତା ର କ'ଣ ଲାଭ ଯଦି ସେସେଇ ଚିଡ଼ିଆଖାନାର ଚାରି କାନ୍ଥ ଭିତରେ ରହେ?
ବାଟ ଖୋଜି ଖୋଜି ସେ ପିଞ୍ଜରା ସବୁ ଅତିକ୍ରମ କରି ଆଗେଇ ଚାଲିଲା ଓ ମୁଖ୍ୟଫାଟକ ପାଖରେ ପହଂଚିଲା।
ସେ ମଣିଷର ବାସ୍ନା ବାରିପାରିଲା। ଥିରିକିନା ଟିକଟ୍ ଘର ଭିତରକୁଉଣ୍ଡିଲା। ସିଂହଟି ବୁଢ଼ା ଓ ଚାଲାକ ଥିଲା ଏବଂ ଜାଣିଥିଲା ଯେ ଚୌକିଦାର ତାକୁ ବାହାରକୁ ଛାଡ଼ିବନି।ତେଣୁ ସେ ଅପେକ୍ଷା କରି ଜଗି ରହିଲା। ଚୌକିଦାର ଯେତେବେଳେ ହଲଚଲ ହେଲାନି। ଜୋର୍‌ରେ ଘୁଙ୍ଗୁଡ଼ି ମାରିଲା।ସିଂହଟି ନିଶ୍ଚିତ ହେଇଗଲା ଯେ ମଣିଷଟି ଗାଢ଼ନିଦରେ ଶୋଇଛି। ସେ ଥିର୍‌କିନା ଆଗକୁ ଚାଲିଲା।
"ହମ୍........... ହଃ" ନିଦରେ ଚୌକିଦାରଟି ଶବ୍ଦ କଲା। ସିଂହ ପ୍ରାୟଗର୍ଜନ କରିବା ଉପରେ ଥିଲା। ନା, ସେ କଲାନି। ସବୁଆଡ଼ନିରାପଦ ଅଛି ବୋଲି ଜାଣିବା ଯାଏଁ ସେ ଚୁପ୍‌ଚାପ୍‌ ଅପେକ୍ଷାକଲା। ଏବଂ ସେ ପ୍ରକୃତରେ ସ୍ୱାଧୀନ ଥିଲା। ଜୀବନରେ ପ୍ରଥମଥର ପାଇଁ ସେ ସ୍ୱାଧୀନ ଥିଲା। ଓଦା ହୋଇଥିବା କଳା ରଂଗର ବଡ଼ ବଡ଼ ରାସ୍ତାମାନଙ୍କୁ ଦେଖି ଦେଖି ସେ ଚାଲିଲା।ସେ ବଡ଼ କୋଠାମାନଙ୍କୁ ଆଶ୍ଚର୍ଯ୍ୟ ହେଇ ଚାହିଁଲା। ଶୁଖିଲା କୋଣମାନଙ୍କରେ ଠେସାଠେସି ହେଇଶୋଇଥିବା ଲୋକମାନଙ୍କୁ ଶୁଙ୍ଘିଲା।
ପତଳା କମ୍ବଳ ଭିତରୁ ଛୋଟ ପିଲାଟିଏ ତାକୁ ମିଟି ମିଟି କରି ଚାହିଁଲା, "ବାପା," ସେ ଫିସ୍ ଫିସ୍ କରି ଡାକିଲା, "ସିଂହଟେ ଖୋଲାରେ ବୁଲୁଛି!
""ହଉ, ହଉ," ତା ବାପା ନିଜରେ କହିଲା, "ସେ ପଳେଇବ। ତୁ ଶୋଇ ପଡ଼।"
ସିଂହଟି ସେଠୁ ପଳେଇଲା। ସବୁଠୁ ଲମ୍ବା ଯାତ୍ରାରେ ସେ ବାହାରିଥିଲା।ବର୍ତ୍ତମାନ ସେ ଗୋଟେ ବଜାରରେ ଥିଲା। ଅବଶ୍ୟ ସମସ୍ତେ ଶୋଇପଡ଼ିଥିଲେ। ଚକମକ  କରୁଥଇବା ଜିନିଷସବୁକୁ ଦୋକାନ ଝରକା ବାଟେ ସେ ଉଣ୍ଡିକି ଦେଖିଲା।ସେ ଆଗକୁ ଆଗକୁ ଚାଲିଲା। ଚାଲିଲା। ପୁରା ଓଦା, ହାଲିଆ ଓ ଭୋକ ଲାଗିବାଯାଏଁ ସେ ଚାଲିଲା। ହଠାତ୍ ଗୋଟେ ଜାଗାରୁ ବଢ଼ିଆ ପକୁଡ଼ି ବାସ୍ନା ସେ ପାଇଲା। ୟା' ପୂର୍ବରୁ ଏଡ଼େ ବଢ଼ିଆ ଲୋଭନୀୟ ବାସ୍ନା ସେ କେବେଶୁଙ୍ଘି ନଥିଲା।
ସୁଁ !
ସୁଁ !
ସୁଁ !
ବିକି ଓ ଗୀତିଙ୍କ ବଖରାର ଝରକା ଖୋଲାଥିବାର ସେଦେଖିଲା। ଖୁବ୍ ଶୀଘ୍ର ଓ ଧୀରେ ସେ ଭିତରକୁ ଡେଇଁ ପଡ଼ିଲା। ପିଲାମାନେ ସେମାନଙ୍କର ନରମ ଉଷୁମବିଛଣାରେ ଶୋଇଥିଲେ। ସେମାନଙ୍କ ପାଖରେ ପଶିଯିବାକୁତା'ର ଇଚ୍ଛା ହେଲା। କିନ୍ତୁ ପ୍ରଥମେ ସେଇ ସୁଆଦିଆ ବାସ୍ନା କେଉଁଠୁ ଆସୁଛି, ଖୋଜିବାକୁ ପଡ଼ିବ। ସୁଁ !
ସୁଁ !
ସୁଁ !
ଅବଶ୍ୟ ତା'ର ତୀକ୍ଷ୍ଣ ନାକର ବାସ୍ନା ପକୁଡ଼ିକୁ ଖୋଜି ପାଇଲା। ଏବଂ ନିଜର ତୀକ୍ଷ୍ଣ ଦାନ୍ତରେ ଖୁବ୍ ଶୀଘ୍ର ସେ ସେତକ ପେଷି ଦେଲା। ଭାରି ସୁଆଦିଆ। ସେ ଖାଉଥିବା ଗନ୍ଧିଆ କଞ୍ଚା ମାଂସ ଭଳି ନୁହଁ। ତାକୁ ସେଇ ମୁସ୍ ମୁସିଆ ପକୁଡ଼ି ଭାରି ଭଲ ଲାଗିଲା। ସେ ପ୍ଲେଟକୁ ପୁରା ଚାଟି ସଫା କରିଦେଲା।
ଏଥର ଶେଯକୁ ଯିବା କଥା। ପିଲାଙ୍କ ବଖରାକୁ ଆସି ସେ ବିକିର ବିଛଣାରେ ଶୋଇବାକୁ ଚେଷ୍ଟା କଲା। ଗୋଟେ ବଡ଼ସିଂହ ପାଇଁ ତା ବିଛଣା ଛୋଟ ଥିଲା। ତାପରେ ସେ ଗୀତିର ଶେଯ ଭିତରେ ଗଳିଯିବାକୁ ଚେଷ୍ଟାକଲା। ସେଇଟା ବି ତା ପାଇଁ ଛୋଟ ଥିଲା। ତେଣୁ ସେ ପେଟେଇକି ଖଟ ତଳକୁ ଗଲାଓ ଶୋଇବାକୁ ଆରାମଦାୟକ ଜାଗାଟିଏ ପାଇଗଲା।ଖୁବ୍ ଜଲ୍‌ଦି ସେ ଶୋଇ ପଡ଼ିଲା....।
ପରଦିନ ସକାଳେ ଗାଏବ୍ ହେଇଯାଇଥିବା ପକୁଡ଼ି କଥା ବୁଝିବାକୁ ମାଆ ବାହାରିଲେ। "ବିକି, ଗୀତି, ତମେ ରାତିରେ ଆଉ ପକୁଡ଼ି ଖାଇଥିଲ କି?"
"ନା,ମାଆ,ମୋଟେ ନୁହଁ!"
ପିଲାମାନେ କହିଲେ। "ତମେ ହିଁ ଖାଇଛ। ମିଛ କୁହନି। ଆଉ କିଏ ଖାଇବ?"
"ଓହୋଃ !
ତାହେଲେ ସିଂହଟା ଖାଇଥିବ, ମାଆ!"
"ସିଂହ?
କ'ଣ କହିଲୁ ସିଂହ!
ଏଡ଼େ ମୁର୍ଖ କଥା କହନା!"
"ସେ ମୁର୍ଖ କଥା କହୁନି ମାଆ"-ବିବି କହିଲା। "ଆମ ଖଟ ତଳେ ସିଂହଟେ ଅଛି!"
"କ'ଣ?"
ମାଆ ଜୋର୍‌ରେ ଚିତ୍କାର କରିକହିଲେ। ସେ ସାଙ୍ଗେ ସାଙ୍ଗେ ପିଲାଙ୍କ ଖଟତଳ ଦେଖିବାକୁ ଦୌଡ଼ିଲେ। ସେ ଦେଖିଲେ। କିନ୍ତୁ ସିଂହ ନଥିଲା। "ଓଃ,ପିଲେ," ସେ କହିଲେ, "ତମେ ତ ମତେ ଡରେଇ ଦେଇଥିଲ। ଅବଶ୍ୟ ସେଠି ସିଂହ ନାହିଁ।"
"କିନ୍ତୁ ମାଆ ସେ ଥିଲା,"ପିଲାମାନେ ପ୍ରତିରୋଧ କରି କହିଲେ।"ଦେଖ, କାର୍ପେଟ୍ ଉପରେ ସିଂହର ପାଦ ଚିହ୍ନ ପଡ଼ିଛି।""ଗୋଟେ ବଡ଼ ଓଦା ଚିହ୍ନ ଆମ ବିଛଣା ଉପରେ ପଡ଼ିଛି।""ଏବଂ ମୋ ଚଦର ଉପରେ ସିଂହରବାଳ ପଡ଼ିଛି।"
ମାଆଙ୍କୁ ବିଶ୍ୱାସ କରିବାକୁ ହିଁହେଲା।ତେବେ ସେମାନେ ସିଂହକୁ ଆଉ ପାଇଲେ ନାହିଁ।ଜାଣିଛ, କାହିଁକି?
ସିଂହ ଗୋଟେ ଆରାମ ନିଦ ଶୋଇଲା ଓସ୍ଥିର କଲା ଯେ ବେକାର କୋଳାହଳ ହେବାପୂର୍ବରୁ ସେତା'ର ଜାଗାକୁ ଫେରିଯିବ।
ତେଣୁ ସିଂଦୁରା ଫାଟିଲାବେଳକୁ ସେ ଖସି ପଳାଇଥିଲା। ତାକୁ କେହି ଦେଖିପାରି ନଥିଲେ। କେବଳ କମ୍ବଳ ଭିତରେ ଥିବା ସେଇ ଛୋଟ ପିଲାଟି ତାକୁ ଦେଖିଲା। ପିଲାଟି ସିଂହରନାକକୁ ଥାପୁଡ଼େଇଲା ଓ ଭାବିଲା,"ବଡ଼ମାନେ ପିଲାମାନଙ୍କ କଥାକୁ କେବେ ବିଶ୍ୱାସ କରନ୍ତି ନାହିଁ। ତେଣୁ ମୁଁ ବି କାହାକୁ କହିବିନି ଯେ ସିଂହଟିଏରାତିରେ ବୁଲିବାକୁ ବାହାରିଥିଲା।"
ବୁଢ଼ା ସିଂହଟି ସେତେବେଳଯାଏଁ ତଥାପି ଶୋଇଥିବା ଚୌକିଦାରକୁ ଅତିକ୍ରମକରିଗଲା। ଏବଂ ନିଜ ଜାଗାକୁ ପହଁରି ପଳେଇଲା। କି ବଢ଼ିଆ ବୁଲା ହେଲା!
ତେବେ ସେ ଘରକୁ ଫେରି ଖୁସିଥିଲା।
ବର୍ଷା ବନ୍ଦ ହେବା ମାତ୍ରେ ଗୀତି ଓ ବିକି ଚିଡ଼ିଆଖାନାକୁ ଗଲେ।ସେମାନେ ସିଂହର ପରିଖା ବାହାରେ ଠିଆ ହୋଇ ପରସ୍ପର ଫୁସ୍‌ଫୁସ୍‌ ହେଉଥିଲେ। ମୁଁ ନିଶ୍ଚିତ ଯେ ଆମ ସିଂହଟି ପିଲାମାନଙ୍କୁ ଚିହ୍ନି ପାରିଥିଲା।କାରଣ ସେଗମ୍ଭୀର ସ୍ୱରରେ ଗର୍ଜନ କରି ତା'ର ଟିକି ସାଙ୍ଗମାନଙ୍କୁ ଧନ୍ୟବାଦ ଦେଲା।
ହୁଏତ ପୁଣି କେବେ ଜୋର୍ ବର୍ଷା ହେଇପାରେ। ତୁମ ଘରକୁ ସିଂହ ଆସିପାରେ।ତେଣୁ ତାଜା ତାଜା ପକୁଡ଼ି କିଛି ଛାଣିକି ରଖିବାକୁ ଭୁଲିବ ନାହିଁ।
କାହାଣୀଟି ପ୍ରାୟ ସତ। ଥରେ ରାଜସ୍ଥାନର ଜୟପୁରରେ ଖୁବ୍ ଜୋର୍ ବର୍ଷା ହୋଇଥିଲା। ଏମିତି ବର୍ଷା ହୋଇଥିଲା ଯେସିଂହର ପରିଖାରେ ବନ୍ୟା ହୋଇଗଲା ଓ ପ୍ରକୃତରେସିଂହଟିଏ ପହଁରିକି ତା ଜାଗାରୁ ପଳେଇ ଆସିଥିଲା।ସେ ଚିଡ଼ିଆଖାନା ଚାରିପଟେ ବୁଲିଲା ଓ ଏମିତି ଓଦାହେଇଗଲା ଯେ ଟିକଟ୍ ବୁଥ୍ ଭିତରେ ଯାଇ ବସିଥିଲା; ଯେଉଁଠାରୁ କି ସେ ଧରାହୋଇ ପୁଣି ଥରେ ତା ଜାଗାକୁ ଫେରିଥିଲା। ସେଇଥିପାଇଁ ମୁଁ ଭାବିଲି ଏକାହାଣୀର ବୁଢ଼ା ସିଂହଟି ସତରେ ଗୋଟେ ଭଲ ମଜାଦାର ଭ୍ରମଣ କରିବା ଉଚିତ୍।
(ପ୍ରକୃତରେ କେତେକ ଛୁଆ କୁମ୍ଭୀର ତାଙ୍କ ବନ୍ଧନୀ ମଧ୍ୟରୁ ପହଁରି ପଳେଇଆସିଥିଲେ।ତେବେ ସେକାହାଣୀ ଆଉ ଗୋଟେ ଦିନ!)
ମୁଁ ବି ଚଲେଇବି?
ନାହିଁ, ତୁମେ ଏବେ ସାନ ଅଟ।
ଦିଦି, ପାଣି ମାରିଦିଅ ।
ଏବେ ତୁମେ ବଡ଼ ହୋଇଗଲଣି ।ନିଜେ ମାରିପାରିବ ।
ମାଆ ମୁଁ ବି କାଟିବି ?
ନାହିଁ, ତୁମେ ଏବେ ସାନ ଅଛ ।
ମାଆ, ମୋତେ ଖୁଆଇ ଦିଅ ।
ଏବେ ତୁମେ ବଡ଼ ହୋଇଗଲଣି । ନିଜେ ଖାଅ ।
ମୁଁ ବି କରିବି ?
ନାହିଁ, ତୁମେ ଏବେ ସାନ ଅଛ ।
ଜୋତା ପିନ୍ଧାଇ ଦିଅ ।
ଏବେ ତୁମେ ବଡ଼ ହୋଇଗଲଣି । ନିଜେ ପିନ୍ଧ ।
ମୁଁ ବଡ଼ ଅଟେ ନା ସାନ ?
ଆରେ !
ଏହା ତ ମାଆର ଅଟେ ।
ମୁଁ ଏହାକୁ କେତେ ଖୋଜିଥିଲି ।
ଏବେ ତ ତୁମେ ବଡ଼ ହୋଇ ଗଲ !
ହେଲେ ମୁଁ ତ କିଛି ହେଲେ କରନି !
ଡିଙ୍ଗ୍ - ଡଙ୍ଗ୍!“ପିଟର ଅଙ୍କଲ ଆମ ପାଇଁ ଲଡୁ ପଠେଇଛନ୍ତି!” ମୀରା କହିଲା।“ଗଣିବା ଚାଲ – ୧, ୨, ୩ ... ୧୨!” ତା’ ଭାଇ ମିହିର କହିଲା। “ଆମ ଦୁଇଜଣଙ୍କ ପାଇଁ ବାରଟା ଲଡ଼ୁ। ତା’ ମାନେ ଛଅଟା ଲେଖାଏଁ ଭାଗ ପଡ଼ିବ!” ମୀରା କହିଲା। “ଖାଇବା ଚାଲ୍!” ମିହିର କହିଲା। ମୀରା ଆଉ ଅପେକ୍ଷା କରିପାରିଲାନି।ଡିଙ୍ଗ୍ – ଡଙ୍ଗ୍!ଓହୋ!
କିଏ ଆସିଲା?
ରିଆ ଆସିଥିଲା। ମିହିରର ସାଙ୍ଗ।“ଏତେ ଲଡ଼ୁ!” ରିଆ କହିଲା।“ବାରଟା ଲଡ଼ୁ ଆମ ତିନିଜଣଙ୍କ ମଧ୍ୟରେ ବଣ୍ଟାହେବ। ତା’ ମାନେ ଚାରିଟା ଲେଖାଏଁ ଭାଗ ପଡ଼ିବ!” ମୀରା କହିଲା।“ଚାଲ ଖାଇବା!” ମିହିର କହିଲା।ରିଆ ଓ ମୀରା ଅପେକ୍ଷା କରିବା ଅବସ୍ଥାରେ ନଥିଲେ। ଡିଙ୍ଗ୍ - ଡଙ୍ଗ୍!ଓହୋ!
ପୁଣି କିଏ ଆସିଲା?
ମୀରାର ସାଙ୍ଗ ପ୍ରିଶା ଆସିଥିଲା। “ବାଃ!
ଲଡ଼ୁ!” ପ୍ରିଶା କହିଲା।“ବାରଟା ଲଡ଼ୁ ଆମ ଚାରିଜଣଙ୍କ ପାଇଁ। ତା’ ମାନେ ପ୍ରତ୍ୟେକଙ୍କୁ ତିନିଟା ଲେଖାଏଁ ଭାଗ ପଡ଼ିବ!” ମୀରା କହିଲା।“ଚାଲ ଖାଇବା!” ମିହିର କହିଲା।ପ୍ରିଶା, ରିଆ ଓ ମୀରା ଅପେକ୍ଷା କରିପାରିଲେନି।ଡିଙ୍ଗ୍ - ଡଙ୍ଗ୍!ଓହୋ!
ପୁଣି କବାଟ ପାଖରେ କିଏ?
ଅନନ୍ୟା ଓ ଧ୍ରୁବ ଆସିଥିଲେ। ସେମାନେ ମୀରା ଓ ମିହିରଙ୍କ କକାଙ୍କ ଝିଅ ଓ ପୁଅ। “ଆଃ!
ବଢ଼ିଆ ଲଡ଼ୁ!” ଅନନ୍ୟା ଓ ଧ୍ରୁବ କହିଲେ। “ବାରଟା ଲଡ଼ୁ ଆମ ଛଅଜଣଙ୍କ ଭିତରେ ଭାଗ ହେବ। ତା’ ମାନେ ଜଣକ ଭାଗରେ ଦୁଇଟା ଲେଖାଏଁ ପଡ଼ିବ!” ମୀରା କହିଲା।“ଚାଲ ଖାଇବା!” ମିହିର କହିଲା।ଅନନ୍ୟା ଓ ଧ୍ରୁବ, ପ୍ରିଶା, ରିଆ, ମୀରା ଆଉ ଅପେକ୍ଷା କରିପାରିଲେନି। ଡିଙ୍ଗ୍ - ଡଙ୍ଗ୍!ଓହୋ!
କିଏ ପୁଣି କବାଟ ପାଖରେ!
ଋବି ମାମୁ ଓ ରୀତା ମାଇଁ!“ଏତେ ଲଡ଼ୁ!” ରବି ମାମୁ କହିଲେ।“ବାରଟା ଲଡ଼ୁକୁ ଆମେ ଆଠଜଣ। ତା’ ମାନେ ଜଣକୁ ଗୋଟିଏ ଲେଖାଏଁ ଲଡ଼ୁ ପଡ଼ିବ ଓ ଚାରିଟା ବଳିବ।” ମୀରା କହିଲା।“ଚାଲ ଖାଇବା!”ଋବି ମାମୁ, ରୀତା ମାଇଁ, ଅନନ୍ୟା, ଧ୍ରୁବ, ପ୍ରିଶା, ରିଆ, ମୀରା ସମସ୍ତେ ଲଡ଼ୁ ଖାଇବା ପାଇଁ ବ୍ୟସ୍ତ ହୋଇପଡ଼ିଲେ।ଡିଙ୍ଗ୍ – ଡଙ୍ଗ୍!ଓହୋ!
କିଏ ପୁଣି ବେଲ୍ ବଜେଇଲା?
ବାପା !“ମୁଁ ତୁମମାନଙ୍କ ସାଙ୍ଗରେ ଖାଇପାରିବି?” ବାପା ପଚାରିଲେ।ବଗିଚା ଭିତରୁ ମାଆ କହିଲେ, “ମତେ ଭୁଲିଯାଅନି!”ମୀରା କହିଲା, “ବାରଟା ଲଡ଼ୁ ଆମ ଦଶଜଣଙ୍କ ଭିତରେ ବଣ୍ଟା ହେବ। ତା’ ମାନେ ସମସ୍ତେ ଗୋଟିଏ ଲେଖାଏଁ ଖାଇ ଦୁଇଟି ବଳିବ!”“ଚାଲ ଖାଇବା!” କେହି ଆଉ ଅପେକ୍ଷା କରିବା ଅବସ୍ଥାରେ ନଥିଲେ।ଡିଙ୍ଗ୍ – ଡଙ୍ଗ୍!ଓହୋ!
କିଏ କବାଟ ପାଖରେ!
ଜେଜେବାପା ଓ ଜେଜିମାଆ!“ଏଇଟା ତାହେଲେ ଗୋଟେ ଭୋଜି!” ଜେଜେବାପା କହିଲେ।“ନାଇଁ, ନାଇଁ... ଏଇଟା ଲଡ଼ୁ ଭୋଜି!” ଜେଜିମାଆ ସଂଶୋଧନ କରି କହିଲେ। “ବାରଜଣଙ୍କୁ ବାରଟା ଲଡ଼ୁ। ଜଣକୁ ଗୋଟାଏ ଲେଖାଏଁ ଭାଗ ପଡ଼ିବ।” ମୀରା କହିଲା।
“ଚାଲ ଖାଇବା!” ମିହିର କହିଲା।ଜେଜେବାପା, ଜେଜିମାଆ, ବାପା, ମାଆ, ରବିମାମୁ, ରୀତାମାଇଁ, ଅନନ୍ୟା, ଧ୍ରୁବ, ପ୍ରିଶା, ରିଆ ଓ ମୀରା ସମସ୍ତେ ଲଡ଼ୁ ଖାଇବା ପାଇଁ ବ୍ୟସ୍ତ ହୋଇପଡ଼ୁଥିଲେ।“ଯା’ ହେଉ!” ମୀରା କହିଲା।“ଶେଷକୁ....!” ରିଆ ଯୋଡ଼ିଲା।“ଆଉଁ...ବଢ଼ିଆ...ବଢ଼ିଆ ହେଇଛି...!” ଧ୍ରୁବ କହିଲା।
“ମୁଁ ଆଉ ଗୋଟେ ନେଇପାରିବି କି?” ପ୍ରିଶା ପଚାରିଲା। “କିନ୍ତୁ ସବୁ ତ ସରିଗଲା!” ଅନନ୍ୟା ଉତ୍ତର ଦେଲା।ଡିଙ୍ଗ୍ – ଡଙ୍ଗ୍!ଓହୋ!
କିଏ ପୁଣି ଆସିଲା?
ନୀତା ଆଣ୍ଟି, ପିଟର ଅଙ୍କଲ ଓ ତାଙ୍କର ଛୋଟ ଝିଆରୀ ଆଲିସ୍ ଆସିଥିଲେ।“ଦେଖ, ମୁଁ କ’ଣ ଆଣିଛି!” ଆଲିସ୍ କହିଲା। “ଧନ୍ୟବାଦ,” ମିହିର କହିଲା। “ଆମ ପାଇଁ ଆହୁରି ଲଡ଼ୁ!
ହାପି ଲଡ଼ୁ ପାର୍ଟି!”
ଗୋଟେ ଡବାରେ ତିରିଶଟି ଲଡ଼ୁ ଅଛି। ମନେକର ଘରେ ପନ୍ଦରଜଣ ଲୋକ ଅଛନ୍ତି। ତେବେ କେତୋଟି ଲେଖାଏଁ ଲଡ଼ୁ ସେମାନେ ପାଇବେ?
ମନେକର ତମେ ଚାରିଜଣ ଅଛ ଆଉ ଆଠଟା ବଡ଼ ବଡ଼ ଲଡ଼ୁ ଅଛି। ତେବେ ତମେ ସେଗୁଡ଼ିକ ସମାନଭାବରେ କେମିତି ବାଣ୍ଟିବ?
ଆଈ ଘରେ ଆମେ ପହଞ୍ଚିଲୁ ଯାଇ Iଦୁମ୍ - ଦୁମ୍ – ଦୁମ୍ ପାଦ ପକାଇ I
ମୁଁ, ମାଆ, ବାପା ଓ ଭାଇ I ଚକ୍-ଧୁମ୍, ଚକ୍ ଧୁମ୍ ତା-ତା-ଥେଇ  I
ଆଈ ଘରେ ଏକ ବଗିଚା ଅଛି Iଗଛରେ ପାଚିଲା ଆମ୍ବ ଫଳିଛି I
ବେଳେବେଳେ ମୁଁ ଏପରି କରିଥାଏ Iଚଟାପଟ୍ କରି ଗଛରେ ଚଢ଼ିଯାଏ I
ଖୋଜି ଖୋଜି ସଭିଏଁ ଥକି ଯାଆନ୍ତି Iମୋ ନା’ ଧରି କେତେ ଡାକନ୍ତି I
କିନ୍ତୁ ମୁଁ ସେତେବେଳେ ତଳକୁ ଆସେ Iଯେତେବେଳେ ଆଈ ମୋତେ ଡାକେ I
ସ୍କୁଲ ପ୍ରାୟ ଛୁଟି ହେବା ଉପରେ । ଆଉ ମାତ୍ର ପାଞ୍ଚମିନିଟ୍‌ ବାକିଥିଲା। ହେଲେ ଚିନୁଅପେକ୍ଷା କରିପାରିଲା ନାହିଁ। ସେ ବାହାରକୁ ଚାହିଁଲା। କେହି ନଥିଲେ। ପାଖରୁ କୋଉଠୁ ଗୋଟେଘଣ୍ଟିଟିଏ ବାଜିଲା।
"ଚିନୁ, ଇଏ କଣ କରୁଛୁ?"
ତା'ର ମିସ୍‌ ପଚାରିଲେ।"ଭୁଲ ହୋଇଗଲା ମିସ୍‌!
ମତେ ବେଲ୍‌ ବାଜିଲା ଭଳିଲାଗିଲା...।" ଚିନୁ କହିଲା।
"କାଗଜବାଲା, କବାଡ଼ି!
କାଗଜବାଲା!!"
ଚିନୁର ବାପା ଡାକୁଥିଲେ। ଚିନୁ ବାପା ଥିଲେ କବାଡ଼ିବାଲା।  ଦୂରରୁ ହେଲେବି ସେ ଚିନୁର ହସ ଦେଖି ପାରୁଥିଲେ।
ଚିନୁ ତା ବାପାର ଠେଲାଗାଡ଼ି ଉପରକୁ ଡେଇଁକି ବସି ପଡ଼ିଲା  ଓ ଗୋଡ଼ ଦି ଟା ଓହଳେଇ ହଲେଇବାକୁଲାଗିଲା। ତା ବାପା "କାଗଜବାଲା... କବାଡ଼ି" ଡାକି ଡାକି ଠେଲା ଭିଡ଼ିକି ନେଉ ଥିଲେ।ସେମାନେ ଖୁବ୍‌ ଜୋର୍‌ରେ ପାଟିକରି ଡାକୁଥିଲେ। ଯେତେବେଳେ ଜଣେ ଚୌକିଦାର ତାଙ୍କୁ ଅଟକେଇ ଦେଲା, ଚିନୁ ଠେଲାରୁ ଡେଇଁ ଓହ୍ଲେଇଲା। ଗୋଟେ ଖାଲି ବସ୍ତା ଧରି ସେତା ବାପା ସହିତ ଗଲା । ଆଜି ଯାହା ସବୁ ମିଳିବ ଏଇ ବସ୍ତା ଭିତରେ ଯିବ।
ଚିନୁ ତା ବାପାର ଠେଲାଗାଡ଼ି ଉପରକୁ ଡେଇଁକି ବସି ପଡ଼ିଲା  ଓ ଗୋଡ଼ ଦି ଟା ଓହଳେଇ ହଲେଇବାକୁଲାଗିଲା। ତା ବାପା "କାଗଜବାଲା... କବାଡ଼ି" ଡାକି ଡାକି ଠେଲା ଭିଡ଼ିକି ନେଉ ଥିଲେ।ସେମାନେ ଖୁବ୍‌ ଜୋର୍‌ରେ ପାଟିକରି ଡାକୁଥିଲେ। ଯେତେବେଳେ ଜଣେ ଚୌକିଦାର ତାଙ୍କୁ ଅଟକେଇ ଦେଲା, ଚିନୁ ଠେଲାରୁ ଡେଇଁ ଓହ୍ଲେଇଲା। ଗୋଟେ ଖାଲି ବସ୍ତା ଧରି ସେତା ବାପା ସହିତ ଗଲା। ଆଜି ଯାହା ସବୁ ମିଳିବ ଏଇ ବସ୍ତା ଭିତରେ ଯିବ।
ଏ ଘରୁ ଖବରକାଗଜ। ସେ ଘରୁ ଖବରକାଗଜ ଓ ପୁରୁଣା ପତ୍ରିକା। ତଳ ମହଲାରୁ ଖବରକାଗଜ, ପତ୍ରିକା ଓ ଖାଲି ବୋତଲ।
ଚିନୁ ଠେଲା ପାଖକୁ ଦୌଡ଼ିଯାଇ ଆଉଗୋଟେ ଖାଲିବସ୍ତା ନେଇ ଆସିଲା। ସେମାନେ ଗୋଟେ ଲିଫ୍‌ଟରେଉପରକୁ ଗଲେ। ଚିନୁ ଆଖି ବଡ଼ କରି ତୋଳା ବୁଲେଇ ଚାହିଁଲା।
﻿ପାଞ୍ଚ ମହଲାରୁ ସେମାନେ ଖବରକାଗଜ, ପୁରୁଣାପତ୍ରିକା, ଖାଲି ବୋତଲ ଓ ଡବା ଏବଂ ବହି କିଛି ପାଇଲେ।
ଚିନୁର ବାପା ଯେତେବେଳେ ଘର ମାଲିକାଣୀ ସହିତ କଥାବାର୍ତ୍ତା କରୁଥିଲେ, ଚିନୁ ଜିନିଷଗୁଡ଼ା କାଢ଼ିକି ଆଉଥରେ ରଖୁଥିଲା। ଯେମିତିକିବହିଗୁଡ଼ାକ ପୁରା ଉପରେ ରହିପାରିବ ଏବଂ ସେ ବହିଗୁଡ଼ାକ ଦେଖିପାରିବ।
﻿ଏଥରକ ଚିନୁ ଠେଲା ଭିଡ଼ିବାରେ ବାପାଙ୍କୁ ସାହାଯ୍ୟ କଲା!
ଘରେ ପହଞ୍ଚି ସବୁତକ ଜିନିଷ ବାହାରକୁ କାଢ଼ି ରଖିବା ପରେ ଚିନୁର ବାପା ଚିନୁକୁ ଡାକି କହିଲେ, "ମୁଁ ତୋ ପାଇଁ କିଛି ଜିନିଷରଖିଛି।" ସେଇଟି ବହିଥିଲା, ଯାହା ଏତେବେଳେ ଯାଏଁ ଚିନୁ ଚାହିଁ ରହିଥିଲା। "ଧନ୍ୟବାଦ,ବାପା !"
ଚିନୁ କହିଲା। ତା ପରେ ତାକୁ ଖାଇବା ପାଇଁତିନିଥର ଡାକିବାକୁ ପଡ଼ି ଥିଲା, ତା ବାପାମାଆଙ୍କୁ!
ଇଏ ଅଟେ ପିଙ୍କୁ ଏବଂ ମୁଁ ଅଟେ କାଳୁ I
ମୁଁ କେତେ କାମ କରୁଛି ଚାଲ ଆଜି ତୁମକୁ କହିବି I
ସବୁଦିନ ସକାଳୁ ମୁଁ ପିଙ୍କୁକୁ ଉଠାଇବି I
ପିଙ୍କୁ ବଲ୍ ଫୋପାଡ଼ିଲେ ମୁଁ ତାକୁ ଗୋଟେଇ କରି ଆଣିବି I
ପିଙ୍କୁ ପାମ୍ପଡ଼ ଶୁଖାଇଲେ ମୁଁ କୁଆ ଘଉଡ଼ାଇବି I
ପିଙ୍କୁ ଚିତ୍ର ତିଆରି କଲେ ମୁଁ ରଂଗ ଧରେଇବି I
ବିଲେଇ କ୍ଷୀର ପିଇଲେ ମୁଁ ତାକୁ ମଧ୍ୟ ଘଉଡ଼ାଇବି I
ପିଙ୍କୁ ପଢ଼ାପଢ଼ି କଲେ ମୁଁ ତାର ତକିଆ ହେବି I
ପିଙ୍କୁ ସହିତ ମୁଁ ମଧ୍ୟ ସବୁଦିନ ଥକି ଯିବି I
“ମୀନୁ ଦୟାକରି ମନୋଜ ପାଇଁ ଏକ ଗ୍ଲାସ ପାଣି ଆଣିଦିଅ” ମା କହିଲେ।ମନୋଜ ମାମୁଁ ମୋତେ ଊଟି କୁ ନେଇଯିବାକୁ ଆସିଛନ୍ତି। “ଆମେ ଟ୍ରେନରେଯିବା!
ଯେହେତୁ ଊଟି ପାହାଡ଼ ରେ ଅଛି ସେଠାରେ ଖରା ଦିନେ ମଧ୍ୟ ଥଣ୍ଡା ଲାଗେ,” ସେ କହିଲେ।
ଗ୍ରୀଷ୍ମ ଋତୁ, ବସନ୍ତ ଏବଂ ବର୍ଷା ଋତୁ ମଧ୍ୟ ରେ ଆସିଥାଏ। ଏହାକୁ ସଂସ୍କୃତରେ ଗ୍ରୀଷ୍ମ ଋତୁ କୁହାଯାଏ। ଖରା ଦିନ ପାଇଁ ସ୍କୁଲ ଛୁଟି ହୋଇ ଯାଇଛି। ମୋତେ ଏବଂ ମୋର ସାଙ୍ଗ ମାନଙ୍କୁଖରାରେ ଖେଳିବାକୁ ଆପତ୍ତି ନାହଁ। କିନ୍ତୁ ଆମ ବାପା ମା ବାହାରେ ଖରାରେ ଖେଳିବାକୁ ମନା କରନ୍ତି।ତେଣୁ ଆମେ ଗଛ ତଳେ ବସି ଫଳ ଖାଉ ଖାଉ ଗପସପ କରୁ।
ଗତକାଲି ଆମ ପରିବାର ର ନୂଆ ବର୍ଷ ଥିଲା। ଆମେ ଏହାକୁ ତାମିଲ ରେ ବର୍ଷ ପରାପ୍ପୁ କହୁ। ଗୋଟିଏ ବର୍ଷ ରେ କେତେ ବା ନୂଆ ବର୍ଷ ଦିନ ଆସେ?
ଜେଜେମା କଞ୍ଚା ଆମ୍ବ ସରବତ ବନେଇଲେ। କେତେ ମିଠା ଏବଂ କେତେ ଖଟା!
ଜସମିତ ର ମା ଲସ୍ସି ବନାଇଲେ, କେତେ ଥଣ୍ଡା ଏବଂ ବହଲିଆ!
ଗତ ମାସ ଫରହାନ ମାଉସୀ ଫାଲୁଦା ସିମେଇ ବନେଇ ଥିଲେ ନୂଆ ବର୍ଷ ପାଇଁ, କେତେ ମିଠା ଏବଂ ଦୁଧ ଭରା।
ଆପ୍ପା ଦିଲ୍ଲୀ ଯାଇଛନ୍ତି। ସେ କହନ୍ତି ଦିଲ୍ଲୀ ବହୁତ ଗରମ ଏବଂ ଧୂଳିଆ ହୋଇଥାଏ। ଆଗ କାଳରେ ଲୋକେ ବେଣା ଚେର ର ଚଟାଇ ଝରକାରେ ଟାଙ୍ଗୁ ଥିଲେ ଏବଂ ତାକୁ ଭିଜେଇ ଘରକୁ ଥଣ୍ଡା ରଖୁ ଥିଲେ। ଆପ୍ପା ଆଖି କୁ ଖରା ରୁ ବଞ୍ଚେଇବା ପାଇଁ କଳା ଚଷମା ପିନ୍ଧନ୍ତି।
ସେ କହନ୍ତି ଦିଲ୍ଲୀ ର ଗରମ ରେ ବହୁତ ଝାଳ ବହେ ତେଣୁ ତାଙ୍କୁ ଶରୀର ର ପାଣି ଅଂଶ କୁ ବଜାୟ ରଖିବାକୁ ଲେମ୍ବୁ ପାଣି ପିଇବାକୁ ପଡ଼ିଥାଏ। ସେ କହିଛନ୍ତି ଆମ ପାଇଁ ସେ ଦିଲ୍ଲୀ ରୁ ବଢ଼ିଆ ଦଶହେରି ଆମ୍ବ ଆଣିବେ। ଖରାଦିନ ଧୂଳି ଏବଂ ଗରମ ନେଇ ଆସେ, ତା ସାଥେ ସାଥେ ଏହା ସମସ୍ତଙ୍କ ପ୍ରିୟ ଆମ୍ବ ମଧ୍ୟ ଆଣିଥାଏ।
ତୁମର ମନେ ଅଛି ମୁଁ ବସନ୍ତରେ ଗୋଟେ ଗଛ ଲଗାଇ ଥିଲି?
ତାହା ମୋ ସାଙ୍ଗ,ସେ ବଢ଼ି ଚାଲିଛି ଏବଂ ତାହାର ସତର ଟି ପତ୍ର ଆସିଲାଣି। ଖରାଦିନେ ମୁଁ ସେ ଛୋଟ ଗଛ କୁ ଦିନକୁ ଦି ଥର ପାଣିଦିଏ।
ଗଛ ଟା ବୋଧହୁଏ ବର୍ଷା ପାଇଁ ଅପେକ୍ଷା କରୁଛି। ଏହା କଣ ଆସନ୍ତା ଗ୍ରୀଷ୍ମଋତୁ ରେ ମୋ ପାଇଁ ଫଳ ଦେଇ ପାରିବ?
ଲୀଲୁ ଚତୁର୍ଥ ଶ୍ରେଣୀ ପିଲାଙ୍କ ସହ ମେଳାକୁ ଯାଇଥିଲା। ସେମାନେ ସମୁଦାୟ ୩୬ ଜଣ ଥିଲେ। ସାର୍ ପଚାରିଲେ, “ତମମାନଙ୍କ ଭିତରୁ କିଏ କିଏ ଛୋଟ ରେଳଗାଡ଼ିରେ ବୁଲିବ, ହାତ ଟେକ।” ସମସ୍ତେ ଏକାସାଙ୍ଗେ ପାଟି କରିଉଠିଲେ, “ସାର୍ ମୁଁ... ସାର୍... ମୁଁ...!”
ସାର୍ ହାତ ଗଣିବା ଆରମ୍ଭ କରିଦେଲେ। ଛତିଶ ହେବା ପୂର୍ବରୁ ରେଳଗାଡ଼ିଟି ପୂର୍ଣ୍ଣ ହେଇଗଲା। ସେତିକିବେଳକୁ ଗାଡ଼ି ହୁଇସିଲ୍ ମାରିଲା ଓ ଚାଲିବା ଆରମ୍ଭ କରିଦେଲା। ଚତୁର୍ଥ ଶ୍ରେଣୀର ବାକି ପିଲାମାନଙ୍କୁ ଗାଡ଼ି ଫେରିବାଯାଏଁ ଅପେକ୍ଷା କରିବାକୁ ପଡ଼ିଲା।
ତା’ ପରେ ରାମଦୋଳିରେ ଘୂରିବାର ବେଳ ଆସିଲା। ରାମଦୋଳିର ପ୍ରତ୍ୟେକ ଝୁଲାରେ ଦୁଇଟି ସିଟ୍ ଥିଲା। ଲୀଲୁ ଜାଣିଲା ଯେ ଗୋଟେ ଟିକଟରେ ଦୁଇଜଣ ବସିପାରିବେ।
ସାର୍ ଜଣେ ଜଣେ କରି ଗଣିବା ପୂର୍ବରୁ, ଲୀଲୁ ଅତି ଶୀଘ୍ର ନିଜ ଶ୍ରେଣୀ ପିଲାଙ୍କୁ ଦୁଇ-ଦୁଇ କରି ଯୋଡ଼ିରେ ବାଣ୍ଟିଦେଲା : “୨, ୪, ୬, ୮, ୧୦, ୧୨, ୧୪......୩୬।”ଟିକଟ କରିବା ଲୋକଜଣକ ପଚାରିଲେ, “କେତେଟା ଟିକଟ?”ଲୀଲୁ ଚଟାପଟ୍ ଉତ୍ତର ଦେଲା, “୧୮।”
ଚକ୍ରିଦୋଳିର ପ୍ରତ୍ୟେକ ଘୋଡ଼ାରେ ତିନୋଟି ସିଟ୍ ଥିଲା।
ବିଟୁ ତା’ର ସାଙ୍ଗମାନଙ୍କୁ ନିଜର ବୁଦ୍ଧି ଦେଖାଇବାକୁ ଚାହୁଁଥିଲା। ତେଣୁ ଶ୍ରେଣୀ ପିଲାମାନଙ୍କୁ ତିନି ତିନି କରି ଗଣିବା ଆରମ୍ଭ କରିଦେଲା।“୩, ୬, ୯.......୩୬!”ସାର୍ ପଚାରିଲେ, “ଆମକୁ କେତୋଟି ଘୋଡ଼ା ଦରକାର ହେବ?”ବିଟୁ ସାଙ୍ଗେ ସାଙ୍ଗେ କହିଲା, “୧୨।”
ସଞ୍ଜ ହେବାକୁ ବସିଲା। ସମସ୍ତେ ହାଲିଆ ହୋଇପଡ଼ିଥିଲେ। ସାର୍ ଚିନ୍ତିତ ଥିଲେ ଯେ ୩୬ଜଣଯାକ ପିଲା କେମିତି ନିରାପଦରେ ଫେରିଆସିବେ। ଏଥରକ ଦିଦୁ ଗଣିଲା। ସେ ଦେଖିଲା ଯେ ବସ୍ ଭିତରେ ପ୍ରତ୍ୟେକ ଧାଡ଼ିରେ ଚାରିଟା ସିଟ୍ ଅଛି। ତେଣୁ ସେ ପାଟିକରି ଚାରି ଚାରିଟି କରି ଗଣିଲା।
“୪, ୮, ୧୨, ୧୬, ୨୦, ୨୪, ୨୮, ୩୨.....।”“୩୬” କହିବା ପୂର୍ବରୁ ସେ ଅଟକିଗଲା।“ସାର୍, ଦି’ଟା ପିଲା କମୁଛନ୍ତି। ବସ୍ ଭିତରେ ନାହାନ୍ତି!” ସେ କହିଲା।ବସ୍ ଡ୍ରାଇଭର, ଦିଦୁ ଏବଂ ସାର୍ ମିଶି ଶୋଇଥିବା ପିଲାଙ୍କୁ ପୁଣିଥରେ ଗଣିଲେ।କିଏ ସେ ରହିଗଲା?
“ଆସ, ଦେଖ..... ଜଣେ ହଜିବା ପିଲା ଏଇଠି!” ବସ୍ ପଛପଟୁ ଡ୍ରାଇଭର କହିଲା।ସବା ପଛଧାଡ଼ିରେ ମଣ୍ଟୁ ଶୋଇପଡ଼ି ଘୁଙ୍ଗୁଡ଼ି ମାରୁଥିଲା!
କିନ୍ତୁ ତାକୁ ମିଶେଇକି ୩୫ ଜଣ ହେଲେ।ସାର୍ ଆଉଜଣେ ହଜିବା ପିଲାକୁ ଖୋଜିବାକୁ ବାହାରିଲେ।ଦିଦୁ ଡାକିଲା, “ସାର୍, ପଳେଇ ଆସନ୍ତୁ। ମିଳିଗଲା।”“କିଏ ସେ ଦୁଷ୍ଟ?” ସାର୍ ରାଗିକି ପଚାରିଲେ।
ଦିଦୁ ନିଜଆଡ଼କୁ ଆଙ୍ଗୁଠି ଦେଖେଇ କହିଲା,“ସାର୍, ମୁଁ!
ମୁଁ ନିଜକୁ ଗଣିବା ଭୁଲିଯାଇଥିଲି!”
ସଂଖ୍ୟା କୌତୁକଦୁଇ-ଦୁଇ, ତିନି-ତିନି, ବା ଚାରି-ଚାରି କରି ସଂଖ୍ୟା ଗଣିବା ପାଇଁ ଆମକୁ କୌଣସି ମେଳାକୁ ଯିବା ଜରୁରୀ ନୁହେଁ। ଆମ ଚାରିପଟେ ସଂଖ୍ୟା ଗଣିବା ପାଇଁ ଅନେକ ସୁଯୋଗ ରହିଛି।ତୁମେ ତୁମ ଶ୍ରେଣୀଗୃହର ପିଲାମାନଙ୍କ ପାଦ ଦୁଇ-ଦୁଇ କରି ଯୋଡ଼ିରେ ଗଣିପାରିବ।
“କ’ଣ ହୋଇଛି ଜେଜେ?
ଖବର କାଗଜ କାହିଁକି ପଢ଼ୁନାହଁ?” ଦିନେ ସକାଳେ ଗୁଲି ପଚାରିଲା।ଜେଜେ କହିଲେ, “ମୋ ଚଷମାଟି ଭାଙ୍ଗି ଯାଇଛି। ବିନା ଚଷମାରେ ମୁଁ କିଛି ପଢ଼ି ପାରୁନାହିଁ।”
ବ୍ୟସ୍ତ ହୁଅନାହିଁ। “ମୁଁ ଯାଉଛି ମୋ ବାକ୍ସ ନେଇ ଆସେ,” ଗୁଲି ଏହା କହି ଦୌଡ଼ିଯାଇ ତା’ର ଛୋଟ ବାଦାମୀରଙ୍ଗର ବାକ୍ସ ଧରି ଫେରିଆସିଲା।
ଟିଂ ଟିଂ ଡୁଡୁମ୍ ଡୁଡୁମ୍। ବାକ୍ସ ଭିତରୁ ସେ କ’ଣ ପାଇଲା?
ଚକଚକ କରୁଥିବା ଗୋଟିଏ ବଡ଼  ଆବର୍ଦ୍ଧକ କାଚ। ଏହା ଭିତର ଦେଇ ଦେଖିଲେ ସବୁ ଜିନିଷ ବଡ଼ ଏବଂ ପରିଷ୍କାର ଭାବେ ଦିଶେ।
ଜେଜେ କହିଲେ, “ଧନ୍ୟବାଦ ଗୁଲି। ଏଇଟା ବଢ଼ିଆ କାମ ଦେଉଛି। ଏବେ ମୁଁ ସବୁ ଧାଡ଼ି ପଢ଼ି ପାରିବି।”
“କ’ଣ ହେଇଛି?” ରବିବାର ଦିନ ଗୁଲି ମଙ୍ଗଳଚାଚାଙ୍କୁ ପଚାରିଲା। ମଙ୍ଗଳଚାଚା କହିଲେ, “ମୋତେ ଏହି ପ୍ୟାକେଟ୍ରୁ ତେଲ ଢ଼ାଳିବାକୁ ପଡ଼ିବ। କିନ୍ତୁ, ବୋତଲଟିର ମୁହଁ ଏତେ ଛୋଟ ଯେ ତେଲସବୁ ଢାଳି ହୋଇ ରୋଷେଇଘର ସାରା ଚାରିଆଡ଼େ ବୋହିଯିବ।” “ବ୍ୟସ୍ତ ହେବାର କିଛି ନାହିଁ। ମୁଁ ଶୀଘ୍ର ଗୋଟିଏ ଉପାୟ ବାହାର କରୁଛି।” ଗୁଲି କହିଲା।
ଟିଂ ଟିଂ ଡୁଡୁମ୍ ଡୁଡୁମ୍।ଏବେ ଆସ ଦେଖିବା ଗୁଲି ତା’ ବାକ୍ସରୁ କ’ଣ ଆଣୁଛି।
ସିଏ ଆଣିଲା ଗୋଟିଏ ବଡ଼ମୁହଁ ଥିବା କାହାଳୀ। ଏହି କାହାଳୀ ଦେଇ ଯାହା ଢାଳ, ତାହା ଟୋପାଟୋପା ହୋଇ ନଳୀ ବାଟ ଦେଇ ବୋତଲ ଭିତରକୁ ପଡ଼ିବ। ଗୁଲି କାହାଳୀଟି ଦେଇ କହିଲା, “ଏହି କାହାଳୀଟି ନିଅ ମଙ୍ଗଳଚାଚା। ଏଥିରେ ବୋତଲ ଭିତରକୁ ତେଲ ଢାଳିଲେ ରୋଷେଇଘର ଅସନା ହେବନାହିଁ ଏବଂ ରୋଷେଇ କରିବାକୁ ମଜା ଲାଗିବ।”
“ଧନ୍ୟବାଦ ଗୁଲି। ଏଇଟା ଭଲ କାମ ଦେଲା,” ମଙ୍ଗଳ ଚାଚା କହିଲେ।
“କ’ଣ ଖୋଜୁଛ ଜେଜେମାଆ?” ଗୁଲି ପଚାରିଲା।ଜେଜେମାଆ – “ମୁଁ ତୋ ଜେଜେଙ୍କର ଶୀତଦିନ ଟୋପି ରଫୁ କରୁଥିଲି। କିନ୍ତୁ ଛୁଞ୍ଚିଟା ତଳେ ପଡ଼ିଗଲା।”ଗୁଲି ଏହି ଶୁଣି କହିଲା, “ତୁମେ ଏହି ଚୌକିରେ ବସି ଝୁଲୁଥାଅ। ମୁଁ ମୋ କୁନିବାକ୍ସରୁ କ’ଣ ଗୋଟେ ଆଣି ଆସେ।”
ଟିଂ ଟିଂ ଡୁଡୁମ୍ ଡୁଡୁମ୍। ଏଥର ଦେଖ ଗୁଲି କ’ଣ ଆଣିଲା?ଗୋଟିଏ ଚୁମ୍ବକ!
ଲୁହାରେ ତିଆରି ଛୋଟଛୋଟ ସବୁଜିନିଷ ଟାଣି ହୋଇ ଏଥିରେ ଲାଗିଯିବ। ଗୁଲି ଚୁମ୍ବକଟି ଧରି କହିଲା, “ମୁଁ ଚଟାଣସାରା ଚୁମ୍ବକଟିକୁ ବୁଲାଇ ଦେଖୁଛି। ଛୁଞ୍ଚିଟି ଜଲଦି ପାଇଯିବା।”
“ଦେଖ, ଜେଜେମାଆ, ତୁମ ଛୁଞ୍ଚିଟି କେମିତି ଚୁମ୍ବକରେ ଲାଗିଯାଇଛି ଆଉ ଚୁମ୍ବକଟି ମଧ୍ୟ ଆଗରୁ ହଜିଥିବା ଛୋଟିଆଛୋଟିଆ ଲୁହାର ଜିନିଷକୁ ଟାଣି ଆଣିଛି।” ଗୁଲି କହିଲା।“ଧନ୍ୟବାଦ ଗୁଲି। ତୁ ଭାରି ବୁଦ୍ଧିମାନ୍। ତୋ କୁନି ବାଦାମୀବାକ୍ସ ସତରେ ବହୁତ କାମରେ ଆସୁଛି।” ଜେଜେମାଆ କହିଲେ।
ଏହି ଗପର ପାତ୍ର ହେଲେ ଶ୍ୟାମ ପିଉସା କ୍ୟାମେରାରେ ଫୋଟୋଉଠାଇବା ଯାହାଙ୍କ ପେଶାଶ୍ୟାମ ପିଉସା ଯେବେ ଛୋଟ ଥିଲେ,ଖେଳନାରେ ଖେଳୁ ନଥିଲେଗପ ବହି ରାଇଜରେ ଭୋଳହୋଇ ଗୁରୁଜୀଙ୍କ କଥା ବିଶୁଣୁ ନଥିଲେତାଙ୍କ ସାଂଗମାନେ ବଡ଼ ହୋଇ ହେଲେ ଡାକ୍ତର୍, ଇଂଜିନିୟର୍,ଡାନସ୍‌-କୋରିଓଗ୍ରାଫର ଶ୍ୟାମ ପିଉସା କିନ୍ତୁ ହେଲେ ବନ୍ୟ-ଜୀବ ଫୋଟୋଗ୍ରାଫର୍
ବଡ଼ ଅଫିସ୍ ରେ କାମ କରିବା ତାଙ୍କର ନଥିଲା ଇଚ୍ଛା ଫୋଟୋ ଉଠାଇବା ପାଇଁସାପ, ବେଙ୍ଗ ଓ କଇଁଚର କରୁଥିଲେ ପିଛାତେଣୁ ପଛରେ ଛାଡ଼ି ସାଙ୍ଗ-ସାଥୀ ଘର-ବାଡ଼ି ସ୍ୱାଧୀନ ମନରେ ଜଙ୍ଗଲଆଡ଼େ ସେ ଗଲେ ମାଡ଼ିପ୍ରଥମ ଥର ଆସି ଏହି ପଶ୍ଚିମ ଘାଟି ଏକ ରହସ୍ୟମୟୀ ବିରାଡ଼ିସଙ୍ଗେ ତାଙ୍କର ପ୍ରଥମ ଭେଟିଶ୍ୟାମ ପିଉସା ସେହି ଦିନଠାରୁ ଖୋଜି ବୁଲନ୍ତି ବିରାଡ଼ିଟିର ଫୋଟୋନବାକୁ ସିଏ ଚାହାନ୍ତି
ଆହୁରି ଥରେ ଯିବି ମୁଁ ପଶ୍ଚିମ ଘାଟି କଲେ ସେ ସ୍ଥିର ବିରାଡ଼ି ପାଇଁ ମନତାଙ୍କର ଭାରି ଅସ୍ଥିରଜୀବ ଜନ୍ତୁଙ୍କୁ ପଚାରିବେ ସିଏ ବାଟଟି ସାରା ଦେଖିଛ କି, ପାଉଁଶିଆ ରଙ୍ଗରବିରାଡ଼ି ପରା?
ଘାଟି ପାଦ-ଦେଶରୁ ଆରମ୍ଭ କଲେ ତାଙ୍କ ଯାତରା ଟୋପି କାଢ଼ି ପିନ୍ଧିଲେ,ଓ' କେଡ଼େ ହୋ ଖରା!
ସନ୍ଧାନ କଲେ ସିଏ ପୋଖରୀ ଗୋଟେ ଅଛି କେଉଁଠି ପାଣି ପାଇଁ ସଭିଏଁନିଶ୍ଚୟ ଥିବେ ସେଇଠି
ଜାଣିଛ ଆଗ ସିଏ ଦେଖନ୍ତି କାହାକୁ?ଜଙ୍ଗଲ ର ବଡ଼ ବିରାଡ଼ି ବଡ଼ ହଳଦିଆ ବାଘକୁ'ବାଘ ଭାଇ ଦେଖିଛ କି' ବିରାଡ଼ି ମୋ'ରଅତି ଚପଳ ଡେଙ୍ଗା ଆଉ ପାଇଁଶିଆ ରଙ୍ଗର'ବାଘ ଭାଇ କିନ୍ତୁ କଥା ଜମା କହିଲା ନାହିଁମୁଁହ ମୋଡ଼ି ଆର ଦିଗକୁଦେଲା ସେ ଚାହିଁ
ଶ୍ୟାମ ପିଉସା ଡରରେ ସେଠୁ ଖସି ଆସିଲେକିନ୍ତୁ ବିଚରାନିର୍ଧୁମ୍ ବର୍ଷାରେ ଯାଇ ଫସିଲେବର୍ଷା ସାଙ୍ଗରେ ଉଈ ଆସିଲେ ପ୍ରବଳକିନ୍ତୁ ପିମ୍ପୁଡ଼ିମାନେତାଙ୍କୁ ଖାଇ ଦେଲେ ଚଥର ଚଞ୍ଚଳଜଳ ପ୍ରପାତ ପରି ବର୍ଷା ହୁଏ ପଶ୍ଚିମ ଘାଟିରେପ୍ରପାତରୁ ନଦୀ ଓ ଏହାପରିଣତ ହୁଏ ବିସ୍ତୃତ ଜଲ ଭଣ୍ଡାରେପାଣି ପିଇବାକୁ ଯଦି ଭାରି ମନତା'ହେଲେ ପଶ୍ଚିମ ଘାଟିକକର ଯତନ
ଶ୍ୟାମ ପିଉସା ତା' ପରେ ଦେଖିଲେ ଦଲିଏ ହାତୀପୋଖରୀରେ ମିଶିଖେଳୁଥିଲେ ମାତିଅଦିନିଆ ବର୍ଷାରେ ଖୁସି ହୋଇ ଗଡୁ ଥିଲେ ମଜାରେଆଉ କେତେ ଜଣ ବଳ କଷିଦେଉଥିଲେ ହର୍ଷରେ
'ଆଜ୍ଞା',କହିଲେ ଶ୍ୟାମ ପିଉସା 'ଦେଖିଛ କି' ମୋ' ବିରାଡ଼ି?ବଡ଼ ପାଉଁଶିଆ ରଙ୍ଗର', କୁଣ୍ଡାଇ ତାଙ୍କ ଦାଡ଼ି
'ନା ନା ନା', କହିଲେ ହାତୀ ପଲ ଏକା ସାଥୀରେ 'ଆମେ ଦେଖିନୁ ତୁମବିରାଡଡ଼ି, ସତରେ'
ଶ୍ୟାମ ପିଉସା ପହଞ୍ଚିଲେ ଯାଇ ପର୍ବତ ଉପରେ'ପଶ୍ଚିମ ଘାଟିରପହଞ୍ଚିଲିଣି ଆସି ମୁଁ ଉପରେ'ଏହା କହୁ-କହୁ ଶୁଣିଲେ ଗୋଟେ ଭୁକା'ଆରେ, ଇଏ ତ ଭୁକୁଥିବା ହରିଣ', ଦେଖି ହେଲେ ସେ କାବା
ପୁଣି ଦେଖିଲେ ଗଛ ଉପରେ ବସି ପଣସ ଖାଉଚି ମାଙ୍କଡ଼ ଗୋଟେସିଂହ ପରି ମୁଁହ ତା'ର, କିନ୍ତୁ ପିଉସା ଆମରନ ଡରିଲେ ମୋଟେସିଂହ ପରି ଦେଖିବାକୁ ମାଙ୍କଡ଼ ଏହିଏହା ବିଷୟରେ ପଢ଼ିଥିଲେସେ କେତେ ଯେ ବହି'ସାହାଯ୍ୟ କର ମତେ ମାଙ୍କଡ଼ ଭାଇ''ହଁ', କହିଲା ମାଙ୍କଡ଼ତାଙ୍କୁ ଅନାଇ
'ଚାଲି ଯା'ଅ ସିଧା ଏହି ଗଛ ଗହଣେ','ଦେଖିବ ଗୋଟେ ବିରାଟମହୁ ମାଛି ଫେଣେ''ସେହି ଗଛ ତଳେ ରହେ ବେଙ୍ଗ ଯେ ଗୋଟେ,କୋରଡ଼ ଭିତରୁ ବାହାରେନିଜମା ସେ ମୋଟେ''ବେଙ୍ଗଟି ଅତି ଚତୁର, ଶୁଣିଛି ମୁଁହିଁ,ଜଙ୍ଗଲ ରେ ତା'କୁ ସବୁ ଜଣା,କହିପାରିବ ସେ ହିଁ'ଶ୍ୟାମ ପିଉସା ଧାଇଁଲେ ବେଙ୍ଗ ଆଡ଼କୁଭଲ କରି ଧନ୍ୟବାଦ ବିଦେଇ ପାରିଲେନି ମାଙ୍କଡକୁ
ଲେଫଟ୍ ରାଇଟ୍ ଲେଫଟ୍ ରାଇଟ୍ ପିଉସା ଚାଲିଲେଝଙ୍କାଳିଆ ଗଛ ଛାଇରେଆଗକୁ ମାଡ଼ିଲେଦେଖିଲେ ଗୋଟେ ଗଛ ଯାହାର ବଡ଼ ବଡ଼ ଡେଣାଝୁଲୁଥିଲା ତହିଁରେ ଏକବିରାଟ ମହୁ ଫେଣା'କେଁ-କଟର କେଁ-କଟର', ଡାକିଲା ଗୋଟେ ବେଙ୍ଗକହୁଡ଼ିରେ କିନ୍ତୁଦିଶିଲା ନାହିଁ ତା'ର କୌଣସି ଅଙ୍ଗ'ତମେ ସେହି ଯିଏ ଖୋଜୁଛି ଗୋଟେ ବିରାଡ଼ି,ତମ ବିଷୟରେ ମତେ କହିଲା ଗୋଟେ ଛୋଟ ଚାଲାକ୍ ବାଦୁଡ଼ି'
ନସିକାବାତରାକସ୍ ବେଙ୍ଗ ଟିର ରଙ୍ଗ ବାଇଗଣୀ,ତା' ପ୍ରଜାତିର ସିଏ ଭାରତରେଗୋଟିଏ ମାତ୍ର ପ୍ରାଣୀ
ବେଙ୍ଗ କହିଲା ଆଗରେ ଅଛି ଗୋଟିଏ ଶବରଦେଖାଇ ଦେବ ବିରାଡ଼ି, ଜଙ୍ଗଲ ବାଟରେ ସେ ଧୁରନ୍ଧରଶ୍ୟାମ ପିଉସା ହେଲେ କାବାକଥା କହୁଥିବା ବେଙ୍ଗ!
ବାବା ବେ ବାବା!
ପଶିଲେ ଜଙ୍ଗଲ ଭିତରକୁ ଯାଇ, 'ଏ' କ'ଣଗଛ ପ୍ରାୟ ସବୁ ଲଣ୍ଡା,ଚାଲି ଥିଲା କି' ଏଠି ରଣ?
'ମଣିଷ ମାନେ ଗଛ କାଟି ଜଙ୍ଗଲ କଲେ ସଫାବିଚରା ପଶୁ ମାନେଶୋଇବେ କୋଉଠି ଅବା?'
'ଏହି ଜଙ୍ଗଲ ହିଁ ତ ତାଙ୍କ ଘର ବୋଲି ଜାଣସହରରେ ଆମେ ଯେମିତିରହୁ ନ ହୋଇ ହଇରାଣ'ଶ୍ୟାମ ପିଉସା ହେଲେ ବଡ଼ ଦୁଖୀ କଟା ଗଛ ମାନଙ୍କୁ ଦେଖି,କରିବେ ଆଉ କ'ଣ, ପ୍ରାର୍ଥନା କଲେସମୟ ବଦଳୁ ବେଗୀ
'ରକ୍ଷା କର ହେ ଈଶ୍ୱର, ଏହି ଜଙ୍ଗଲ, ମାନଙ୍କୁଉଦ୍ଧାର କର ଏହି ନିରୀହପ୍ରାଣୀ ମାନଙ୍କୁ'ଏହା କହି ପିଉସା ଆମର ଚାଲିଲେ ଆଗକୁପର୍ବତ ଶିଖରରେ ବଡ଼-ବଡ଼ଘାସ ଗହଳକୁ'କେଡ଼େ ସୁନ୍ଦର ଏହି ଘାସ ପଡ଼ିଆ ସତେ'ଭାବି ଏହା ଶ୍ୟାମପିଉସା ବସିଲେ ଟିକେ
ପ୍ରକୃତିର ଏହି ସୁନ୍ଦର ପଟ୍ଟ-ଚିତ୍ର ଦେଖି ହେଲେ ସେ କେତେ ଖୁସିପରୀ-ରାଇଜ ସତେ ଅବା ଭାବିଲେ ସେ ବସିପଛରୁ ତାଙ୍କୁ କିଏ ଗୋଟେ ଡାକିଲାବୁଲି ଦେଖିଲେ ମୁଁହ ଟିଏ ବୋଳା ହୋଇଛି କଳା
'ଆଜ୍ଞା ଆପଣ କିଏ?'
ପଚାରିଲେ ଶ୍ୟାମ ପିଉସା'ମୁଁ ହେଲି କୃଷ୍ଣ, ଶବରମୋ'  ପୋଶା''ଆଜ୍ଞା ମୋ ଉପରେ ଟିକେ ଦୟା କରନ୍ତୁ,ମୋ'ର ଗୋଟେ ପ୍ରଶ୍ନରଉତ୍ତର ଦିଅନ୍ତୁ''ବିରାଡ଼ି ଟିଏ ଦେଖିଛି ମୁଁହିଁ ଏହି ବନ ଗହଳେ ଥରେକିପରି ଦେଖିବି ତାକୁ ପୁଣି ଆହୁରି ଥରେ?'
'ତମେ ପୋଗେୟାଂ କୁ ଖୋଜୁଛ କି?'
କହିଲା ସିଏଶ୍ୟାମ ପିଉସା ଭାବିଲେଇଏ ପୁଣି କିଏ!
'ସେ ବିରାଡ଼ି କୁହୁଡ଼ି ପରି ଆସେ ଯାଏତମେ ସେହି ବିରାଡ଼ି କୁଖୋଜୁଛ ଯାହା ଧରା ନ ଦିଏ!'
'ହଁ ଆଜ୍ଞା ସେହି ବିରାଡ଼ି, ଶ୍ୟାମ ପିଉସା କହିଲେବିରାଡ଼ିକୁ ଦେଖିବାଆଶାରେ ଖୁସିରେ ନାଚିଲେ'ଆହା!'
କହିଲା କୃଷ୍ଣ ଆହୁରି ଉପରକୁ ଦେଖାଇ'ସେ ପର୍ବତରେ ମୁଁ ଦେଖିଛିତାକୁ ତିନି-ତିନି ଥର ଭାଇ'
ଶ୍ୟାମ ପିଉସା ଗଦ-ଗଦ ହୋଇ ହେଲେ ଅସ୍ଥିରତାଙ୍କୁ ଦେଖିଆଶ୍ଚର୍ଯ୍ୟ ହେଲା କୃଷ୍ଣ ଶବରଗୀତ ଗାଇ-ଗାଇ ପିଉସା ଚଢ଼ିଲେ ଉପରକୁଦେଖିଲେ ଦୁଇ ନୀଳଗିରିସାମ୍ୱର୍ ଖେଳୁଛନ୍ତି ଟାପୁ-ଟାପୁ'କେତେବଢ଼ିଆ ଏମାନେ ନିଜକୁ ଖାପ ଖୁଆଇ ଚଳୁଛନ୍ତିମୁଁ ବି ହେଲେ ଏହି ପର୍ବତ ମାନଙ୍କରେ ରହି ପାରନ୍ତି'
'ନିଶ୍ଚେ ମିଳିବ ବିରାଡ଼ି ମୋର ଏଇ ଜାଗାରେ'ଶ୍ୟାମ ପିଉସା ଖଞ୍ଜିଲେକ୍ୟାମେରା ଚାରି ଦିଗରେଶୋଇଲେ ଆରାମରେ ସିଏ ରାତିରେଖୋଲା ଆକାଶ ତଳେଚଟ୍ଟାଣ ଭୂଇଁରେସକାଳେ ଉଠି ଧାଇଁଲେ କ୍ୟାମେରା ଆଡ଼କୁବହୁ ଫୋଟୋ ଉଠିଛି,ଦେଖିଲେ ବିରାଡ଼ି ଟିକୁ
ଦଶ ବର୍ଷ ତଳେ ବିରାଡ଼ି ଯେପରି ମନରେ ଥିଲାଏବେ ବି ସେହି ପରି ହିଁ ତା' ଚେହେରା ଥିଲାଏହି ସମୟରେ ଗୋଟେ ଛୋଟ ସାପ ଚାଲି ଗଲା ତାଙ୍କ ପାଦ ଉପରେ ଚମକି ପଡ଼ି ଉଠି ଦେଖିଲେ ଫୋଟୋ ଉଠିଥିଲା ସପନରେ ପବନଟି ସତ ହେଉ ଶ୍ୟାମ ପିଉସା ପ୍ରାର୍ଥନା କଲେଆଶା କର ତାଙ୍କୁ ପାଉଁଶିଆ ବିରାଡ଼ି ଜଲ୍ପି ମିଳୁ, ନା କ'ଣ ପିଲେ?
'ଘାଟି ବିରାଡ଼ି' ଶ୍ୟାମ ପିଉସା ପଶ୍ଚିମ ଘାଟିରେ ରହସ୍ୟମୟ ବିଲେଇ ସକାଶେଖୋଜିବାକୁ ଯିବା ସନ୍ଦର୍ଭ ରେ ଏକ ମନ ଗଢନ୍ତ ଗଳ୍ପ। ଏହି ଗଳ୍ପ ସନ୍ଦେଶ କାଦୁର ନାମକ ଜଣେବନ୍ୟଜନ୍ତୁ ଫିଲ୍ମ ନିର୍ମାତା ଏବଂ ବନ୍ୟ ସଂରକ୍ଷଣ ଫୋଟୋ ଗ୍ରାଫର ଏବଂ ନ୍ୟାସନାଲ ଜ୍ୟୋଗ୍ରାଫି ରସନ୍ଧାନକାରୀ ଙ୍କ ନିଜ ସନ୍ଧାନ ଯାତ୍ରା ର ସତ୍ୟ ଘଟଣା ଉପରେ ଆଧାରିତ। ତାଙ୍କର ଉଦ୍ଦେଶ୍ୟ ହେଉଛିଆମର ଯାହା କିଛି ବନ୍ୟ ସମ୍ପଦା ଅଛି ତାହାର ସଂରକ୍ଷଣ କରିବା ସେ ଆଜିଯାଏଁ ପୋଗେୟାଂ କୁଖୋଜୁଛନ୍ତି।
ଦିନଟି ଥିଲା ତା’ ପାଇଁ ଅସାଧାରଣ । ଏଣୁ ରାଜା ତା’ର ସବୁଠୁ ଭଲ ପୋଷାକଟି ପିନ୍ଧିଥିଲା। ସେଦିନ ତା’ର ଜଣେ ବିଶିଷ୍ଟ ଲୋକଙ୍କୁ ଦେଖା କରିବାର ଥିଲା। ସେ ଥିଲେ ମହାମହିମ ମୋଗଲ ସମ୍ରାଟ ଜଲାଲୁଦ୍ଦିନ ଆକବର।ରାଜାର ପିତା ରହମତ ଖାଁ ଥିଲେ ଜଣେ ଜଣାଶୁଣା ଲୋକ। ସେ ଥିଲେ ସମ୍ରାଟଙ୍କ ଦରଜି। ସମ୍ରାଟଙ୍କ ସବୁ ପୋଷାକ ସେ ସିଲେଇ କରୁଥିଲେ, ତାଙ୍କର ଚିପା ଚୁଡ଼ିଦାର ପାଇଜାମା ଓ ତା ଉପରେ ପିନ୍ଧୁଥିବା ଢିଲା କୋଟ୍। ସେଦିନ ସକାଳେ ସେମାନେ ଫତେପୁର ସିକ୍ରି ର ରାଜପ୍ରାସାଦ କୁ ଯାଉଥିଲେ। ସଂଗରେ ଥିଲା ସମ୍ରାଟ ବରାଦ କରିଥିବା ଖରାଦିନିଆ ପୋଷାକ। ସମ୍ରାଟ ନିଜ ପୋଷାକ ସିଲେଇରେ କେବେ ବି ସନ୍ତୁଷ୍ଟ ହେଉନଥିଲେ । ଆଉ ତାଙ୍କୁ ସନ୍ତୁଷ୍ଟ କରିବା ଥିଲା ଖୁବ୍ କଷ୍ଟକର। ଏଣୁ ସେ ଡେରି ରାତି ଯାଏ ସିଲେଇ କରି ବହୁ ପରିଶ୍ରମରେ ପୋଷାକଟି ତିଆରି କରିଥିଲା। ପୁଅ ରାଜା ମଧ୍ୟ ତାଙ୍କୁ ଏ କାମରେ ସାହାଯ୍ୟ କରିଥିଲା ସବୁଠୁ ଭଲ ସରୁ ସିଲକ୍ ସୂତାରେ ସେ ଛୋଟ ଛୋଟ ହାତ ସିଲେଇ କାମ କରିଥିଲା। ବସନ୍ତ ଋତୁର ସୂର୍ଯ୍ୟ କୀରଣ ଥିଲା ଖୁବ୍ ଉଜ୍ଜ୍ୱଳ। ଫୁଲମାନେ ଖୁସିରେ ହସୁଥିଲେ, ପାରାମାନେ ବୋବାଉଥିଲେ।
ଦୁଇଟି ପାରା ଯାଇ ଫତେପୁର ସିକ୍ରି ଦୁର୍ଗ ଉପରେ ବସିଥିଲେ । ଦୁଇଜଣ ପାଇକ ବର୍ଚ୍ଛାଧରି ଦୁର୍ଗର ଫାଟକ ଆଗରେ ଠିଆ ହୋଇଥିଲେ।"ମୁଁ ରହମତ୍ ଖାନ୍," ରାଜାର ବାପା କହିଲା।ମୁଁ ମହାମହିମ ସମ୍ରାଟଙ୍କର ଅଙ୍ଗରକ୍ଷା ପୋଷାକ ତିଆରି କରୁଥିବା ଦରଜି । ମୁଁ ମଣିମାଙ୍କ ପାଇଁ ନୂଆ ପୋଷାକ ସିଲେଇ କରି ଆଣିଛି। ‘ମହାରାଜା କଣ ତୁମେ ଆସିବ ବୋଲି ଆଗରୁ ଜାଣିଛନ୍ତି?’ ବଡ଼ ବଡ଼ ନିଶଥିବା ଦରୁଆନଟି ଆଖି ତରାଟି ପଚାରିଲା। ହଁ, ହଜୁର୍। ମଣିମା ଏହି ପୋଷାକଟି କିପରି ହେବା ଉଚିତ୍ ତାହା କହିଥିଲେ।ଏଠି ଅପେକ୍ଷା କର; ଏହା କହି ପ୍ରହରୀଟି ଭିତରକୁ ଗଲା, ‘ସମ୍ରାଟଙ୍କ ନିଜକଥା ବୁଝାବୁଝି କରୁଥିବା ଜଣେ ରାଜକୀୟ କର୍ମଚାରୀଙ୍କୁ ଡାକୁଛି।’ ସେ କହିଲା। କିଛି ସମୟ ପରେ ପ୍ରହରୀଟି ଆଉଜଣେ ଲୋକ ସହ ଫେରିଆସିଲା। ରହମତ୍ ମୁଣ୍ଡ ନୁଆଇଁ ତାଙ୍କୁ ପ୍ରଣାମ କଲା। ‘ଧନୀଜୀ ମୁଁ ମହାରାଜଙ୍କ ଗ୍ରୀଷ୍ମ ପୋଷାକ ଆଣିଛି।’‘ଭଲ ହେଲା, ମୋ ସାଂଗରେ ଆସ। ମଣିମା ଏବେବି ତାଙ୍କର ଶୋଇବା ଘରେ ଅଛନ୍ତି। ସେ ରାଜଦରବାରକୁ ଯିବା ପୂର୍ବରୁ ତୁମକୁ ଦେଖା ଦେବେ।’ ସେମାନେ ଭିତରକୁ ଯାଉଥିବା ବେଳେ ରାଜା ଧୀର କଣ୍ଠରେ ପଚାରିଲା, ‘ବାପା, ସେ ଲୋକଟି କିଏ?’
‘ଧନୀ ସିଂ, ସେ ଖ୍ୱାବଗାହ୍ ରେ କାମ କରେ।’‘ଖ୍ୱାବଗାହ୍?’‘ସମ୍ରାଟଙ୍କ ନିଜ ରହିବା ମହଲ । ସେଠି ମହାରାଜଙ୍କ ନିଜ ଶୟନଗୃହ ଓ ବୈଠକଖାନା ଅଛି।’ ରାଜପ୍ରାସାଦ ଭିତରେ ଅନେକ ବାଟ ଚାଲିବାକୁ ପଡ଼ିଲା। ରାଜା ସବୁଦିଗକୁ ବଡ଼ ବଡ଼ ଆଖିରେ ଚାହିଁ ଆଶ୍ଚର୍ଯ୍ୟ ହୋଇଯାଇଥିଲା।ମୋଗଲ ନଅର ସବୁ ଏତେ ସୁନ୍ଦର!
ନାଲି ପଥରରେ ତିଆରି କାନ୍ଥ, ସୂକ୍ଷ୍ମ କାରୁକାର୍ଯ୍ୟଭରା ଖମ୍ବ, ଗୋଲ ଗୋଲ ଖିଲାବି। ପାଣି ତୋରଣ ଭିତରେ ଫୁଲଭର୍ତ୍ତି ବଗିଚା, କଇଁଫୁଲରେ ପୁରିଥିବା ପୋଖରୀ, ଝରଣାର ଚକ୍ ଚକ୍ ପାଣି। ରାଜା ଭାବିଲା ଏଇଟା ହିଁ ସ୍ୱର୍ଗ। ସେମାନେ ସମ୍ରାଟଙ୍କ ଶୋଇବା ଘର ଆଗରେ ଅପେକ୍ଷା କରି ରହିଥିବା ବେଳେ ରାଜା ଧନୀ ସିଂ ଙ୍କୁ ଖୁବ୍ ପାଖରୁ ଲକ୍ଷ କରୁଥିଲା। ଦରଜିର ପୁଅ ହୋଇଥିବାରୁ ସେ ପ୍ରଥମେ ଧନୀ ସିଂ ର ପୋଷାକକୁ ଦେଖୁଥିଲା ଧନୀ ସିଂ ଗୋଟିଏ ସୂତାର ପୋଷାକ ପିନ୍ଧିଥିଲା ତା’ ଧଳା ଚୁଡ଼ିଦାର ଉପରେ ନାଲି ଓ ଧଳା ଫୁଲର ଛବି ଥିଲା। ତା’ ନାଗରା ଯୋତାର ଅଗ ମୂନିଆ ହୋଇ ପଛକୁ ବି ଯାଇଥିଲା। ସେ ଅାରେ ସରୁ କପଡ଼ା କମରପଟି ଟିଏ ବାନ୍ଧିଥିଲା।
ତା’ର ଉଜ୍ଜ୍ୱଳ ନାଲି ପଗଡ଼ିଟି ରାଜାକୁ ଖୁବ୍ ଭଲ ଲାଗୁଥିଲା। ସେ ପଗଡ଼ିରେ ଧଳା ଓ ହଳଦିଆ ର ଚତୁର୍ଭୁଜ ଓ ବିନ୍ଦୁ ଅଂକା ଯାଇଥିଲା।‘ଧନୀଜୀ ତୁମ ପଗଡ଼ିଟି ବହୁତ ସୁନ୍ଦର’ ସେ କହିଲା, ‘ତା’ର ଗଢ଼ଣଟି ମଧ୍ୟ ଖୁବ୍ ଭଲ।’  ‘ତୁମକୁ ଧନ୍ୟବାଦ!
ମୁଁ ରାଜପୁତ୍ ମାନଂକ ଦେଶରୁ ଆସିଛି... ଆଉ ଏଇ ଗଢ଼ଣଟି ନାଁ  ବାନ୍ଧଣୀ। ଏହା ଆମ ଅଂଚଳରେ ତିଆରି କରାଯାଏ।’ସେମାନେ କୋଠରୀ ଭିତରକୁ ପଶିବାବେଳେ ରାଜାର ଛାତି ଥରି ଉଠୁଥିଲା। ଖିଲାଣକରା କବାଟ ଦେଇ ସୂର୍ଯ୍ୟକୀରଣ ଘର ଭିତରେ ପଡ଼ୁଥିଲା ଏହି କୀରଣ ପଡ଼ି ସୁନେଲି ରଂଗର ନରମ ପାର୍ଶି ଦରି ଆହୁରି ଉଜ୍ଜ୍ୱଳ ଦିଶୁଥିଲା। ଘର ଭିତରେ ସୁନ୍ଦର କାଠ ଖୋଦେଇ ହୋଇଥିବା ଖଟ ଓ ଚେୟାର ସବୁ ପଡ଼ିଥିଲା। ଦିୱାନ୍ ଉପରେ ସୁନେଲି ରଂଗର ଛୋଟ ଛୋଟ ତକିଆ ପଡ଼ିଥିଲା। ଏପରିକି ପର୍ଦ୍ଦା ଗୁଡ଼ିକ ମଧ୍ୟ ଥିଲା ରେଶମରେ ତିଆରି। ରାଜା ମୁଣ୍ଡ ନଇଁ ପ୍ରଣାମ କରି ସମ୍ରାଟଙ୍କୁ ଚାହିଁଲା। ଆକବର ତାଙ୍କ ଆଗରେ ଥିବା ଗୋଟିଏ ବାକ୍ସ ଭିତରୁ ଗହଣା ବାଛୁଥିଲେ।
ସେ ବେଶୀ ଡେଙ୍ଗା ନଥିଲେ ମାତ୍ର ଜଣେ ଖଣ୍ଡାୟତ ପରି ତାଙ୍କର କାନ୍ଧଥିଲା ଚଉଡ଼ା। ତାଙ୍କର ଆଖିଥିଲା ବଡ ବଡ଼, ତାଙ୍କ ଓଠରେ ଥିଲା ଛୋଟ କଳାଜାଇଟିଏ। ସେମାନଙ୍କୁ ଘର ଭିତରକୁ ଆସୁଥିବାର ଶବ୍ଦ ଶୁଣି ଆକବର ସେମାନଙ୍କୁ ଚାହିଁ ହସିଦେଲେ।'ରହମତ୍!, ତୁମେ ଅଙ୍ଗରକ୍ଷକ ପୋଷାକ ଆଣିଛ?
ଆଉ ତୁମ ସାଙ୍ଗରେ ଏ ପିଲାଟି କିଏ?'
'ହଜୁର, ଇଏ ମୋ ପୁଅ ରାଜା।''ଆଉ ରାଜା, ତୁମେ କଣ ସିଲେଇ, ଜାଣିଛ?'
'ହଜୁର, ମୁଁ ଶିଖୁଛି,' ରାଜା ଡରିଡରି କହିଲା, 'ମୋର କିନ୍ତୁ କପଡ଼ା କାଟିବାରେ ଭୁଲ ହୋଇଯାଉଛି।''ତୁମେ ଶିଖିଯିବ। ତୁମ ବାପା ତୁମକୁ ଶିଖାଇଦେବେ,' ଆକବର ଧୀରେ କହିଲେ। ରହମତ୍ ତା’ ଗଣ୍ଠଲି ଖୋଲି ପୋଷାକଟିକୁ ବାହାର କରି ବିଛଣା ଉପରେ ରଖିଲା। ପୋଷାକଟି ସୁନ୍ଦର ପତଳା କପଡ଼ାରେ ସିଲେଇ ହୋଇଥିଲା ଓ ପୋଷାକର ଦେହସାରା ସୁକ୍ଷ୍ମ ସୂତାକାମ ହୋଇଥିଲା। ସେଗୁଡ଼ିକ ଥିଲା ହାଲକା ରଂଗ ର - ଗହମ, ଲେମ୍ବୁ, ଇଶତ୍ ନୀଳ ଓ ଚକ୍ ଚକ୍ ଧଳା ରଂଗ ର।
ଏହି ଧଳା ପୋଷାକ ପିନ୍ଧିବାରେ ରହମତ୍ ଆକବରଙ୍କୁ ସାହାଯ୍ୟ କଲା। ତାପରେ ଧନୀ ସିଂ ବଡ଼ ଅଇନାଟିଏ ଆଣି ରାଜାଙ୍କ ଆଗରେ ଠିଆ ହେଲା।'ସୂତାର ହାତ କାମ ଗୁଡ଼ିକ ମୋତେ ବହୁତ ଭଲ ଲାଗୁଛି... ପିନ୍ଧିଲେ ବି ଭଲ ଦେଖାଯାଉଛି।' ଆକବର ଖୁସି ହୋଇ କହିଲେ। ଏଥର କମର ପଟିଟି ବାନ୍ଧ ଦେଖିବା କେମିତି ଦେଖାଯାଉଛି।ରହମତ୍ କେତେଗୁଡ଼ିଏ କମରପଟି ବାହାରକରି ଗୋଟିଏ ଇଶତ୍ ନୀଳରଙ୍ଗର ପଟିକୁ ଆକବରଙ୍କ ଅଣ୍ଟାରେ ବାନ୍ଧିଲା। ଗଣ୍ଠିର ଶେଷମୁଣ୍ଡଟି ତଳକୁ ଝୁଲୁଥିଲା।'ନାଁ...,' ଆକବର ଅଶାନ୍ତି ହୋଇ କହିଲେ। 'ଏଇ ରଂଗ ଟି ଖୁବ୍ ଫିକା। ଉଜ୍ଜ୍ୱଳ ରଂଗର ପଟିଟିଏ ମୋର ଦରକାର।'ରାଜା ଓ ତା’ ବାପା ଗୋଟିଏ ପରେ ଗୋଟିଏ ରଂଗର ପଟି ପିନ୍ଧାଇବାକୁ ଲାଗିଲେ, ସବୁଜ, ହଳଦିଆ, କମଳା ଓ ନାରଂଗୀ ଇତ୍ୟାଦି। ‘ରହମତ୍, ମୋତେ କୌଣସି ରଂଗ ଭଲ ଲାଗୁନି!’ ଅଧୀର ସରରେ ଆକବର କହିଲେ।
ରାଜା ଦେଖିଲା ଯେ ବାପା ବିଚଳିତ ଦେଖାଯାଉଛନ୍ତି। ଯଦି ମଣିମାଙ୍କୁ କୌଣସି ପଟି ଭଲ ନ ଲାଗେ ତେବେ ସେ ସବୁ କପଡ଼ା ଫେରାଇ ଦେଇପାରନ୍ତି, ରାଜା ଭାବିଲା, ମୋତେ ଶୀଘ୍ର କିଛି କରିବାକୁ ପଡ଼ିବ।ଚାରିଆଡ଼କୁ ଚାହିଁ ହଠାତ୍ କହିଲା, "ହଜୁର, ଉଜ୍ଜ୍ୱଳ ଲାଲରଙ୍ଗର କପଡ଼ାରେ ଧଳା ଓ ହଳଦିଆ ବସ୍ତ୍ର ହୋଇଥିବା ପଟିଟିଏ ଆପଣଙ୍କର ପସନ୍ଦ ହେବକି?
""କି ପ୍ରକାର ଲାଲ?"
ଆକବର ପଚାରିଲେ। "ମୋତେ ଦେଖା।" ରାଜା ଧନୀ ସିଂହ ପଗଡ଼ିକୁ ଦେଖାଇ କହିଲା।"ସେଇ ଲାଲରଙ୍ଗ?
""ହଁ," ଆକବର ଧନୀ ସିଂର ନିଶୁଆ ମୁହଁକୁ ଚାହିଁ କହିଲେ,"ମୁଁ ପିନ୍ଧି ଦେଖେ।"କ୍ଷଣକ ଭିତରେ ରାଜା ଧନୀ ସିଂର ପଗଡ଼ି କାଢ଼ି ଆଣି ତାକୁ ଫିଟାଇ ଆକବରଙ୍କ ଅଣ୍ଟାରେ ବାନ୍ଧିଦେଲା ସେ ବ୍ୟାକୁଳ ହୋଇ ଚାହିଁ ରହିଥିଲା ଓ ଆକବର ଦର୍ପଣରେ ନିଜ ଚେହେରା ଦେଖୁଥିଲେ। ସେ ଲକ୍ଷ କଲା ଯେ ଧନୀ ସିଂ ବୋକାଙ୍କ ପରି ହସୁଥିଲା ମହାରାଜା ତା ପଗଡ଼ିକୁ କମରପଟି ଭାବେ ବ୍ୟବହାର କରୁଥିବାର ଦେଖି ତାକୁ ଖୁବ୍ ମଜା ଲାଗୁଥିଲା!
'ମୋତେ ଏଇ ରଂଗ ଭଲଲାଗେ। ଆଉ ଏଥିରେ ଥିବା ଟୋପା ବି,' ଶେଷରେ ଆକବର କହିଲେ।'ବାନ୍ଧଣୀ, ହଜୁର... ରାଜପୁତମାନେ ରହୁଥିବା ଦେଶରୁ," ରାଜା ସଙ୍ଗେ ସଙ୍ଗେ କହିଲା। 'ଆଃ, ରାଜପୁତ, ମୋ ରାଣୀ ଯୋଦ୍ଧାବାଇଙ୍କ ପରି!'
ଆକବର ଧୀରେ ହସିବାକୁ ଲାଗିଲେ।'ଧନୀ, ଏଇ ପୋଷାକ ଆଉ ପଟି ପାଇଁ ରହମତ୍ କୁ ଟଙ୍କା ଦିଅ। ମୁଁ ସବୁଗୁଡ଼ିକ ରଖିବି!'
'ହଜୁର,' ରାଜା ସତର୍କ ହୋଇ ପଚାରିଲା, 'ଧନୀଜୀଙ୍କର ପଗଡ଼ିଟିଏ ଦରକାର। ସେ ପିନ୍ଧିଥିବା ପଗଡ଼ିଟି ଆମେ ନେଇ ଆସିଛୁ।''ତାଙ୍କୁ ଗୋଟିଏ ପଟି ଦେଇଦିଅ!'
ଆକବର ହସି ହସି କହିଲେ 'ସେଇ ବିରକ୍ତିକର ଇଶତ୍ ନୀଳରର ପଟିଟି ଦେଇ ଦିଅ। ମୁଁ ତା ପଗଡ଼ିଟି ରଖୁଛି।'
ଇତିହାସ ର ମଜା କଥା1.
400 ବର୍ଷ ପୂର୍ବେ ସମ୍ରାଟ୍ ଆକବରଙ୍କ ଶାସନ କାଳରେ ରାଜା ବୋଲି ପିଲାଟିଏ ରହୁଥିଲା। ଆକବର ଥିଲେ ମୋଗଲ ରାଜଦରବାର ଶ୍ରେଷ୍ଠ ସମ୍ରାଟ। ସେ ବି ଥିଲେ ଜଣେ ଦକ୍ଷ ଯୋଦ୍ଧା। ନୂଆ ନୂଆ ପ୍ରକାରର ପୋଷାକ ପିନ୍ଧିବାକୁ ତାଙ୍କୁ ଭଲ ଲାଗୁଥିଲା। ସେ ଗୁଡ଼ି ଉଡ଼ାଇବାକୁ ଓ ଆମ୍ବ ଖାଇବାକୁ ଭଲ ପାଉଥିଲେ।2.
ମୋଗଲ ରାଜବଂଶର ପ୍ରତଯାତ ବାବର ଥିଲେ କାବୁଲର ରାଜା। ସେ 1526 ଖ୍ରୀଷ୍ଟାବ୍ଦରେ ଭାରତ ଆକ୍ରମଣ କରିଥିଲେ ଓ ଦିଲ୍ଲୀ ସୁଲତାନ୍ ଇବ୍ରାହିମ୍ ଲୋଦିଙ୍କୁ ପାନିପଥ ଯୁଦ୍ଧରେ ପରାସ୍ତ କରିଥିଲେ। ଆକବର ଥିଲେ ବାବରଙ୍କ ନାତି। ସେ ବି ଥିଲେ ଜଣେ ସଫଳ ସେନାପତି ଓ ନିଜର 49 ବର୍ଷର ଶାସନକାଳ ମଧ୍ୟରେ କେବେବି ଯୁଦ୍ଧରେ ହାରିନଥିଲେ।
3.
ଦୁଇଜଣ ମୋଗଲ ସମ୍ରାଟ ନୂଆସହର ନିର୍ମାଣ କରିଥିଲେ। ଆକବର ଆଗ୍ରା ନିକଟରେ ଫତେପୁର ସିକ୍ରି, ଓ ସାହାଜାନ ଦିଲ୍ଲୀରେ ସାହାଜାନାବାଦ ନିର୍ମାଣ କରିଥିଲେ। ଏବେ ଫତେପୁର ସିକ୍ରି ସହର ନିର୍ଜନ ମାତ୍ର ସାହାଜାନାବାଦ (ଆଜିର ପୁରୁଣା ଦିଲ୍ଲୀ) ଜନଗହଳିର ଅଞ୍ଚଳ।
4.
ସାହାଜାନଙ୍କ ପ୍ରସିଦ୍ଧ ମୟୁର ସିଂହାସନ ଥିଲା ବସିବାପାଇଁ ଏକ ଚାରିକୋଣିଆ ଚଉଡ଼ା ସମତଳ ଚୌକିଟିଏ। ଏହାର ପ୍ରତ୍ୟେକ କୋଣରେ ଥିଲା ଗୋଟିଏ ଗୋଟିଏ ସରୁ ବହୁମୂଲ୍ୟ ରତ୍ନ ଖଂଜିତ ଖମ୍ବ। ଏଇ ଚୌକି ଉପରେ ଗୋଟିଏ ଚାନ୍ଦୁଆ ବନ୍ଧା ହୋଇଥିଲା। ଏହା ଥିଲା ଏକ ମୟୁୁର ପଥରମାନ ଯାହାର ଉପରଭାଗରେ ମୂଲ୍ୟବାନ ପଥର ମାନ ଖଞା ହୋଇଥିଲା। ସମ୍ରାଟ କଡ଼ରେ ଥିବା ରେଶମ ତକିଆ ଉପରେ ଭରାଦେଇ ଏଇ ଚାନ୍ଦୁଆତଳେ ବସୁଥିଲେ।5.
ଅନେକ ମୋଗଲ ରାଜକୁମାରୀ ଥିଲେ ଉଚ୍ଚ ଶିକ୍ଷିତା। ଗୁଲ୍ ବଦନ୍ ବେଗମ୍ ନିଜ ପିତା ବାବରଙ୍କ ଜୀବନୀ ଲେଖିଥିଲେ। ସାହାଜାନଙ୍କ କନ୍ୟା ଜାହାନାରା ଥିଲେ ଜଣେ କବି ୟତ୍ରି।
6.
ମୋଗଲ ଦୁର୍ଗ ମଧ୍ୟରେ ଥିଲା ଅନେକ ରନ୍ଧାଶାଳ। ପ୍ରତ୍ୟେକ ରନ୍ଧାଶାଳରୁ ସମ୍ରାଟଙ୍କ ପାଇଁ ଖାଦ୍ୟ ଆସୁଥିଲା ଏଣୁ ସେ ଖାଇବା ସମଯରେ ପ୍ରାୟ 30 ପ୍ରକାର ଖାଦ୍ୟମଧ୍ୟରୁ ନିଜ ସମୟ ପ୍ରାୟ ପ୍ରାୟ ଖାଦ୍ୟ ବାଛି ଖାଉଥିଲେ। ନାନା ପ୍ରକାର ସୁସାଦୁ ମୋଗଲାଇ ଖାଦ୍ୟ ବିରିୟାନି, ପଲାଉ, କାଲିଆ ଓ କୋରମା ପ୍ରଥମେ ଏହି ପାକଶାଳାରେ ହିଁ ପ୍ରସ୍ତୁତ ହୋଇଥିଲା।
ମୁନ୍ନି ଓ ରାଜୁ ଗୁଡ଼ି ଉଡ଼ଉଛନ୍ତି।ଏଥିରେ ତିନୋଟି ରଂଗ ଅଛି।ଗୁଡ଼ିଉଚ୍ଚ ଆକାଶରେ ଉଡୁଥିଲା।ଓଃ!
ଗୁଡ଼ିଟି ଗୋଟିଏ ଗଛରେ ଲଟକିଗଲା।
ମୁନ୍ନି ତାକୁ ବାହାର କରିବାପାଇଁ ବହୁତ ଚେଷ୍ଟା କଲା।ସୂତାଛିଣ୍ଡିଗଲା।ଗୁଡ଼ିଟି ଗଛରେ ଲାଖିଗଲା।
ରାଜୁ ବାଉଁଶନଳଟିଏ ଆଣିଲା।ସିଏ ତା’ ଗୋଇଠିରେ ଠିଆହେଇ ଗୁଡ଼ିକୁଆଣିବାକୁ ଚେଷ୍ଟା କଲା, କିନ୍ତୁ ବାଉଁଶନଳଟି ପାଇଲାନି।
ହେଲେ ଏ କ'ଣ?
ଗୁଡ଼ି ତ ହେଲାନି, କିନ୍ତୁ ବାଉଁଶ ଯୋଗୁ ତଳେ ବହୁତ ଆମ୍ବ ପଡ଼ିଗଲା।ଖଟାମିଠା ଆମ୍ବ।ରାଜୁ ଓମୁନ୍ନି ଆମ୍ବ ଖାଇବା ଆରମ୍ଭ କରିଦେଲେ ସୁଡସୁଡ୍!
ଏଇନା ସେ ଦୁହେଁ ଖୁସିଥିଲେ।ହଠାତ ଜୋରରେପବନ ବହିଲା।ଗୁଡ଼ିଟି ଉଡ଼ିଗଲା।
ପକ୍ଷୀଟିଏ କୁନିଚଢ଼େଇଙ୍କୁ କେମିତି ଉଡ଼ିବାକୁ ହୁଏ, ଶିଖଉଥିଲା।ଛୁଆମାନେ ଟିକିଏ ଡରିଗଲେ।  ମାଆପକ୍ଷୀ କହିଲା, “ଚିନ୍ତା କରନି। ଗୁଡ଼ିର ସୂତାକୁ ଟାଣିଆଣ।”
କୁନିଚଢ଼େଇମାନେ ଗୁଡ଼ିର ସୂତାକୁ ନିଜର ଥଣ୍ଟରେ ଧରିପକେଇଲେ।ଉଡ଼ିବାକଥା ଏବେ ମଉଜରେ ବଦଳିଗଲା।“ବାଃ... ବାଃ!
ଆମେ ଉଡ଼ଛୁ।”ଗୀତ ଗାଉଗାଉ ସେମାନେଉଡ଼ିବାରେ ଲାଗିଲେ।ସେମାନେ ସେମାନଙ୍କ କୁନିଡେଣାକୁ ଖୁସିରେ ହଲେଇଦେଲେ।
ଗୁଡ଼ିଟି ଉଡ଼ିଆସି ଧୀରେଧୀରେ ପଡ଼ିଆରେ ପଡ଼ିଲା। ଠେକୁଆଟିଏ ତିନିରଂଗିଆଗୁଡ଼ିକୁ ଦେଖିଲା।ସିଏ ତାକୁ ନିଜ ପଂଝାରେ ଧରିବାକୁ ଚାହିଁଲା।
କିନ୍ତୁ ତା’ ପଂଝାରେ ପତଳାଗୁଡ଼ିଟିଚିରିଗଲା।
କୁନିଠେକୁଆ କାନ୍ଦିବାକୁ ଲାଗିଲା।
ତା’ମାଆ କହିଲେ, “କାନ୍ଦନି। ଆମେ ଗୁଡ଼ିରେଆଉ କିଛି ତିଆରି କରିବା।”
ମାଆଠେକୁଆ ଗୁଡ଼ିରେ ସୁନ୍ଦର ତୋରଣ ତିଆରି କଲା ଓ ତାକୁ ଦୁଆରବନ୍ଧରେଝୁଲେଇଦେଲା।ଠେକୁଆ ଆନନ୍ଦରେ ଡେଇଁଲା।
ଚିକୁ ତାର ସାଙ୍ଗ ମାନଙ୍କ  ଭିତରେ ସବୁଠାରୁ ଦୁଃଖୀ ପିଲା ଥିଲା .ସେ ତାର ଶ୍ରେଣୀ ରେ ନିଶ୍ଚିତ ସବୁଠାରୁ ଦୁଃଖୀ ପିଲା ଥିଲା.ସେ ବୋଧହୁଏ ପୃଥିବୀ ର  ସବୁଠାରୁ ଦୁଃଖୀ ପିଲା ଥିଲା.
ସାଙ୍ଗ?
ଚିକୁ ର ଆଉ କେହି ସାଙ୍ଗ ନଥିଲେ କେହି ତା ସାଙ୍ଗରେ ଖେଳିବାକୁ ବି ଚାହୁଁ ନଥିଲେ  କାରଣ ତା ମୁଣ୍ଡ ଉପରେ ଗୋଟିଏ ବାଦଲ ଝୁଲି  ରହି ଥିଲା ଗୋଟିଏ ଆବର୍ଜନା ର ବାଦଲ
କମଳା ଚୋପା ଓ ବିସ୍କୁଟ ର ଖୋଳ ଭଙ୍ଗା ଖେଳନା ଓ ପେନସିଲ ର କଟା ଟୁକୁରା ଅଷ୍ଟବକ୍ର ପ୍ଲାଷ୍ଟିକ ବୋତଲ ଓ ରଙ୍ଗୀନ ପ୍ଲାଷ୍ଟିକ ଜରି ଆଉ ତାକୁ ବେଢ଼ି ଗୁଣୁଗୁଣୁ କରୁଥିବା ମାଛିଙ୍କ ଦଳ
କେହି ଏକ ଏମିତି ଝିଅ ସହିତ ଖେଳିବାକୁ ଚାଁହୁନଥିଲେ ଯାହାର ମୁଣ୍ଡ ଉପରେ ଆବର୍ଜନା ର ବାଦଲ ଝୁଲି ରହିଥିଲା.କେଜାଣି ଯଦି କାହା ମୁଣ୍ଡ ଉପରେ ପଚା କଦଳୀ ଚୋପା ପଡ଼ିଯିବ?
ଇ ହି..!
!ଚିକୁ ତ ଆଉ ଲୁଚକାଳି ବି ଖେଳି ପାରୁନଥିଲା ତା ମୁଣ୍ଡ ଉପର ଆବର୍ଜନା ର ବାଦଲ ଲାଗି ସେ ଧରା ପଡି ଯାଉଥିଲା
ସେ ସୋନା କୁ କହିଲା, "ଚାଲ, ସ୍କୁଲ ପର୍ଯ୍ୟନ୍ତ ଚାଲି କରି ଯିବା.
"ସୋନା ଓଲଟା ଦିଗ ରେ ଦୌଡ଼ି ପଳାଇଗଲା.
"ମୁଁ ତୁମ ପେନସିଲ କଟର ଟି ଧାର ନେଇପାରେ କି?
", ସେ ସୁଇଟି କୁ ପଚାରିଲାସୁଇଟି ମୁହଁ କୁ ଆମ୍ବିଳା କରିଦେଇ ଆଶା ପାଖରେ ବସିବାକୁ ଚାଲିଗଲା ଚିକୁ ଜାଣି ପାରିଲା ଯେ ବୋଉ କଥା ନ ଶୁଣି ସେ ଭୁଲ କରିଛି.ସେ ସବୁବେଳେ ତାକୁ ଅଳିଆ ନ କରିବାକୁ କହେ
"ରାସ୍ତା ଉପରେ କଦଳୀ ଚୋପା ପକାଅନି !
""ଖାଲି ବିସ୍କୁଟ ଖୋଳ କୁ ଡଷ୍ଟବିନ ରେ ପକାଅ.
"କିନ୍ତୁ ଚିକୁ କେବେବି ଶୁଣେନାହିଁ .
ସେ ଖାଲି ହସେ ଆଉ ଅଳିଆ କରି ଚାଲିଥାଏ.
ଦିନେ ମା ତା ଉପରେ ବହୁତ ରାଗିଗଲେ.
ସେ କହିଲେ,"ଦେଖିବୁ ରହ, ଜଲଦି ଏ ସବୁ ଅଳିଆ ତୋ ପିଛା କରିବାକୁ ଲାଗିବେ".ଚିକୁ କେବଳ ହସିଲା ତା ପର ଦିନ ସକାଳୁ, ଏକ ବିକଟ ଦୁର୍ଗନ୍ଧ ଏବଂ ମାଛିଙ୍କର ଗୁଣୁଗୁଣୁ ଶବ୍ଦ ରେ ଚିକୁ ର ନିଦ ଭାଙ୍ଗିଗଲା.
ସେ ଉଠି ଦେଖିଲା,  ଆବର୍ଜନା ର ବାଦଲ ଟି ତା ମୁଣ୍ଡ ଉପରେ ଝୁଲି ରହିଛି ଆରେ, ମାଆ ର କଥା ତା ସତ ହେଇଗଲା!
ଆଉ ସେତେବେଳେ ଚିକୁ ର ହସ ଉଭେଇଗଲା
ଚିକୁ ଦୌଡ଼ି ପଳାଇବାକୁ ଚେଷ୍ଟା କଲା କିନ୍ତୁ ସେ ଆବର୍ଜନା ବାଦଲ ସବୁଠି ତା ପଛରେ ଗୋଡ଼ାଇଲା ଚିକୁ ଗୋଟେ ଝାଡୁ ନେଇ ସେ ଅଳିଆ କୁ ସଫା କରିବାକୁ ଚେଷ୍ଟା କଲା କିନ୍ତୁ ସେ ଅଳିଆ  ଝାଡୁ  ରେ ବି ଓଳେଇ ହେଲାନାହିଁ .
ଚିକୁ ସବୁକିଛି କରି ଦେଖିଲା, ସେ ବାଦଲ ଉପରେ ଚିଲ୍ଲେଇଲା ଆଉ ତାକୁ ପଳାଇଯିବାକୁ କହିଲା.ସେ ଡଷ୍ଟବିନ ରେ ବି ତାକୁ ପକେଇବାକୁ ଚେଷ୍ଟା କଲା କିନ୍ତୁ ସେ ଅଳିଆ ନଛୋଡବନ୍ଧା, ସେ ଜମା ଗଲାନାହିଁ .ତେଣୁ ଚିକୁ ବହୁତ ଦୁଃଖୀ ହୋଇଗଲା .
ଦିନେ କଣ ହେଲାନା!ଚିକୁ ବାଳା କୁ  ରାସ୍ତା ଉପରେ ଗୋଟିଏ କଦଳୀ ଚୋପା ଫୋପାଡ଼ିବାର ଦେଖିଲା ଚିକୁ ବିରକ୍ତ ହେଲା, ବାଳା କଣ ଚିକୁ ମୁଣ୍ଡ ଉପର ର ଆବର୍ଜନା ବଦଳ ଟିକୁ ଦେଖିପାରୁନାହିଁ?
"ଏ ବୋକା  ପିଲା!
", ସେ ପାଟି କଲା.
"ରାସ୍ତା ଉପରେ ଚୋପା ପକାଅନି, କିଏ ଖସି ପଡ଼ିବ!
"ବାଳା, ଆବର୍ଜନା ର ବାଦଲ କୁ ଡରି ଚୋପା କୁ ଡଷ୍ଟବିନ ରେ ପକେଇଦେଲା.
ତା ପର ଦିନ , ଆବର୍ଜନା ବାଦଲ ଟି ଟିକିଏ ଛୋଟ ହୋଇଗଲା "ଏମିତି କେମିତି ହେଲା ?"
ଚିକୁ ଆଶ୍ଚର୍ଯ୍ୟ ହୋଇ ଭାବିଲା ତାପରେ ଚିକୁ ରୀମା ମାଉସୀ ଙ୍କୁ ପ୍ଲାଷ୍ଟିକ ଜରି ଫୋପାଡିବାର ଦେଖିଲା ଚିକୁ କହିଲା "ଆଣ୍ଟି !
", "ଦୟାକରି ଏହି ପ୍ଲାଷ୍ଟିକ ଜରି କୁ ରଖନ୍ତୁ , ଏବଂ ପୁଣି ବ୍ୟବହାର  କରନ୍ତୁ.
"ରୀମା ଆଣ୍ଟି ଜରି  ଗୁଡିକ ଉଠେଇନେଇ ଚାଲିଗଲେ ତା ପରଦିନ ଯେତେବେଳେ ଚିକୁ ଉଠିଲା, ବାଦଲ ଟି ଆହୁରି ଛୋଟ ହୋଇ ଯାଇଥିଲା.ଚିକୁ ହସିଲା.
ସେ ଜାଣି ପାରିଲା ଯେ ତାକୁ କଣ କରିବାକୁ ହେବ.
ଯେତେବେଳେ ବି କେହି ବିସ୍କୁଟ ଖୋଳ କିମ୍ବା ପେନସିଲ କଟା ଗୁଣ୍ଡ ବାହାରେ ଫୋପାଡିବାର ଦେଖିଲା, ଚିକୁ ସେମାନଙ୍କୁ ମନା କଲା.ସେ ପ୍ରତି ମୋଡ଼ି ଯାଇଥିବା ପ୍ଲାଷ୍ଟିକ ବୋତଲ କୁ ଉଠେଇ ଡଷ୍ଟବିନ ରେ ପକେଇଲା.ଗାଁ ଟି ଦିନକୁ ଦିନ ଆହୁରି ସ୍ୱଚ୍ଛ ହେବାରେ ଲାଗିଲା, ଆଉ ଚିକୁ ର ମୁଣ୍ଡ ଉପର ର ବାଦଲ ଦିନ କୁ ଦିନ ଛୋଟ ହେବାରେ ଲାଗିଲା.ଆଉ ଦିନେ, ସେଟା ପୂରା  ପଳେଇଗଲା.ପୁରାପୁରି ପଳେଇଗଲା ଚିକୁ ବୋଧହୁଏ ବର୍ତ୍ତମାନ ଦୁନିଆ ର ସବୁଠାରୁ ସୁଖୀ ଝିଅ .
ଚିକୁ ଆଉ କେବେ ବି ଅଳିଆ ପକାଇଲା ନାହିଁ ମନେ ମନେ , ସେ ବି ଏକ ସ୍ୱଚ୍ଛ ଗାଁ ରହିବାକୁ ଭଲ ପାଉଥିଲା ଆହୁରି, ତାର ଭୟ ଥିଲା କାଳେ କେଉଁଦିନ  ସେ ଆବର୍ଜନା ବାଦଲ ପୁଣି ଫେରି ଆସିବ, କିଏ ଜାଣେ!
କେବେ ବି ଚିନ୍ତା କରିଛ କି ଯେଉଁ ଅଳିଆ କୁ ଆମେ ଫୋପାଡ଼ି ଦେଉ ତାର କଣ ହୁଏ?ନା, ସେଗୁଡିକ ଆମ ମୁଣ୍ଡ ଉପରେ ବାଦଲ ହୋଇଝୁଲେନି .
ସେ ଅଳିଆ ତୁମ ଘର ପାଖ ର କୋଉ ଆବର୍ଜନା ଗଦା ରେ ଜମା ହୁଏ.ଏହା ଯୋଗୁଁ ନାଳ ରୁଦ୍ଧ ହୁଏ ଓ ସଂକ୍ରାମକରୋଗ କାରକ ମାଛି ମାନେ ସେଠି ଜମା ହୁଅନ୍ତି!ଇସ!
!କେହି ବି ଅପରିଷ୍କାର ପରିବେଶ ରେ ରହିବାକୁ ଭଲପାଆନ୍ତି ନାହିଁ .ଚିକୁ କୁ ପଚାର ନା ..
ଆବର୍ଜନା ର ବାଦଲ ର ସୃଷ୍ଟି କୁ କେମିତି ରୋକିବା?ପ୍ରଥମେ, ଆମେ ଆଖପାଖ ଅପରିଷ୍କାର କରିବା ନାହିଁ .ସଦା ସର୍ବଦା, ଅଳିଆ ଡଷ୍ଟବିନ ରେ ହିଁ ପକାଇବା.
ନିଜ ଚାରି ପାଖରେ ଥିବା ଡଷ୍ଟବିନ କୁ ଚିହ୍ନଟ କରିବା
କଦଳୀ ଖାଇ ଚୋପା କୁ ଏଠିସେଠି ପକାଇବା ନାହିଁ, ତାକୁ ଗୋଟିଏ ଛୋଟ ଥଳି ରେ ରଖିବା ଏବଂ ଡଷ୍ଟବିନ ଦେଖାଗଲେ ସେଇଥିରେ ପକାଇବା.ଏମିତି ଅନେକ ଜିନିଷ ଅଛି ଯାହାକୁ ଆମେ ଅଦରକାରୀ ଭାବିଥାଉ, ଯେମିତିକି ସେଇ କାଗଜ ଥଳି ଯେଉଁଥିରେ ତୁମେ ଚୋପା ଟି ରଖିଲ.କିନ୍ତୁ ସବୁ କିଛି ଅଦରକାରୀ ନୁହେଁ.
ତେଣୁ ଚୋପା ସାଙ୍ଗ ରେ ମୁଣିଟିକୁ ଫୋପାଡ଼ି ଦିଅନାହିଁ .
ତାକୁ ଘର କୁ ନେଇଯାଅ ଓ ପୁଣି ବ୍ୟବହାର କର.ଡଷ୍ଟବିନ ସବୁକୁ ଘୋଡେଇ ଦିଅ ଯେମିତିକି ସେଥିରେ ମାଛି ପଶି ନ ପାରିବେ
ନିକ୍କୁ ଓନମ୍‌ ପାଇଁ ପୂରା ପ୍ରସ୍ତୁତ ହେଇଯାଇଛି। ଆଜି କୋଠିଘର ତିଆରି  କରିବା ଦିନ। ନିକ୍କୁ ଓ ତାର ନାନୀ ବଗିଚାରୁ ବହୁତ ଗୁଡ଼ାଏ ଫୁଲ ତୋଳି ଏକାଠି କରିଛନ୍ତି।
ଅମ୍ମା ବୃତ୍ତ, ତ୍ରିଭୁଜ ଓ ଅର୍ଦ୍ଧବୃତ୍ତ ଗୁଡ଼ିଏ ଆଙ୍କି କରି ଗୋଟିଏ କୋଠିଘର ଅଙ୍କନ କରୁଛନ୍ତି।
ନିକ୍କୁ କହିଲା, “ମଝିରେ ଥିବା ବୃତ୍ତ ଭିତରେ ଚାଲ ପତ୍ର ଭରିଦେବା।”
ନାନୀ କହିଲା, “ନାଁ, ଆମ ପାଖରେ  ବହୁତ ପତ୍ର ଅଛି। ତେଣୁ ସେଗୁଡ଼ିକ ଥାଉ। ଆମର ଗୋଲାପି ଫୁଲ ତ ଅଳ୍ପ ଅଛି। ତେଣୁ ସେଇଗୁଡ଼ାକୁ ମଝି ବୃତ୍ତରେ ଭରିବା।”
ନାନୀ ପୁଣି କହିଲା, “ବହୁତ ଗୁଡ଼ାଏ ତ୍ରିଭୁଜ ଏବଂ ଅର୍ଦ୍ଧବୃତ୍ତ ଅଛି। ସେଗୁଡ଼ିକୁ ଭରିବା ପାଇଁ ଆମର ବହୁତ ଫୁଲ ଦରକାର।”ନିକ୍କୁ ପଚାରିଲା, “ଆମେ ଅର୍ଦ୍ଧବୃତ୍ତରେ  ନାଲି ଫୁଲ ଏବଂ ତ୍ରିଭୂଜରେ  ହଳଦିଆ ଫୁଲ ଭରିବା କି?”
ଅମ୍ମା ଓ ଅଚ୍ଚନ ମଧ୍ୟ  ତାଙ୍କ ସହ ମିଶିଗଲେ। ଅମ୍ମାଚି ଓ ମୁତାଚ୍ଚନ ତାଙ୍କପାଇଁ ଧଳା ରଙ୍ଗର ମଲ୍ଲି ଫୁଲ ଆଣିଦେଲେ।
କୋଠିଘରଟିକୁ ଦେଖ। ସେଥିରେ ଥିବା ବିଭିନ୍ନ ଆକୃତିକୁ ଚିହ୍ନ ଏବଂ ସେଗୁଡ଼ିକୁ ଗଣ।
ଜଙ୍ଗଲଟିର ନାଆଁ ଥିଲା ଫାର୍। ସେଇ ଜଙ୍ଗଲର ଗୋଟିଏ ପଟେ ସନ୍ତସନ୍ତିଆ ମାଟିରେ ରହୁଥଲା ସ୍ନିଫଲ୍ସ ବୋଲି କୁମ୍ଭୀରଟିଏ। ସ୍ନିଫଲ୍ସ ସବୁବେଳେ ସୁଁ ସୁଁ କରି କାନ୍ଦୁଥାଏ। ମା’ କୁମ୍ଭୀର ତାକୁ ବୁଝେଇବୁଝେଇ ଥକି ଯାଉଥାଏ ଆଉ କହୁଥିଲା, “ଆଉ ସକ ସକ ହୁଅନା କି କାନ୍ଦନା, କୁମ୍ଭୀର ଭଳିଆ ଚଳ। ନିଜ ଖାଇବା ନିଜେ ଯୋଗାଡ଼ କର।‍”
ହେଲେ ସ୍ନିଫଲ୍ସ ଆଉ ଗୋଟିଏ ଜୀବକୁ ଖାଇବା କଥା ଭାବିଲେ କାନ୍ଦି ଉଠୁଥିଲା। ତେଣୁ ମା’ ଆଉ ବାପା କୁମ୍ଭୀର ତାକୁ ସବୁଦିନ ଖାଇବା ଆଣି ଦେଉଥିଲେ।
ସ୍ନିଫଲ୍ସ କୁମ୍ଭୀରଟିଏ ହେବାକୁ ଚାହୁଁ ନଥିଲା। “ମୁଁ କେତେ ଅସୁନ୍ଦର‍,”‍ ସେ କାନ୍ଦୁକାନ୍ଦୁ ଭାବୁଥିଲା। ସିଏ କୁମ୍ଭୀରଙ୍କ ଭଳି ଚଳିବାକୁ ଚାହୁଁ ନଥିଲା। ତା’ର ସବୁଠାରୁ ଭଲ ସାଙ୍ଗ ଥିଲା ଗୋଟିଏ ସୁନାରଙ୍ଗର ପ୍ରଜାପତି ‘ପଞ୍ଚ’। ପଞ୍ଚ ବିରାଟ ଆଉ ବଳୁଆ ହେବାକୁ ଚାହୁଁଥିଲା। ତେଣୁ ସିଏ ତା’ର ଶୁଣ୍ଢକୁ ମୁଖି ପରି ବଙ୍କା କରି ସ୍ନିଫଲ୍ସକୁ କେବେକେବେ କହୁଥିଲା, “ଦେଖ୍!
ମୁଁ ତୋ ମୁହଁକୁ ଗୋଟେ ମୁଖି ଦେବି।”
ସେମାନେ ଥିଲେ ଗୋଟିଏ ମଜାକିଆ ଯୋଡ଼ି। ସ୍ନିଫଲ୍ସ ତା’ ମୁଣ୍ଡ ଉପରେ ପଞ୍ଚକୁ ବସେଇ ପହଁରୁଥିଲା। ଅନ୍ୟ କୁମ୍ଭୀରମାନେ ସେମାନଙ୍କୁ ଦେଖି ହସୁଥିଲେ ଓ ଟାପରା କରୁଥିଲେ। ସ୍ନିଫଲ୍ସ ଏସବୁକୁ ଖାତିର କରୁ ନଥିଲା। ସିଏ କାନ୍ଦୁଥିଲା ଆଉ ପଞ୍ଚ ସାଥିରେ ସାଙ୍ଗ ହେଉଥିଲା।
ଦିନେ ଉପରବେଳା ପଞ୍ଚ, ସ୍ନିଫଲ୍ସ କାନ ପାଖକୁ ଆସି କହିଲା, “ମୁଁ ଏପଟକୁ ଦୁଇଜଣଲୋକ ବନ୍ଧୁକ ଧରି ଆସୁଥିବା ଦେଖିଛି। ସେମାନେ ଚମଡ଼ା ପାଇଁ କୁମ୍ଭୀର ମାରିବେ।” “ସେମାନଙ୍କର କ’ଣ ଚମଡ଼ା ନାହିଁ?” ସ୍ନିଫଲ୍ସ ଆଚମ୍ୱିତ ହୋଇ ପଚାରିଲା। “ମୁଁ ଜାଣିନି ସ୍ନିଫଲ୍ସ। ବାକି କୁମ୍ଭୀରମାନଙ୍କୁ କହିଦେ ଆଉ ଲୁଚି ଯା’।” ପଞ୍ଚ କହିଲା। “ହେଲେ ପଞ୍ଚ, ସେମାନେ ତତେ ବି ଗୁଳି ମାରିପାରନ୍ତି। ମୁଁ କ’ଣ କରିବି?” ସ୍ନିଫଲ୍ସ ଜୋରରେ କାନ୍ଦି ଉଠିଲା।
“ଲୋକେ ପ୍ରଜାପତିମାନଙ୍କୁ ଜାଲରେ ଧରନ୍ତି ଆଉ ଗୋଟିଏ ପଟାଉପରେ କଣ୍ଟାରେ ଲଗାନ୍ତି, ମୋ ବଡ଼ମା’ ମତେ କହିଛନ୍ତି,” ଏତିକି କହି ପଞ୍ଚ ଉଡ଼ିଗଲା।
ଅନ୍ୟ କୁମ୍ଭୀରମାନେ ସ୍ନିଫଲ୍ସ କାନ୍ଦିକାନ୍ଦି ପାଟି କରୁଥିବାର ଶୁଣିଲେ, “ଲୋକମାନେ ଆମକୁ ମାରିଦେବାକୁ ଆସୁଛନ୍ତି, ଜଲ୍‍ଦି ଲୁଚିଯାଅ।”  ପ୍ରଥମେ ତ ସେମାନେ ସ୍ନିଫଲ୍ସର କଥାକୁ ବିଶ୍ୱାସ କରୁ ନଥିଲେ, ହେଲେ ମଣିଷମାନଙ୍କ ଆସୁଥିବା ପାଦଶବ୍ଦ ପରେ ପରେ ସେମାନେ ଶୁଣି ପାରିଲେ। କୁମ୍ଭୀରମାନେ ତୁରନ୍ତ ନଦୀ ଭିତରକୁ ଚାଲିଗଲେ ଓ କେତୋଟି ପଚାକାଠ କୂଳରେ ଛାଡ଼ିଗଲେ। ସେ କାଠଗୁଡ଼ିକ କୁମ୍ଭୀର ବୋଲି ଭାବି ଲୋକଦୁଇଜଣ ଗୁଳି ମାରିଲେ।  ସେମାନେ କୁମ୍ଭୀରମାନଙ୍କୁ ତ ପାଇଲେନି, ଦେଖିଲେ କେବଳ ତାଙ୍କ ମୁହଁ ଓ କଣ ପାଖେ ଉଡ଼ି ବୁଲୁଥିବା ଶହଶହ ପ୍ରଜାପତି।
ମୁଣ୍ତକୁ ଝୁଙ୍କେଇ ଆଉ ପ୍ରଜାପତିମାନଙ୍କୁ ହୁରୁଡ଼େଇ ସେମାନେ କହିଲେ, “ଏଠି କୁମ୍ଭୀର ଗୋଟିଏ ବି ନାହିଁ। ଆମେ ଜାଲ ଆଣି ପ୍ରଜାପତିମାନଙ୍କୁ ଧରିବା।‍” ଯେମିତି ସେମାନେ ଚାଲିଯାଇଛନ୍ତି, କୁମ୍ଭୀରମାନେ ଫେରି ଆସିଲେ ଓ କହିଲେ- “ଧନ୍ୟବାଦ୍, ପଞ୍ଚ।”  “ଧନ୍ୟବାଦ, ପ୍ରଜାପତିମାନେ।‍”
ତା’ପରଦିନ ସ୍ନିଫଲ୍ସ ଲୋକମାନଙ୍କୁ ଜାଲ ସହ ଆସୁଥିବାର ଦେଖିଲା। “ପଞ୍ଚ, ଜଲ୍‍ଦି  ଆ’। ଲୋକମାନେ ଜାଲ ନେଇ ଆସିଲେଣି।‍” କୁମ୍ଭୀରମାନେ ନଦୀକୂଳକୁ ଆସିଗଲେ। ସବୁତକ ପ୍ରଜାପତି ସେମାନଙ୍କ ପିଠି ଓ ମୁଣ୍ତ ଉପରେ ବସିଗଲେ।
ମଣିଷମାନେ ଯେମିତି ତାଙ୍କ ପାଖକୁ ଆସିଛନ୍ତି, କିଛି କୁମ୍ଭୀର ତାଙ୍କ ଚାରିପଟେ ଘେରା କରିଦେଲେ ଓ ତାଙ୍କ ଗୋଡ଼ ଟାଣିନେଲେ। ସ୍ନିଫଲ୍ସ ସବା ଆଗରେ ଥିଲା। ସିଏ ତା’ର ଦାନ୍ତ ଦେଖେଇ ଓ ଲାଞ୍ଜକୁ ଏପଟସେପଟ କରି ଲୋକମାନଙ୍କୁ ଡରାଉ ଥିଲା।
ଲୋକମାନେ ଏତେ ଡରିଗଲେ ଯେ ସେମାନେ ପ୍ରାଣ ବିକଳରେ ସେଠୁ ପଳେଇଲେ। ଅନ୍ୟ କୁମ୍ଭୀରମାନେ ଏଥରକ ସ୍ନିଫଲ୍ସ ଲାଗି ଗର୍ବ କରୁଥିଲେ, କାରଣ ସିଏ ସତରେ କୁମ୍ଭୀରଟିଏ ପରି କାମ କରିଥିଲା। ସ୍ନିଫଲ୍ସ ବି ନିଜପାଇଁ ଗର୍ବ ଲାଗୁଥିଲା।
ପ୍ରଜାପତିମାନେ କୁମ୍ଭୀରମାନଙ୍କ ଚାରିପଟେ ଡେଣା ମେଲାଇ ଉଡ଼ି ବୁଲିଲେ ଓ କହିଲେ - “ଧନ୍ୟବାଦ, ସ୍ନିଫଲ୍ସ, ଧନ୍ୟବାଦ, କୁମ୍ଭୀରମାନେ।‍” “ବାସ୍, ଠିକ୍ ଅଛି। ସାଙ୍ଗ ହେବା ପରସ୍ପରର କଥା ବୁଝିବା ପାଇଁ ତ!” ସ୍ନିଫଲ୍ସ ଲାଜୁଆ ହେଇ କହିଲା।
ମା କହିଲେ, ‘‘ଫ୍ରିଜ୍‌ରେ ତ ଆମର କ୍ଷୀର, ଅଣ୍ଡା, ପାଉଁରୁଟି, ପରିବାପତ୍ର ସବୁ ଅଛି।’’ବାପା କହିଲେ, ‘‘ମୁଁ ରାତିପାଇଁ ଖାଇବା ରାନ୍ଧିବି।’’ ତାରା ପଚାରିଲା, ‘‘ବାପା, ତମେ ପଲାଉ ରାନ୍ଧିପାରିବ?’’ ମାଧବ ବାରମ୍ବାର କହିଚାଲିଲା, ‘‘ପଲାଉ, ପଲାଉ ........।’’
ବାପା, ମା, ତାରା ଓ ମାଧବ ଯେମିତି ଘର ଭିତରକୁ ପଶିଛନ୍ତି, ସେମାନେ ଜାଣିପାରିଲେ ଯେ ଘରେ କିଛି ନା କିଛି ଅଘଟଣ ଘଟିଛି। ତାରା ପାଟିକଲା, ‘‘ଛିଇ ...........!
କି ଗନ୍ଧ!’’ ମାଧବ ଚିତ୍କାର କରି କହିଲା, ‘‘ବ୍ରହ୍ମ ରାକ୍ଷସ।’’
ଘର ଭିତରଟା ଅନ୍ଧାରୁଆ, ଗରମ ଓ ଦୁର୍ଗନ୍ଧରେ ପୂରିଥିଲା। ଘରଟାଯାକ ଗନ୍ଧ ହେଉଥିଲା। ଏ ଗନ୍ଧଟା ଆସୁଛି କେଉଁଠୁ?
ମା’ ଫ୍ରିଜ୍‌ର କବାଟ ଖୋଲିଲେ। ଗନ୍ଧ ଯୋଗୁଁ ସମସ୍ତେ ନିଜ ନିଜର ନାକ ଓ ପାଟିକୁ ଚାପି ଧରିଲେ। ଫ୍ରିଜ୍ ଭିତରେ ହାତ ପୁରାଇ ମା’ କହିଲେ, ‘‘ହଁ, ୟା ଭିତରଟା ତ ଗରମ ଲାଗୁଛି। ଲାଇନ୍ ପଳାଇ ଯାଇଛି।’’ତାରା ପଚାରିଲା ‘‘କ’ଣ ହେଲା?’’ ବାପା ବୁଝାଇଦେଲେ, ‘‘କିଛି ସମୟ ପୂର୍ବରୁ ଫ୍ରିଜ୍ ବନ୍ଦ ହୋଇଯାଇଛି।’’ବିଷଣ୍ଣ ହୋଇ ମା’ କହିଲେ, ‘‘ଶୀତଳ ବାୟୁ ବିନା ସବୁକିଛି ନଷ୍ଟ ହୋଇଗଲା।’’ତାରା ପଚାରିଲା, ‘‘କ୍ଷୀର ବି ନଷ୍ଟ ହେଇଯାଇଛି?’’ ମା’ କହିଲେ, ‘‘ହଁ, ଦେଖୁନୁ ଏଇଟା କେତେ ଖଟା ବାସ୍ନା ହେଉଛି।’’ ବାପା କହିଲେ, ‘‘ଥଣ୍ଡା ସ୍ଥାନରେ ରହିଲେ ହିଁ କ୍ଷୀର ତାଜା ରହିବ।’’
ତାରା ପୁଣି ପଚାରିଲା, ‘‘କ’ଣ ପାଉଁରୁଟି ବି ଖରାପ ହେଇଯାଇଛି?’’ ବାପା କହିଲେ, ‘‘ହଁ, ଦେଖ୍। ତା’ଉପରେ ଯେଉଁ ଶାଗୁଆ ଶାଗୁଆ ଜିନିଷ ଦେଖାଯାଉଛି, ସେ ଗୁଡ଼ାକ ହେଉଛନ୍ତି ଫିମ୍ଫି। ଏଗୁଡ଼ିକ ପାଉଁରୁଟି ଉପରେ ହିଁ ବଢ଼ନ୍ତି।’’ କୌତୁହଳୀ ହୋଇ ମାଧବ କହିଲା, ‘‘କେତେ ନରମ ଏଗୁଡ଼ାକ।’’ ବାପା ସଙ୍ଗେ ସଙ୍ଗେ ତାଗିଦ୍ କଲେ, ‘‘ଜମ୍ମା ହାତ ମାରନା ସେଥିରେ। ୟାକୁ ଖାଇଲେ ତୋ ଦେହ ଖରାପ ହେଇଯିବ।’’
ମନଦୁଃଖରେ ତାରା ପଚାରିଲା, ‘‘କ’ଣ ପରିବାପତ୍ର ଗୁଡ଼ାବି ନଷ୍ଟ ହୋଇଯାଇଛି?’’ ମା’ କହିଲେ, ‘‘ହଁ, ସେଗୁଡ଼ା ପଚିଯାଇଛି। ସେଗୁଡ଼ା ଖାଇ ହେବନି।’’
ଅଦୃଶ୍ୟ ଦାନବତାରା ଓ ମାଧବ ଭାବୁଥିଲେ ଯେ ତାଙ୍କ ଘରେ ଗୋଟେ ବ୍ରହ୍ମରାକ୍ଷସ ଅଛି। ଯେତେବେଳେ ସେମାନେ କୌଣସି ରାକ୍ଷସକୁ ଖୋଜି ପାଇଲେନି, ସେମାନେ ନିଶ୍ଚିତ ହୋଇଗଲେ ଯେ ତାଙ୍କ ଘରେ କିଛି ନା କିଛି ଗୋଟେ ଅଦୃଶ୍ୟ ଭାବରେ ଅଛି!
ଖାଦ୍ୟ ନଷ୍ଟ ହୋଇଯାଇଛି କହିବାର ଅର୍ଥ – ଏହି ଖାଦ୍ୟ ମଣିଷଙ୍କ ଦ୍ୱାରା ଗ୍ରହଣୀୟ ନୁହେଁ। ମାନେ ମଣିଷମାନେ ଏହାକୁ ଖାଇବା ଉଚିତ ନୁହେଁ। ଏହାର ଅର୍ଥ କୌଣସି ଅଦୃଶ୍ୟ ଶକ୍ତି ଏହାକୁ ଖାଇଛି। ଏହି ଅଦୃଶ୍ୟ ଜୀବ ଗୁଡ଼ିକୁ ‘ଅଣୁଜୀବ’ ବା ‘ଜୀବାଣୁ’ କୁହାଯାଏ। ଅଣୁଜୀବମାନେ ଅଦୃଶ୍ୟ ନୁହନ୍ତି: ସେମାନେ ହେଉଛନ୍ତି ଅତି ଛୋଟ (ତୁମେ ଦେଖିଥିବା ସବୁଠୁ କ୍ଷୁଦ୍ର କୀଟଠୁ ବି ଛୋଟ) ଜୀବ। ତାଙ୍କୁ ଦେଖିବାପାଇଁ ଅଣୁବୀକ୍ଷଣ ଯନ୍ତ୍ର ଦରକାର। ସେମାନେ ପ୍ରାୟ ଏହିପରି ଦେଖାଯାଆନ୍ତି।
ଅନୁ ମୋର ଅପା ଅଟେ Iସେ ସ୍କୁଲ୍ କାମ କରିବାରେ ମୋତେ ସାହାଯ୍ୟ କରେ I
ବେଳେ-ବେଳେ ମୋର ସ୍କୁଲ୍ କାମ କରିବାକୁ ଇଚ୍ଛା ହୁଏନି Iଅନୁ ଅପା ମୋତେ ବସାଇ କାମ କରାଇଥାଏ I
ଅନୁ ଅପା ପାଖରେ ଗୋଟିଏ ବଡ଼ ସାଇକେଲ ଅଛି Iସେ ମୋତେ ଚଲେଇବା ଶିଖାଏ I
ଯଦି ମୁଁ ପଡ଼ିଯାଏ ସେ ମୋତେ ଉଠାଇବାକୁ ଦୌଡ଼ି ଆସେ I
ଅନୁ ଅପା ବେଳେ-ବେଳେ ମୋ ସହିତ ଝଗଡ଼ା ମଧ୍ୟ କରିଥାଏ Iସେତେବେଳେ ମୋତେ ବହୁତ ରାଗ ଲାଗେ I
କିଛି ସମୟ ପରେ ତାକୁ ମଧ୍ୟ ଖରାପ ଲାଗେ Iସେ ମୋତେ ମନେଇ ନିଏ Iଏଥିପାଇଁ ଅନୁ ଅପା ମୋତେ ବହୁତ ଭଲ ଲାଗେ I
ଜେବାର ଆଈ ଗାଁରେ ରୁହନ୍ତି Iଆଜି ସକାଳୁ ଜେବାକୁ ଆଈ କଥା ମନେ ପଡୁଥିଲା I
ସେତିକିବେଳେ କେହି କବାଟ ଠକ୍-ଠକ୍ କଲା I
ଦୁଆର ମୁହଁରେ ଡାକବାଲା ଥିଲେ I ଡାକବାଲା ଚିଠି ଆଣିଥିଲେ   Iଚିଠିରେ ଜେବାର ନାମ ଲେଖା ହୋଇଥିଲା I
ଏହା ତା’ ନାଆଁରେ ପ୍ରଥମ ଚିଠି ଥିଲା Iଆଈ ଚିଠି ଲେଖିଥିଲେ I
ଆଈଙ୍କର ଚିଠି ପାଇ ଜେବା ବହୁତ ଖୁସି ହୋଇଗଲା I
ସେ ଆଈଙ୍କ ଚିଠି ବିଷୟରେ ସମସ୍ତଙ୍କୁ କହିଲା I
ଜେବା ଚିନ୍ତା କଲା ଯେ ସେ ମଧ୍ୟ ଆଈଙ୍କୁ ଚିଠି ଲେଖିବ I
ଜେବା ଆଗରୁ କେବେ ଚିଠି ଲେଖି ନଥିଲା Iଏହା ତାହାର ପ୍ରଥମ ଚିଠି ହେବ I
ବାଷା ଏବଂ ତା’ଭଉଣୀ ଶୈନାବୀ ବାପା - ମାଙ୍କ ସଙ୍ଗେ ହୈଦରାବାଦ ଠାରେ ବାସ କରନ୍ତି। ବାଷା ଖାଇବାକୁ ବହୁତ ଭଲପାଏ। ଖାଇବାଠାରୁ ମଧ୍ୟ ରାନ୍ଧିବାକୁ ସେ ଆହୁରି ଅଧିକ ଭଲପାଏ। ପ୍ରତ୍ୟେକ ଦିନ ତା’ଆମ୍ମୀ କୁ ସେ ରନ୍ଧାଘରେ ସାହାଯ୍ୟ କରେ। ଆମ୍ମୀ ରଙ୍ଗ ବିରଙ୍ଗପରିବା କାଟୁଥିବାବେଳେ ଆମ୍ମୀ ର ହାତକୁ ଦେଖିବା ସେ ବହୁତ ଭଲପାଏ - ମୋଟା ଲାଲ୍ ଟମାଟୋ, ଶବୁଜ ଶିମଲା ମରିଚ, ସଜ ଲାଲ୍ ଗାଜର, ତାଜା ଗୋଲାପି ପିୟାଜ....“ଆହା ...!” ଆମ୍ମୀ ର ରନ୍ଧାଘର ଚୁଲୀ ଉପରେ ଭାତ, ଡାଲି,ତରକାରୀ, ମାଂସ ଏବଂ ମସଲା ରନ୍ଧା ହେଉଥିବାବେଳେ ଉଠୁଥିବା ମନମୋହକ ସୁଗନ୍ଧ କୁ ସେ ବହୁତ ଭଲପାଏ। ସେ ଆଶା କରେ ଆମ୍ମୀ ଦିନେ ତାକୁ ସ୍ୱତନ୍ତ୍ର ଭାବେ ରାନ୍ଧିବାକୁ ସୁଯୋଗ ଦେବେ।
ଦିନେ ବାଷା ଏବଂ ଶୈନାବୀ ସ୍କୁଲ୍ ରୁ ଫେରି ଦେଖନ୍ତି ମା ଜ୍ୱର ରେ ଶୋଇଛନ୍ତି। ବାପା ଅଫିସ୍ ରୁ ଆହୁରି ଫେରି ନାହାନ୍ତି।ଆମ୍ମୀ ର ମୋବାଇଲ ବାଜି ଉଠିଲା। ବାଷା ଦେଖିଲା ଆମ୍ମୀ ର ସଙ୍ଗାତ ସୈରା ଆଣ୍ଟି ଫୋନ୍ କରୁଛନ୍ତି। ଆମ୍ମୀ କୁ ଉଠାଇ ବାକୁ ସେ ମୋଟେ ଚାହୁଁ ନ ଥିଲା, ତେଣୁ ଶୀଘ୍ର ଉଠାଇ ଉତ୍ତର ଦେଇଦେଲା।“ମୁଁ ଗୋଟେ ବାହାଘରୁ ଅନେକ ସାଙ୍ଗ ସାଥେ ଘରକୁ ଫେରୁଛି,” ସୈରା ଆଣ୍ଟି ବୁଝାଇଲେ। ସେ ବହୁତ ଥକିଗଲା ଭଳିଆ ଲାଗୁଥିଲେ। “ଆମେ ତୁମ ଘର ଦେଇ ଦି ଘଣ୍ଟା ମଧ୍ୟରେ ଯିବୁ। ତୁମ ଘରେ ରାତ୍ରୀ ଭୋଜନ କରି ପାରୁ କି?
ଆମେ ୨୪ ଲୋକ ଅଛୁ - ଏବଂ ତନ୍ମଧ୍ୟରୁ ୪ ଲୋକ ଶାକାହାରୀ।”ବାଷା ଜାଣେ ଆମ୍ମୀ ତାଙ୍କୁ ଦେଖି ବହୁତ ଆନନ୍ଦିତ ହେବେ। ସେ ଏବଂ ଶୈନାବୀ ମଧ୍ୟ ସୈରା କୁ ବହୁତ ଭଲପାନ୍ତି। “ଆପଣ ନିଶ୍ଚୟ ଆସିପାରନ୍ତି,” ବାଷା କହିଲା।
ଫୋନ୍ ରଖୁ ରଖୁ ସେ ବହୁତ ଉତ୍ସାହିତ ହୋଇଉଠିଥିଲା। ତା’ପକ୍ଷେ ନିଜେ କିଛି ରାନ୍ଧିବାକୁ, ଏହା ହିଁଠିକ୍ ସୁଯୋଗ!
କିନ୍ତୁ ରାନ୍ଧି ପାରିବାରେ ସେ କଣ ସଫଳ ହେଇପାରିବ?
ସେ ଡରୁଥିଲା। ଫ୍ରିଜ୍ ଖୋଲିଦେଖିଲା ଅନେକ ତା’ପ୍ରିୟ ପରିବା - ଫୁଲ କୋବି, ମଟର, ବିନ୍....। ଗାଜର ତଳୁ କିଛି ପୁଦିନା ପତ୍ର ମଧ୍ୟ ଉଙ୍କି ମାରୁଥିଲା। “ବଢ଼ିଆ!” ସେ ଭାବିଲା। “ବଢ଼ିଆ ଦମ୍ ବିରୟାନି ରାନ୍ଧିବାକୁ ମୋର ଯାହା କିଛି ଦରକାର ସବୁ ଅଛି!”ଆମ୍ମୀ ତାଙ୍କ ପରିବାରର ୪ ଲୋକ ପାଇଁ ଶାକାହାରୀ ଦମ୍ ବିରୟାନି ରାନ୍ଧିବା ବାଷା ବହୁଥର ଦେଖିଛି। କିନ୍ତୁ ତାକୁ  ବର୍ତ୍ତମାନ ୨୪ ଲୋକଙ୍କ ପାଇଁ ରାନ୍ଧିବାକୁ ପଡିବ!
ତାହା ଆମ୍ମୀ ରାନ୍ଧୁଥିବା ଲୋକଙ୍କ ଅପେକ୍ଷା ଛ ଗୁଣ ଅଧିକା!
*(୪+୪+୪ +୪+୪ +୪ = ୨୪ । କିମ୍ବା ୪x୬ (୪ ଗୁଣ ୬) = ୨୪)“ତା’ମାନେ” ବାଷା ମନେ ମନେ ଭାବିଲା, ଟିକେ ଡରୁ ଡରୁ, “ମୋତେ ବିରୟାନି ଛ ଗୁଣ ପରିମାଣର ରାନ୍ଧି ବାକୁ ପଡିବ!” ତାହା କରିବାକୁ ତା’ପାଖେ ପର୍ଯ୍ୟାପ୍ତ ସମୟ ରହିବ ତ?
ସେ ରନ୍ଧା ସକାଶେ ଦରକାରୀ ପ୍ରତ୍ୟେକ ହାଣ୍ଡି ରୁ ଛ ଟା ଲେଖାଏଁ କାଢ଼ି ରଖୁଥିବାବେଳେ ରନ୍ଧାଘର ଦ୍ଵାରରେ ଶୈନାବୀ ଆସି ପହଞ୍ଚିଲା। “କଣ କରିବାକୁ ଯାଉଛ ତୁମେ?” ସେ ହାଇ ମାରୁ ମାରୁ ପଚାରିଲା। ବାଷା କଣ କରୁଛି ଶୁଣି ସେ ଯୋରରେ ହସିବାକୁ ଲାଗିଲା। “ବୁଦ୍ଧୁ!” ସେ ଥଟ୍ଟା କଲା। “ତୁମକୁ ୬ ଥର ରାନ୍ଧିବାକୁ ଦରକାର ନାହିଁ!
ତୁମକୁ ଖାଲି ଥରେ ରାନ୍ଧିବାକୁ ପଡିବ, କିନ୍ତୁ ଯାହା କିଛି ଜିନିଷ ଦରକାର ତାହା ୬ ଗୁଣା ପରିମାଣରେ ନେବାକୁ ପଡିବ।”ବାଷାକୁ ତାଠୁଁ ଛୋଟ କିନ୍ତୁ ଚାଲାକ୍ ଭଉଣୀ ତାକୁ ଥଟ୍ଟା କରିବା ଭଲ ଲାଗିଲା ନାହିଁ। ଅବଶ୍ୟ ସେ ଜାଣେ ତା’କୁ ବିରୟାନି ୬ଥର ରାନ୍ଧିବାକୁ ପଡ଼ିବ ନାହିଁ!
ତା’ର ଏହି ବୋକାମୀ ପାଇଁ ସେ  ନିଜଉପରେ ରାଗି ଯାଉଥିଲା।  “ମୁଁ ତ ଆଗରୁ ଏହା ଜାଣିଥିଲି” ସେ ଶୀଘ୍ର କହିଲା। “ମୁଁ ତ ଖାଲି ଦେଖୁଥିଲି କି ତୁ ଏହା ଜାଣୁ ନା ନାହିଁ।”“ଅବଶ୍ୟ ତୁମେ ଜାଣ, ଭାଇ,” ଶୈନାବୀ ତାକୁ ସାନ୍ତ୍ୱନା ଦେଉ ଦେଉ କହିଲା, କିନ୍ତୁ ତା’ଆଖି ଦୁଷ୍ଟାମି ଚାହାଣୀ ରେ ଚମକୁ ଥିଲା। “ଅଛା, କୁହ ତ, ୪ ଜଣଙ୍କ ପାଇଁ ଆମକୁ କେତେ ଚାଉଳ ଦରକାର?”“୧.୫ କପ୍।”“ତେବେ ତୁମକୁ ୧.୫*୬ = ୯ କପ୍ ଚାଉଳ ଦରକାର ୨୪ ଲୋକ ସକାଶେ,” ଝଟ୍ କରି ଶୈନାବୀ କହିଲା।
ବାଷା ତା’କୁ  ଅପଲକ ଦୃଷ୍ଟି ରେ ଦେଖୁଥିଲା। ଶୈନାବୀ ର ମଷ୍ତିସ୍କ କିପରି ଅଙ୍କ ଗୁଡିକ ଏତେ ଶୀଘ୍ର କରି ପକାଏ?
“ଠିକ ଅଛି,” ଗୋଟେ ବଡ଼ ହାଣ୍ଡି ରେ ଚାଉଳ ମାପିକି ବାହାର କରୁ କରୁ ସେ ରାଗିକି କହିଲା। “ତ ଆମକୁ ବାକି ସବୁ ଜିନିଷ କେତେ ଦରକାର ତାହା ମଧ୍ୟ କହୁନୁ କାହିଁକି, ମୁଁ କହିଦେବି ତୁ ଠିକ କହିଲୁ ନା ନାହିଁ।”“ନିଶ୍ଚୟ ଭାଇ!” କାଗଜ କଲମ ଆଣିବାଡୁ ଦୌଡୁ ଦୌଡୁ, ଶୈନାବୀ କହିଲା। ତା’ଭାଇ କରୁଥିବା କାର୍ଯ୍ୟ ରେ ଯଦି ତାକୁ ସମ୍ପୃକ୍ତ କରେ ସେ ଭାରି ଖୁସି ହୋଇଯାଏ। ବାଷା ତା’କୁ ଚାରି ଲୋକଙ୍କ ପାଇଁ ଦରକାର ହେଉଥିବା ଜିନିଷ ର ନାମ କହୁଥିଲା, ଶୈନାବୀ ତା’କୁ ୨୪ ଲୋକଙ୍କ ପାଇଁ କେତେ ପରିମାଣରେ ଦରକାର ହେବ ତାହା ହିସାବ ଲଗାଉଥିଲା।“୧୫ ସବୁଜ ବିନ୍ ୪ ଲୋକ ପାଇଁ,” ବାଷା କହୁଥିଲା।“ତା’ମାନେ.....୧୫x୬ = ୯୦ ବିନ୍ ୨୪ ଲୋକ ପାଇଁ!” ଶୈନାବୀ କହୁଥିଲା।“୩/୪ କପ୍ ଦହି ୪ ଲୋକ ପାଇଁ।”“ତା’ମାନେ ୩/୪x୬ = ୦.୭୫x୬ = ୪.୫ କପ୍ ଦହି ୨୪ ଲୋକ ପାଇଁ,” କହେ ଶୈନାବୀ କାଗଜ ଉପରେ ଶୀଘ୍ର ହିସାବ ଲଗାଇ। “ଆମ ଫ୍ରିଜ୍ ରେ ଏତେ ଦହି ଅଛି ତ।”“ଅଛି,” କହିଲା ବାଷା। “ତା’ପରେ....”
ଅନ୍ତତଃ ସେମାନେ ସବୁ ଜିନିଷ ମାପି ନେଲେ।“ତୁ ମୋତେ ପରିବା କାଟିବାରେ ମଧ୍ୟ ସାହାଯ୍ୟ କରିପାରିବୁ?” ବାଷା ର ମନେ ପଡିଲା ବହୁତ ଗୁଡିଏ ପରିବା ମଧ୍ୟ ତ କାଟିବାକୁ ପଡିବ। “ଅବଶ୍ୟ, ଭାଇ,” ଶୈନାବୀ ହସୁଥିଲା। ଆଜି ତ ତା’ର ଭାଗ୍ୟବାନ ଦିନ ଅଟେ!ବାଷା ପ୍ରଥମେ କେଶର କୁ ଦୁଧରେ ଏବଂ ଚାଉଳ କୁ ପାଣିରେ ଭିଜାଇ ଦେଲା। ତାପରେ ଶୈନାବୀ ସାଥେ ମିଳି ପରିବା କାଟିବାରେ ଲାଗିଲା। ଏହାପରେ ସେ ସ୍ଟୋଭ୍ ଜଳାଇ ମସଲା ଭାଜିବାକୁ ଲାଗିଲା - ଦାଲଚିନି, ଲବଙ୍ଗ, ଛୋଟ ଅଳାଇଚ, ବଡ଼ ଅଳାଇଚ - ଏବଂ ସବୁ କଟା ପରିବା ଘିଅ ରେ ଭାଜିବାକୁ ଲାଗିଲା।ଜଣାଶୁଣା ବଢ଼ିଆ ବାସନା ଘରେ ବ୍ୟାପିବାକୁ ଲାଗିଲା। ବାଷାରଆତ୍ମବିଶ୍ୱାସବଢ଼ିବାରେ ଲାଗିଲା। ତା’ର ସବୁଠୁଁ ପସନ୍ଦର କାମ କରିବା ସମୟ ଆସିଯାଇଥିଲା - ହାଣ୍ଡି ରେ ଅଧାରନ୍ଧା ଚାଉଳ,ମସଲା ଏବଂ ପରିବା କୁ ପରତ ପକାଇ ସଜାଇବା ଏବଂ କମ୍ ନିଆଁରେ ଧିରେ ଧିରେ ରାନ୍ଧିବା।ବାଷା ହାଣ୍ଡି କୁ ସଜାଇ ତାୱା ଉପରେ ରଖି ରାନ୍ଧିବାକୁ ଲାଗିଲା, ବାହାରେ ଘଣ୍ଟି ବାଜିଲା। ସେ ଆଉ ଶୈନାବୀ କବାଟ ଖୋଲିବାକୁ ଯିବା ପୂର୍ବରୁ ଆମ୍ମୀ ଉଠିପଡି ଆଶ୍ଚର୍ଯ୍ୟ ମୁହଁରେ ଅତିଥିଙ୍କୁ ସ୍ୱାଗତ କରୁଥିଲେ |କିନ୍ତୁ ତା’ଙ୍କ ମୁହଁରେ ଆଶ୍ଚର୍ଯ୍ୟ ଧିରେ ଧିରେ ଚିନ୍ତା ରେ ବଦଳୁ ଥିଲା କାରଣ ଏତେଜଣ ଅତିଥିଙ୍କ ପାଇଁ ସେ ତ କିଛି ରନ୍ଧା କରି ନାହାନ୍ତି।
ସେ ବିରୟାନି ର ସୁଗନ୍ଧ କୁ ଅନୁଶରଣ କରୁ କରୁ ଯାଇ ରନ୍ଧାଘରେ ପହଞ୍ଚିଗଲେ। “ହେଇ ଦେଖ!” ବାଷା ଏବଂ ଶୈନାବୀ ବିରୟାନି ହାଣ୍ଡି ଉପରୁ ଘୋଡଣୀଟିକୁ ବାହାର କରି ପାଟି କରିଉଠିଲେ। ଆମ୍ମୀ ଆଶ୍ଚର୍ଯ୍ୟଚକିତ ହୋଇରହିଗଲେ।“ବାଷା ବହୁତ ଭଲ ରନ୍ଧାଣିଆ, ଆମ୍ମୀ। ସେ ବିରୟାନି ରାନ୍ଧିଲା!
ମୁଁ ତାକୁ ରାନ୍ଧିବାରେ ସାହାଯ୍ୟ କଲି,” ଶୈନାବୀ କହିଲା।ଭଉଣୀର ପ୍ରଶଂସା ଶୁଣି ବାଷା ଗର୍ବରେ ଆମ୍ମୀକୁ ଦେଖି ହସିଲା,  ତା’ଭଉଣୀ ମଧ୍ୟ ଏତେ ଖରାପ ନୁହେଁ।ଆମ୍ମୀ ବାଷା ଏବଂ ଶୈନାବୀ କୁ ଆଲିଙ୍ଗନ କରିନେଲେ। “ମାଶାଆଲ୍ଲାହ!” (ହେ ପ୍ରଭୁ) ସେ ହସିଲେ “ମୁଁ ସତରେ ଦୁଇଟି ବହୁତ ଭଲ ସନ୍ତାନ ପାଇଛି। ତୁମ ଦୁଇଜଣଙ୍କୁ ପାଇ ମୁଁ ଅତ୍ୟନ୍ତ ଗର୍ବିତ।”“ଆମ୍ମୀ ଆପଣ ମଧ୍ୟ ସୈରା ଆଣ୍ଟି ସଙ୍ଗେ ଭୋଜନ କରିବେ?
ବାଷା କହିଲା। “ମୁଁ ଏବଂ ଶୈନାବୀ ସମସ୍ତଙ୍କୁ ବାଢିଦେବୁ।” ଶୈନାବୀ ମଧ୍ୟ ଉତ୍ସୁକ ହୋଇ ମୁଣ୍ଡ ହଲାଇଲା। ଏଥର ହୁଏତ ଭାଇ ତାକୁ ଆହୁରି ଅଧିକ କାମରେ ସାହାଯ୍ୟ କରିବାକୁ ସୁଯୋଗ ଦେବ!
ଏହି ଭାବନାରେ ହିଁ ସେ ଖୁସି ହୋଇ ହସିଉଠୁଥିଲା।“ଏହା ଠାରୁ ବଢ଼ିଆ ବିରୟାନି ଆମେ କେବେ ଖାଇ ନ ଥିଲୁ!” ସୈରା ଆଣ୍ଟି ଏବଂ ତାଙ୍କ ସାଙ୍ଗମାନେ କହିଲେ।“ମୁଁ ମଧ୍ୟ ମାନୁଛି  - ୧୦୦  ପ୍ରତିଶତ!” ଆଙ୍ଗୁଠି ଚାଟୁ ଚାଟୁ କହିଲେ ଆମ୍ମୀ। ବାଷା ଏବଂ ଶୈନାବୀ ଖୁସି ର ଅନ୍ତ ନ ଥିଲା!
ବାଷା  ଏବଂ ଶୈନାବୀ ସଙ୍ଗେ ମିଳିମିଶି ରାନ୍ଧ!ଜାଣିଛ କଣ!
ବାଷା ଏବଂ ଶୈନାବୀ ର ଆମ୍ମୀ ତା’ଙ୍କ ଦମ୍ ବିରୟାନି ବ୍ୟଞ୍ଜନ ବିଧି କୁ ଆମକୁ ଦେବାକୁ ଖୁସିରେ ରାଜି ହୋଇଗଲେ!
ବୟସ୍କ ଲୋକଙ୍କ ଉପସ୍ଥିତି ରେ ତୁମେ ଏହା ରାନ୍ଧିବାକୁ ଚେଷ୍ଟା କର।ଦରକାରୀ ପଦାର୍ଥ (୪ଲୋକଙ୍କୁବିରୟାନି ପରଶିବା ପାଇଁ):ପଦାର୍ଥ:-  ବାସୁମତି ଚାଉଳ - ୧ ୧/୨ କପ୍ ପାଣିରେ ଭିଜା -  ୩ ଖଣ୍ଡ କେସର ୨ ବଡ଼ ଚାମଚ ଗରମ ଦୁଧ ରେ ଭିଜା -  ପାଣି - ୪ କପ୍ -  ଘିଅ - ୪ ବଡ଼ ଚାମଚ -  ପିୟାଜ - ୧, କଟା -  ଶାହୀ ଜୀରା - ୧/୨ ଚାମଚ -  ତେଜ ପତ୍ର - ୧ -  ଦାଲଚିନି - ୨ ଇଞ୍ଚ ଖଣ୍ଡ -  ଲବଙ୍ଗ - ୮
- ଅଦା ରସୁଣ ବଟା - ୧ ୧/୨ ବଡ଼ ଚାମଚ - ମିଶ୍ର ପରିବା କଟା (ଫୁଲ କୋବି, ବିନ୍,ଗାଜର ,ମଟର ) - ୩ କପ୍ - ଟମାଟୋ - ୨ ଛୋଟ, କଟା - କଞ୍ଚା ଲଙ୍କା - ୧, କଟା - ମସଲା ଗୁଣ୍ଡ - (ଗରମ ମସଲା - ୧ ଚାମଚ; ହଳଦୀ - ୧/୨ ଚାମଚ; ଧନିଆ ଗୁଣ୍ଡ - ୧ବଡ଼ ଚାମଚ )- ଦହି - ୩/୪ କପ୍ - ପୁଦିନା - ୨ ବଡ଼ ଚାମଚ - ଧନିଆ ପତ୍ର - ୧ ବଡ଼ ଚାମଚ - କାଜୁ ଏବଂ କିସମିସ୍ - ପ୍ରତ୍ୟେକ ୫ କରି - ଛୋଟ ଅଳାଇଚ - ୫ - ବଡ଼ ଅଳାଇଚ - ୧ - ଦୁଧ - ୨ ବଡ଼ ଚାମଚ - ଲୁଣ - ୧ ୧/୨ ଚାମଚ
୧.
କଢ଼େଇ ରେ ଅଧା ଘିଅ ଗରମ କରି ପିୟାଜକୁ ଲାଲ୍ ସୁନେଲୀ ଭାଜି, ଅଲଗା ରଖ।୨.
ସେହି କଢ଼େଇ ରେ, ବାକି ଘିଅ ଗରମ କର। ଶାହୀ ଜୀରା,ତେଜ ପତ୍ର,ଦାଲଚିନି ଏବଂ ଲବଙ୍ଗ କୁ ଭାଜ। ତା’ପରେ ଅଦା ରସୁଣ ବଟା କୁ ଦେଇ ୨ ମିନିଟ୍ ଭାଜ।୩.
ମିଶ୍ର ପରିବା, ଟମାଟୋ ଏବଂ କଞ୍ଚା ଲଙ୍କା କୁ ଦେଇ ୩ ମିନିଟ୍ ଭାଜ।୪.
ସମସ୍ତ ମସଲା ଗୁଣ୍ଡ ପକାଇଦିଅ ଏବଂ ୨ ମିନିଟ୍ ପାଇଁ ଭାଜ।୫ .
ଦହି ଏବଂ ଅଧା ଲୁଣ ପକାଇ ଭଲଭାବେ ମିଶେଇ ଦିଅ । ଘୋଡଣୀ ଲଗାଇ ୧୦ ମିନିଟ୍ ଯାଏଁ ପରିବା (ନରମ ହେବ କିନ୍ତୁ ବେଶୀ ସିଝିବ ନାହିଁ) ଧିମା ନିଆଁ ରେ ରାନ୍ଧ।୬.
ହାଣ୍ଡି କୁ ଚୁଲୀ ରୁ ଓଲ୍ହାଇ ଆଣ, ପୁଦିନା ଏବଂ ଧନିଆ ପତ୍ର ସେଥିରେ ପକାଇ ଦିଅ।୭.
ଆଉ ଗୋଟେ ହାଣ୍ଡି ରେ, ପାଣି ସିଝାଅ। ବାକି ଲୁଣ, ଛୋଟ ଏବଂ ବଡ଼ ଅଳେଇଚ ଦେଇ ଦିଅ।୮.
ଚାଉଳ କୁ ପାଣି ରୁ କାଢି ସିଝା ପାଣି ରେ ପକାଅ, ଘୋଡଣୀ  ନ ଲଗାଇ ୮ ମିନିଟ୍ ରାନ୍ଧ, ଭାତ ସିଝୁ ସିଝୁ ତାକୁ କଣାଯୁକ୍ତ ହାଣ୍ଡି ରେ ପକାଇ ଛାଣି ଦିଅ।
୯.
ଗୋଟେ ହାଣ୍ଡି ଯେଉଁଥିରେ ପୁରା ବିରୟାନି ରାନ୍ଧିହେବ, ପରତ କରି ସଜାଇବା ଆରମ୍ଭ କର। ପ୍ରଥମ ପରତ ରେ ରନ୍ଧା ପରିବା ର ୧/୩ ଭାଗ (୫ମ ପାଦ) ଏବଂ ୧/୩ ଭାଗ କାଜୁ କିସମିସ୍। ୨ୟ ପରତରେ ୧/୩ ଭାଗ ରନ୍ଧା ଭାତ (୮ମ ପାଦ) ତା’ଉପରେ ୧/୩ ଭାଗ ଭଜା ପିୟାଜ (୧ମ ପାଦ) ଏବଂ ୧/୩ ଭାଗ କେଶର ଦୁଧ। ଏହି କ୍ରମରେ ୬ ପରତ ହେଲାଯାଏଁ୧ମ ଏବଂ ୨ୟ ପରତ କୁ ସଜାଇ ଦିଅ।୧୦.
ହାଣ୍ଡି କୁ ଘୋଡାଇ ଦିଅ ଏବଂ ଗରମ ତାୱା ଉପରେ ରଖ। ମଧ୍ୟମ ନିଆଁ ରେ ୫ମିନିଟ୍ ଏବଂ ଧିମା ନିଆଁ ରେ ୭ ମିନିଟ୍ ରାନ୍ଧ।୧୧.
ଚୁଲୀ ରୁ ହାଣ୍ଡି କୁ ଓଲ୍ହାଇ ଆଣ| ବିରୟାନି ରେ ସମସ୍ତ ଜିନିଷ ଭଲଭାବେ ମିଳିଲା ଭଳିଆ ମିଳାଅ।୧୨.
ଶାକାହାରୀ ଦମ୍ ବିରୟାନି ବର୍ତ୍ତମାନ ପରଶି ବାକୁ ପ୍ରସ୍ତୁତ!ବ୍ୟଞନ ସାଥେ କିଛିପାଦ ଟିପ୍ପଣୀ୧.
ତଳେ କଣାଯୁକ୍ତ ହାଣ୍ଡି ପାଣି ଛାଣିବାକୁ ୨.
ବଡ଼ ମୁହାଁ ଗଭୀର ହାଣ୍ଡି
ତୁମେ ଜଣେ ଖାଦ୍ୟ ଗଣିତ ପ୍ରବୀଣ କି?ବାଷା ଭଳିଆ ତୁମେ ୨୪ ଲୋକଙ୍କ ପାଇଁ ସ୍ୱାଦିଷ୍ଟ ବିରୟାନି ରାନ୍ଧି ପାରିବ କି?
ନାହିଁ?
କେତେ ପରିମାଣରେ ସମସ୍ତ ଜିନିଷ ଦରକାର ଏହା ହିସାବ କରିବାରେ ତାକୁ ଯେଭଳି ଶୈନାବୀ ସାହାଯ୍ୟ କଲା ତୁମେ ମଧ୍ୟ ହୁଏତ ସାହାଯ୍ୟ କରିପାର। ଯାଅ, ଚେଷ୍ଟା କର!୧.
ବାଷା ଯଦି ୪ ଲୋକଙ୍କ ପାଇଁ ବିରୟାନି ରାନ୍ଧିବା ପାଇଁ ୧ ପିୟାଜ ଦରକାର କରେ, ୨୪ ଲୋକଙ୍କ ପାଇଁ ବିରୟାନି ସକାଶେ କେତେ ପିୟାଜ ତା’ର ଦରକାର ହେବ?୨.
ବାଷା ଯଦି ୭୨ କୋବି ଖଣ୍ଡ ୨୪ ଲୋକ ବିରୟାନି  ପାଇଁ ଦରକାର କରେ ତେବେ ୩ ଲୋକ ପାଇଁ ସେ କେତେ ଖଣ୍ଡ କୋବି ଦରକାର କରିବ?୩.
ଯଦି ବିରୟାନି ବ୍ୟଞ୍ଜନ ରେ ୬ ଲୋକ ପାଇଁ ୩/୪ କପ୍ ଦହି ଦରକାର ବୋଲି ଲେଖା ଅଛି ତେବେ ୪୮     ଲୋକଙ୍କ ପାଇଁ ରାନ୍ଧିଲା ବେଳେ ଆମେ କେତେ ଦହି ବ୍ୟବହାର କରିବା?୪.
ଯଦି ୫ ଲୋକଙ୍କ ବିରୟାନି ପାଇଁ ୪ ବଡ଼ ଚାମଚ ଘିଅ ଦରକାର ହୁଏ। ବାଷା ଯଦି ୩୨ ବଡ଼ ଚାମଚ ଘିଅ   ବ୍ୟବହାର କରୁଛି ତେବେ କେତେ ଲୋକଙ୍କ ପାଇଁ ସେ ରାନ୍ଧୁଛି?୫.
ଯଦି ୮ ଲୋକଙ୍କ ବିରୟାନି ରେ ୨ ଟି ଦୁଇ - ଇଞ୍ଚ ଦାଲଚିନି ଖଣ୍ଡ ଦରକାର ହୁଏ। ତେବେ ୬୪ ଲୋକଙ୍କ ର ବିରୟାନି ପାଇଁ କେତେ ଦୁଇ - ଇଞ୍ଚ ଦାଲଚିନି ଖଣ୍ଡ ଦରକାର ହେବ?
ହିସାବ କଲାପରେ, ଉତ୍ତର ପାଇଁ ପରପୃଷ୍ଠା ଦେଖ। ଠକିବ ନାହିଁ  ଠିକ୍ ଅଛି?
ଉତ୍ତର:୧.
୬ ପିୟାଜ ୨.
୯ କୋବି ଖଣ୍ଡ ୩.
୬ କପ୍୪.
୪୦ ଲୋକ ୫.
୧୬  ଦାଲଚିନି
ଏ ହେଉଛି   ସମୀର |ସେ ଚତୁର୍ଥ ଶ୍ରେଣୀ ରେ ପଢେ |                                 ଆଉ ଏଇଠି ମୁଁ |                         ମୁଁ ପ୍ରଥମ ଶ୍ରେଣୀ ରେ ପଢେ |
ପ୍ରତି ଦିନ ସକାଳେ ଆମେ ବିଦ୍ୟାଳୟ ଯିବା ନିମନ୍ତେ ପ୍ରସ୍ତୁତ ହେଉ |ମୁଁ ବୋତାମ ଲଗାଏ ..............
ଜୁତା ପିନ୍ଧିବାରେ ସମୀର ମୋତେ ସାହାଯ୍ୟ କରେ .........
ସମୀର ମୋତେ ନିଜ ସାଇକଲ ରେ ନିଏ  |ମୁଁ ବେଲ ବଜାଏ ........
ସମୀର ବଡ଼ ବହି ପଢେ |ସେ ଏକ କଲମ ରେ ଲେଖେ |
ମୋର ଗୋଟେ ଛୋଟ ବ୍ୟାଗ ଅଛି.| ତା ଭିତରେ ଦୁଇଟି ପେନସିଲ ଅଛି |
ସ୍କୁଲ ସରିଲା ପରେ ସମୀର ଖେଳେ......ତିନ ଜଣ ସାଙ୍ଗ ତା ସହ ଖେଳନ୍ତି |
ସମୀର ଛକା ମାରେ |ମୁଁ ତାକୁ ବଲ ଖୋଜିବାରେ ସାହାଯ୍ୟ କରେ |
ଏବେ ଘରକୁ ଯିବାର ସମୟ ହେଇ ଗଲା |
ଏହା ଗୋଟିଏ ବଡ କାମ, ଏ କାମ ଠୁ ବଡ ଆଉ କିଛି ନାହିଁ । ସବୁଠୁ ପ୍ରଥମେ ଏହି କାମ ଏବଂ ଏହା ବହୁତ ଜରୁରୀ ମଧ୍ୟ। ଯାହା ପ୍ରାକୃତିକ ଭାବରେ ଆସେ ତାକୁ ଆପଣ ବନ୍ଦ କରିପାରିବେ ନାହିଁ କି ବଦଳେଇ ପାରିବେ ନାହିଁ। ଯେତେବେଳେ ଲାଗିବ ସେତେବେଳେ ଯିବାକୁ ହେବ ହିଁ ହେବ। ଶରୀର ଭିତରେ ସୃଷ୍ଟି ହେଉଥିବା ମଇଳାକୁ ବାହାରକୁ ବାହାର କରିବା ପାଇଁ ଏହା ପ୍ରକୃତିର ଏକ ନିୟମ । ଏହାକୁ ଅଣ ଦେଖା କରିହେବ ନାହିଁ ।କିଛି ଲୋକ ଏହି କାମକୁ ତାଙ୍କ ନିଜ ଘରେ ସାରିଦିଅନ୍ତି, ଆଉ କିଛିଲୋକଙ୍କୁ ବାହାରକୁ ଯିବାକୁ ପଡିଥାଏ । କିଛିଲୋକ ଏହି କାମ ସାରିଲାପରେ ପାଣି ଢାଳିଥାନ୍ତି ଆଉ କିଛିଙ୍କ ପାଇଁ ପାଣିର ଦରକାର ପଡି ନଥାଏ । ଇତିହାସରେ ବିଭିନ୍ନ ସମୟରେ ଏହା ଅଲଗା ଅଲଗା ପ୍ରକାରର ଥିଲା ଏବଂ ଦୁନିଆର ଅଲଗା ଅଲଗା ଜାଗାରେ ଏହା ଭିନ୍ନ ଭିନ୍ନ ପ୍ରକାରର ।
ଶୌଚାଳୟର ଇତିହାସବହୁତ ଦିନ ପୂର୍ବେ ପ୍ରାୟ ୩୦୦୦ ବର୍ଷ ତଳର କଥ, ସିନ୍ଧୁ ଉପତ୍ୟକାରେ* ଲୋକମାନଙ୍କର ଘର ସବୁ ବହୁତ ସୁନ୍ଦର ଥିଲା ଏବଂ ତାଙ୍କ ଘର ଭିତରେ ଶୌଚାଳୟ ରହୁଥିଲା।ଲୋକମାନେ ନିରୋଳାରେ ତାଙ୍କ କାମ ସାରୁଥିଲେ ଓ ପୁରା ଗୋଟେ ବାଲଟି ପାଣି ଢାଳି ମଇଳାକୁ ନାଳିରେ ଭସେଇ ଦେଉଥିଲେ । ଏହିଭଳି ଭାବରେ ସେମାନେ ସେମାନଙ୍କର ଘର ଓ ରାସ୍ତାକୁ ସଫା ରଖୁଥିଲେ ।
*ସିନ୍ଧୁଉପତ୍ୟକା ବର୍ତ୍ତମାନରଭାରତ ଓ ପାକିସ୍ତାନରେ ଅବସ୍ଥିତ। ଆମେ ଜାଣିଥିବାସବୁଠୁ ତିନୋଟିପୁରୁଣା ପୁରୁଣାସଭ୍ୟତାମଧ୍ୟରୁ ଏହାଅନ୍ୟତମ ।ଅନ୍ୟ ଦୁଇଟିହେଲା ଇଜିପ୍ଟଓ ମେସୋପଟାମିଆରସଭ୍ୟତା ।ସିନ୍ଧୁ ସଭ୍ୟତାରଭଗ୍ନାବଶେଷରୁ ଯାହାଜଣାଯାଉଛି, ସେମାନେଧାତୁ ଓ ପୋଡା ମାଟିରଇଟାରେ କୋଠାତିଆରି କରିବାରେପାରଙ୍ଗମ ଥିଲେଓ ସହରରମଇଳା ପାଣିରନିଷ୍କାସନ ପାଇଁବହୁତ ସୁନ୍ଦରଓ ଯୋଜନାବଦ୍ଧଭାବେନଳର ନାଳୀତିଆରି କରିଥିଲେ।
ପାଖାପାଖି ସେହି ସମୟରେ, ଦୁନିଆର ଭିନ୍ନ ଭିନ୍ନ ସ୍ଥାନରେ ଶୌଚାଳୟ ପାଇଁ ସମାନ ଧରଣର ବ୍ୟବସ୍ଥା ଥିଲା । ଇଜିପ୍ଟ ଓ ବେବିଲୋନିଆରେ ମଧ୍ୟ ଶୌଚାଳୟ ଘର ଭିତରେ ଥିଲା । ଏବଂ ସ୍କଟଲାଣ୍ଡର “ସ୍କାରା ବ୍ରେ” ଓ ଭୂମଧ୍ୟ ସାଗର କ୍ଷେତ୍ରର “ମୀନୋଅନ କ୍ରୀଟ”ର ଘର ମାନଙ୍କରେ ବହୁତ ଗୁଡିଏ ପାଇପର ସଂଯୋଗ ହୋଇଥିଲା, ଯେଉଁଥିରୁ ଅନୁମାନ କରାଯାଉଛି ଯେ ସେମାନଙ୍କ ଘରେ ମଧ୍ୟ ଶୌଚାଳୟ ଥିଲା।ଏହାର କିଛି ସମୟ ପରେ, ପ୍ରାୟ ୨୦୦୦ ବର୍ଷ ପୂର୍ବେ, ରୋମର ଲୋକମାନେ ସାର୍ବଜନୀନ ଶୌଚାଳୟ ବ୍ୟବହାର କରୁଥିଲେ । ଗୋଟିଏ ବଡ ପଥର ଚଟାଣର ମଝିରେ ମଝିରେ କଣା ସବୁ କରାଯାଇଥିଲା । ଲୋକମାନେ ପାଖାପାଖି ବସି କଥାବାର୍ତ୍ତା କରିକରି ନିଜର କାମ ସାରୁଥିଲେ । ମୁଁ ଏହା କହିଥିଲି ଯେ, ଏହା “ସାର୍ବଜନୀନ ଶୌଚାଳୟ” ଥିଲା ।
ତୁମେ ଆଶ୍ଚର୍ଯ୍ୟ ହେଉଥିବ ଯେ, ସେମାନେ କେମିତି ଶୌଚ ହେଉଥିଲେ ?
ମୁଁ ଏ କଥା କହିବା ପରେ ତୁମକୁ ଲାଗିବ ଏଥିରେ ଆଶ୍ଚର୍ଯ୍ୟ ହେବାର କିଛି ନାହିଁ ।ସେମାନେ ଗୋଟିଏ ଲମ୍ବା ବାଡି ନେଉଥିଲେ ଯାହାର ଗୋଟିଏ ମୁଣ୍ଡରେ ସ୍ପଞ୍ଜ ଲାଗିଥାଏ । ସେହି ସ୍ପଞ୍ଜକୁ ପାଣିରେ ବୁଡେଇ ପଛରେ ଲାଗିଥିବା ମଇଳାକୁ ସଫା କରନ୍ତି । ଜଣେ ସଫା କରିସାରିଲା ପରେ ଅନ୍ୟ ଜଣଙ୍କୁ ଦେଇଥାନ୍ତି,ସେ ତାହାକୁ ପୁଣି ଥରେ ପାଣିରେ ବୁଡାଇ ନିଜର ମଇଳା ସଫା କରନ୍ତି । ତୁମପାଇଁ ମୋର ଗୋଟିଏ ବନ୍ଧୁତପୂର୍ଣ୍ଣ ଉପଦେଶ –ଯଦି ତୁମର କେବେ ଏମିତି ଅବସ୍ଥା ଆସେ, ତାହାହେଲେ ତୁମେ ଯେମିତି ପ୍ରଥମ ଲୋକର ସ୍ଥାନ ନିଅ !
ରୋମରେ ସମସ୍ତଙ୍କୁ ଏଭଳି ଜାଗାରେ ପାଇଖାନା ଯିବାକୁ ପଡୁନଥିଲା । ଯେଉଁମାନେ ଧନୀଥିଲେ, ସେମାନେ ନିଜଘରେ ଏଭଳି ପାତ୍ର ରଖି, ତାଙ୍କ କାମ ସାରୁଥିଲେ । କାମ ସାରିଲା ପରେ, ସିଧାସଳଖ (ବାସ୍) ପାତ୍ରକୁ ରାସ୍ତାଉପରେ ଖାଲି କରିଦେଉଥିଲେ । ଯଦି ସେହି ସମୟରେ କିଏ ସେଇ ବାଟ ଦେଇ ଯାଉଥାଏ, ତାହାହେଲେ ସେଇଟା ତା ଭାଗ୍ୟ ।ପାଖାପାଖି ୫୦୦ ବର୍ଷ ପୂର୍ବରୁ ଇଂଲଣ୍ଡର ମହାରାଣୀ ଏଲିଜାବେଥ ତାଙ୍କ ନିଜ ଘରେ ଶୌଚାଳୟ ତିଆରିକରିଥିଲେ । ସେଥିରେ ଗୋଟିଏ ପାଇପ ଲାଗିଥିଲା ଯାହା ବାହାରେ ମଳ ରହିବା ପାଇଁ ତିଆରି ହୋଇଥିବା ଗାତ ପର୍ଯ୍ୟନ୍ତ ଲାଗିଥିଲା। କିନ୍ତୁ ସେ ଏହି ଶୌଚାଳୟକୁ ବେଶିଦିନ ପର୍ଯ୍ୟନ୍ତ ବ୍ୟବହାର କରିପାରିଲେ ନାହିଁ, କାହିଁକି ନା, ମଇଳା ଟାଙ୍କିରୁ (ସିଭରରୁ) ଆସୁଥିବା ଦୁର୍ଗନ୍ଧ ଏତେ ଭୟାନକ ଥିଲାଯେ, ତାଙ୍କୁ ସେଥିରେ ନିଶ୍ଵାସ ନେବା ଦୁର୍ବିସହ ହୋଇପଡିଲା । ସେ ପୁନର୍ବାର ତାଙ୍କର ପାତ୍ରର ବ୍ୟବହାର କଲେ ।
ଆଜିକାଲିର ଶୌଚାଳୟଆଜିକାଲିର ପାଇଖାନାରୁ ଗନ୍ଧ ଆସୁନାହିଁ, ଏହା କେମିତି ସମ୍ଭବ ହେଲା ?୧୭୭୫ ମସିହାରେ ଇଂଲଣ୍ଡର ଜଣେ ଆବିଷ୍କାରକ ଆଲେକଜାଣ୍ଡାର କେମିଙ୍ଗ ଗୋଟିଏ ବାଟ ବାହାରକଲେ। ଶୌଚାଳୟକୁ ମଇଳା ଟାଙ୍କି (ସିୱେଜ) ଲାଇନରେ ଜୋଡିବା ପାଇଁ ସେ ସିଧା ପାଇପ ପରିବର୍ତ୍ତେ ଇଙ୍ଗ୍ଲିଶ ଅକ୍ଷର “S” ଆକୃତିର ପାଇପ ବ୍ୟବହାର କଲେ । ଏମିତି କାରିବା ଦ୍ଵାରା ମଳ-ମୁତ୍ର ଓ ଆବର୍ଜନା ପାଣି ପାଇପ ଦେଇ ତଳକୁ ପଳାଇଯାଏ ଆଉ ଦୁର୍ଗନ୍ଧ ଉପରକୁ ଆସିପାରେ ନାହିଁ । ତୁମେ ଲକ୍ଷ୍ୟ କରିଥିବ ଯେ, ପାଇଖାନାରେ ପାଣି ଢାଳିବା (ଫ୍ଲଶ - flush) ପରେ ମଧ୍ୟ କିଛି ପାଣି  ପାଇଖାନାରେ ରହିଯାଏ । ଏହି ପାଣି ସିଲ (seal) ଭଳି କାମ କରିଥାଏ ଓ ଦୁର୍ଗନ୍ଧକୁ ଉପରକୁ ଆସିବାକୁ ଦେଇନଥାଏ ।
ଅତୀତ ଦିନମାନଙ୍କ ଭଳି ଆଜିକାଲି ମଧ୍ୟ ଦୁନିଆର ବିଭିନ୍ନ ସ୍ଥାନମାନଙ୍କରେ ଭିନ୍ନ ଭିନ୍ନ ଶୌଚାଗାର ଦେଖାଯାଏ ।କିଛି ସ୍ଥାନରେ ତ ଶୌଚାଳୟ ହିଁ ନାହିଁ । କିଛିକିଛି ଜାଗାମାନଙ୍କରେ ପାଇଖାନାରେ ଚେୟାରରେ ବସିବାଭଳି ସୁବିଧା ଥାଏ ତ କେତକ ଯାଗାମାନଙ୍କରେ ଆଣ୍ଠୁ ଭାଙ୍ଗି ତଳେ ପାଦ ଦେଇ ବସିବାକୁ ପଡିଥାଏ । କାହିଁ କାହିଁ ଫ୍ଲଶ କରିବା ପାଇଁ ବାଲଟି ଭରି ପାଣି ଥାଏ ତ କାହିଁ କାହିଁ ପାଣିଭରା ଟାଙ୍କି ଥାଏ ଯେଉଁଥିରେ ଲାଗିଥିବା ବେଣ୍ଟ (ହ୍ୟାଣ୍ଡେଲ) ସାହାଯ୍ୟରେ ଫ୍ଲଶ କରିବା ପାଇଁ ପାଣି ବାହାର କରାଯାଏ । କେତେକ ଯାଗାରେ କାଗଜରେ ପୋଛି ନିଜକୁ (ନିଜର ପଛପଟ) ସଫା କରାଯାଏ ତ କାହିଁ କାହିଁ ବାଲଟି ଭରି ପାଣି ବା ନଳ ଦ୍ଵାରା ସଫା କରାଯାଇଥାଏ ।
କେତକ ପାଇଖାନା ଅଛି ଯେଉଁଠି ପାଣି ବ୍ୟବହାର କରାଯାଏ ନାହିଁ, ଯେମିତିକି ଉଡାଜାହଜରେ । ଉଡାଜାହାଜରେ ଯାଉଥିବା ସମୟରେ ତୁମେ କେବେବି ଚାହିଁବନି ଯେ ତୁମ ଶୌଚାଗାରରେ ପାଣିର ଲହଡି ଖେଳୁ । ଏହି ଶୌଚାଗାର ମାନଙ୍କରେ ଗୋଟିଏ ଶକ୍ତ ବାୟୁ ପ୍ରଭାହ ଦ୍ଵାରା ମଇଳା ସବୁ ଯାଇ ତଳେ ଥିବା ଏକ ଟାଙ୍କିରେ ଜମା ହୋଇ ରହେ । ଉଡାଜାହଜ ତଳେ ପହଁଞ୍ଚିଲା ପରେ ଟାଙ୍କି ଖାଲି କରିଦିଆଯାଏ ।ଭୂ ଭାଗରେ ମଧ୍ୟ ବିନା ପାଣିବାଲା ଶୌଚାଗାର ଅଛି । ଏ ସବୁ ସେହି ଜାଗା ମାନଙ୍କରେ ଅଛି ଯେଉଁଠାରେ ପାଣିର ଅଭାବ ଅଛି, ଯେମିତିକି ତାମିଲ ନାଡୁ ଓ ମହାରାଷ୍ଟ୍ରର କିଛି ଦୂର ଦୁରନ୍ତ ଗାଁ ସବୁ । ଏହି ପାଇଖାନା ସବୁ ଠିକ ଓ ଭଲ ଭାବେ କାମ କରୁଛି, ତେଣୁ କାହିଁକି ଅନ୍ୟ ଜାଗା ମାନଙ୍କରେ ଏହିଭଳି ଶୌଚାଗାର ତିଆରି ନ କରିବା ?
କାହିଁକି ନା ଆମେ ଯେତେ କମ ପାଣି ଖର୍ଚ୍ଚ କରିବା ସେତେ କମ ମଇଳା ପାଣି ବାହାରିବ ଯାହା ଆମ ପୃଥିବୀ ପାଇଁ ସହାୟକ ହେବ, ନୁହେଁ କି ?
ଭବିଷ୍ୟତର ଶୌଚାଳୟ / ଶୌଚାଗାର  ବିନା ପାଣିର ଶୌଚାଗାର କେମିତି ତିଆରି କରିବା ?
ସର୍ବ ପ୍ରଥମେ ଏହା ମନେ ରଖିବାକୁ ହେବ ଯେ, ମଳ ଓ ମୁତ୍ର ଯେମିତି ଅଲଗା ଅଲଗା ରହେ । ଏହା ଯେମିତି ଶୁଣିବାକୁ ଲାଗୁଛି - ସେମିତି କିଛି ଖରାପ କଥା ନୁହେଁ । କେବଳ ଚିନ୍ତାକରି ଶୌଚାଳୟକୁ ସେହିଭଳି ଭାବରେ ତିଆରି କରିବାକୁ ହେବ, ଯେମିତିକି ବାଉଁଶ ପାତିଆର ଜାଲି ଭଳି ଜିନିଷ ମାଧ୍ୟମରେ ପାଣି ଓ ମୁତ୍ର ଛାଣିହୋଇ ଅଲଗା ହୋଇଯିବ ଓ ମଳ ଅଲଗା ରହିଯିବ ।
ଏମିତିବି ମୁତ୍ର ଶରୀର ପାଇଁ କ୍ଷତିକାରକ ନୁହେଁ (ଖୋଲାମୁତ୍ରରେ ଜୀବାଣୁ ଜମ୍ମା ହେବାଦ୍ଵାରା ଦୁର୍ଗନ୍ଧ ବାହାରେ ଓ ଆବର୍ଜନା ବ୍ୟାପିଥାଏ) । ତେଣୁ ଏହାକୁ ସୁବିଧାରେ ମାଟି ଭିତରକୁ ଦିଆଯାଇପାରିବ, ନାହିଁ ତ ବ୍ୟବହାରରେ ଲଗାଯାଇ ପାରିବ ।ଏହାକୁ କେମିତି ବ୍ୟବହାର କରାଯିବ ?
ମୁତ୍ରରୁ ହାଇଡ୍ରୋଜେନକୁ ଅଲଗା କରି ଜାଳେଣୀ ରୂପେ ବ୍ୟବହାର କରାଯାଇ ପାରେ । ମୁତ୍ରରେ ସାର ପାଇଁ ବିଭିନ୍ନ ଉପାଦାନ ଯଥା - ନାଇଟ୍ରୋଜେନ, ଫସଫରସ ଓ ପଟାସିୟମ ସବୁ ଅଛି ।ଏବେ ମୁତ୍ର କଥା ଗଲା, ମଳକୁ କଣ କରାଯାଇପାରେ ?
ଯଦି ମଳକୁ ଠିକ ଭାବେ ପାଉଁଶ ଓ ନଡା-ଘାସ ସହ ମିଳାଇ ଖାଲ ଜାଗାରେ ରଖାଯାଏ, ତାହାହେଲେ ସହ ସହ ଜୀବାଣୁ ଏହାକୁ ଭଲ ଖତ (କମ୍ପୋଷ୍ଟ)ରେ ପରିଣତ କରିଥାଆନ୍ତି, ଯାହା ଚାଷ ପାଇଁ ବହୁତ ଉପଯୋଗୀ ହୋଇଥାଏ ।
ଗୋଟିଏ ସଫା ସୁତୁରା ଦୁନିଆ ପାଇଁ ଏହି ଶୌଚାଳୟ ଆମକୁ ଏତେ ସାହାଯ୍ୟ କରିବ ଯେ, ଯେଉଁଠାରେ ମଇଳାବି ବେକାର ଯିବନି କି ଅଦରକାରୀ ହେବନି। ଯଦି ସବୁ ସହରରେ ଏହିଭଳି ଶୌଚାଗାର ହୁଅନ୍ତା, ତାହାହେଲେ ସେଥିରୁ କୌଣସି ଆବର୍ଜନା କି ନର୍ଦ୍ଦମା ବାହାରନ୍ତା ନାହିଁ, କୌଣସି ବ୍ୟୟବହୁଳ ମଇଳା ବ୍ୟବହାରକାରୀ କାରଖାନା (expensive sewagetreatment plants) ମଧ୍ୟ ଦରକାର ହୁଅନ୍ତା ନାହିଁ କିମ୍ବା କୌଣସି ଆବର୍ଜନା କି ନର୍ଦ୍ଦମା ପାଣି ନଈ ନାଳକୁ ଯାଇ ପାଣି ଦୂଷିତ କରନ୍ତା ନାହିଁ । ଯଦି ଏମିତି ହୁଅନ୍ତା, ଆମ ସମସ୍ତଙ୍କର ଭବିଷ୍ୟତ ଉଜ୍ଵଳ ହୋଇପାରନ୍ତା।
ପୃଷ୍ଠା ୧୮ରେ ଗୋଟିଏ ସାପ – ସିଢି ଭଳି ଏକ ଖେଳ ଦିଆଯାଇଛି । କିଛି ସାଙ୍ଗମାନଙ୍କୁ ଏକାଠି କର, ଗୋଟିଏ ପାଲି ନେଇ ଖେଳ । ତଳେ ଦିଆଯାଇଥିବା ନିର୍ଦ୍ଦେଶ ତୁମକୁ ଖେଳିବାରେ ସାହାଯ୍ୟ କରିବ: 3 ନମ୍ବର ଘର – ରାଣୀଙ୍କ ମଳପାତ୍ର: ବେଆଇନ ଭାବେ  ରାଣୀଙ୍କ ମଳପାତ୍ରର ବ୍ୟବହାର । ଦଣ୍ଡ : ୨ ରାଉଣ୍ଡ (round /turns) ପର୍ଯ୍ୟନ୍ତ ପାଇଖାନାରେ ପଡିରହିବ।6 ନମ୍ବର ଘର – ରୋମ ପାଇଖାନାର ପ୍ରଥମ ପାହାଚ (ସିଟ): ଧନ୍ୟବାଦ !
ପ୍ରଥମରେ ସ୍ପଞ୍ଜ ମିଳିବ !୭ ଘର ଆଗକୁ ଯିବ ।
9 ନମ୍ବର ଘର – ଶୌଚାଗାର ପାଇଁ ଧାଡିରେ ଅଟକି ଗଲ: କେବଳ ୨ କିମ୍ବା ୪ ପଡିଲେ ଆଗକୁ ଯିବ ।12 ନମ୍ବର ଘର – ରୋମ ପାଇଖାନାର ଶେଷ ପାହାଚ (ସିଟ): ଛି !
ସେ ସ୍ପଞ୍ଜ ଦରକାର ନାହିଁ !ଗୋଟିଏ ରାଉଣ୍ଡ (round /turns) ବସି ରୁହ ।15 ନମ୍ବର ଘର – ମହେଞ୍ଜୋଦାରୋ: ବା !
ତୁମେ ଦୁନିଆର ସବୁଠୁ ଭଲ ପାଇଖାନାରେ ପହଞ୍ଚିଗଲ । ତେଣୁ ତୁମେ ଆଉ ଥରେ ପଶାଗୋଟି ପକାଇବାର ସୁଯୋଗ ପାଇବ । ଯଦି ୨, ୪, ୬ ପଡିଲା ତାହାହେଲେ ସେତିକି ଘର ଆଗକୁ ବଢାଅ । ଯଦି ୧, ୩, ୫ ପଡିଲା ତାହାହେଲେ ତୁମ ଗୋଟି ଛାଡି ଅନ୍ୟ ଯେ କୌଣସି ଜଣେ ଖେଳାଳିଙ୍କ (ତୁମ ଇଚ୍ଛାରେ) ଗୋଟିକୁ ସେତିକି ଘର ପଛକୁ ନିଅ ।
19ନମ୍ବର ଘର– ଓହୋ !
ପାଇଖାନାକୁ ଅପରିଷ୍କାର କରି ରଖିଛ !
୩ ଘର ପଛକୁ ଚାଲ21ନମ୍ବର ଘର– ପାଣି ବ୍ୟବହାର କରୁନଥିବା ପାଇଖାନା: ଖୁବ ସୁନ୍ଦର !
ତୁମେ ପାଣି ନ ଥିବା ପାଇଖାନା ବ୍ୟବହାର କରୁଛ!
ଛୋଟ(କମ)ରାସ୍ତାଦେଇ ଆଗକୁ ଚାଲ।23 ନମ୍ବର ଘର – ଉପରୁ ମଇଳା ପଡିବା: ଛି ଛି !
ମଇଳା ଆସି ଉପରେ ପଡିଲା !
ଯେତେବେଳେ ତୁମର ୧ କିମ୍ବା ୬ ପଡିବ ସେତେବେଳେ ଯାଇ ତୁମେ ଆଗକୁ ବଢିପାରିବ ।
"ସବୁଦିନ ଖାଲି ମୁଁ କଞ୍ଚା ଗାଜର ଖାଉଛି," ଠେକୁଆ ମନକୁ ମନ କହିଲା ।
ମୁଁ କଞ୍ଚା ଗାଜର ଖାଇ ଥକି ଗଲିଣି !"
"ଏଗୁଡ଼ିକୁ ନେଇ ଆଉ କ'ଣ ଭଲ ମୁଁ କରିପାରିବି?"
ସେଦିନ ଅପରାହ୍ନରେ ସେ କୃଷକର ଘରକୁ ଯାଇ ନିଆଁ ଉପରେ ଏକ ହାଣ୍ଡି ଫୁଟୁଥିବା ଦେଖିଲା।
ସେ ଏହାର କିଛି ଧାରଣା ପାଇବା ଆରମ୍ଭ କରିବା ପୂର୍ବରୁ  କୃଷକର କୁକୁର ତାକୁ ଦେଖି ଗୋଡ଼ାଇଲା I
"ଓହୋ," ମୁଁ ଏବେ କ'ଣ କରିବି?"
ଠେକୁଆ ବସି ଭାବିବାକୁ ଲାଗିଲା I
ଠେକୁଆ ଗାଜରକୁ ଖରାରେ କିଛି ସମୟ ରଖିଲା Iକିନ୍ତୁ, ଗାଜର ପୂର୍ବ ପରି କଞ୍ଚା ରହିଲା I
ତା’ପରେ, ସେ ସେଗୁଡ଼ିକୁ ନିଆଁରେ ପୋଡ଼ିବାକୁ ଚେଷ୍ଟା କଲା। ଯେତେବେଳେ ସେ ସେଗୁଡ଼ିକର ସ୍ବାଦ ଚାଖିଲା, ତାହା ପିତା ଲାଗିଲା I
ସେ ଦିନସାରା ଭାବିବାକୁ ଲାଗିଲା ଯେ, ଏବେ କ'ଣ କରିବ I
ଶେଷରେ, ତାକୁ ଗୋଟିଏ ଉପାୟ ଦେଖାଗଲା !ପ୍ରଥମେ, ସେ ଗୋଟିଏ ପୁରୁଣା କଇଁଛ ଖୋଳ ଖୋଜି ପାଇଲା I
ତା'ପରେ, ସେ କିଛି କାଠ ସଂଗ୍ରହ କଲା I
ଏବଂ ତିନୋଟି ପଥର I
ହୁରେ!
ଶେଷରେ ଠେକୁଆ ମଧ୍ୟ ଗାଜର ରାନ୍ଧିବାର ଗୋଟିଏ ଉପାୟ ପାଇଗଲା I
ସେ ଏତେ ଉତ୍ସାହିତ ଥିଲା ଯେ, ସେ ତା'ର ସମସ୍ତ ସାଙ୍ଗମାନଙ୍କୁ ନିମନ୍ତ୍ରଣ କରିଥିଲା I
ଏବଂ ସେମାନେ ସମସ୍ତେ ସ୍ୱାଦିଷ୍ଟ ରନ୍ଧା ଗାଜରର ଭୋଜନ କରିଥିଲେ I
ପେଁ - ପେଁ କରି ବସ୍ ଆସିଥାଏ I
ବହୁତ ଧୂଳି ଉଡ଼ାଇ ଥାଏ I
କେହି ଜଣେ ସମସ୍ତଙ୍କୁ ଡାକେ I
କେଜାଣି କୁଆଡ଼େ ନେଇଯାଏ I
କିଛି ଲୋକ ଓହ୍ଲାଇ ଯାଆନ୍ତି I
କିଛି ଲୋକ ଚଢ଼ନ୍ତି I
ବସ୍ ପୁଣିଥରେ ଧୂଳି ଉଡ଼ାଇ ଥାଏ I
ପେଁ - ପେଁ କରି ଆଗକୁ ମାଡ଼ି ଚାଲେ I
ସାନିଆର ମନ ଆଜି ଭାରି ଖୁସି। ତାକୁ ଆଜି ପାଞ୍ଚ ପୁରି ଛଅ ବର୍ଷ ଚାଲିବ।ସାନିଆର ବାପା ପାଓଭାଜି ତିଆରି କରିଛନ୍ତି ଓ ସାନିଆର ସବୁଠାରୁ ଭଲ ସାଙ୍ଗମାନଙ୍କୁ ଡକା ହୋଇଛି। ସେମାନେ ହେଲେ: ଅମନ୍, ଜୋୟା, ହର୍ ପ୍ରିତ୍‌, ଯୁଡ୍, କରନ, ମାରିଆ, ପ୍ରିୟା ,ରୋହନ୍‌ ଏବଂ ସାନୁ। ଏମାନଙ୍କ ମଧ୍ୟରୁ ପ୍ରିୟା ଟିକେ ମାମଲତକାରି କରେ।
କବାଟରେ ଠକ୍ ଠକ୍ ଶବ୍ଦ ଶୁଭିଲା। ମାରିଆ ଗୋଟେ ବଡ଼ ଉପହାର ଧରି ପହଞ୍ଚିଲା।ଠକ୍ ଠକ୍!
ଠକ୍ ଠକ୍!ସାନିଆର ଅନ୍ୟ ନଅ ଜଣ ସାଙ୍ଗ ପହଞ୍ଚିଲେ। ଇ…!
ସାନିଆ କହିଲା, “ଚାଲ ଲୁଚକାଳି ଖେଳିବା !”ସାନିଆ ଲୁଚକାଳି ଖେଳ ଖେଳିବାକୁ ଭଲପାଉଥିଲା କାରଣ ସେ ବେଶି ସମୟ ଚୁପ୍ ଚାପ୍ ହୋଇ ରହିପାରୁଥିଲା। ଥରେ ମାରିଆ ସାନିଆକୁ ଘଣ୍ଟେ କାଳ ଲାଗି ମଧ୍ୟ ଖୋଜି ପାଇନଥିଲା। “ଆଜି ଯାହାର ଜନ୍ମଦିନ ସେ ସମସ୍ତଙ୍କୁ ଖୋଜିବ”, ପ୍ରିୟା କହିଲା (ଯିଏ ସମସ୍ତଙ୍କ ଉପରେ ହାକିମାତି ଦେଖାଏ)।
ଠକ୍ ଠକ୍!ଏଇ ସମୟରେ କିଏ ଆସିଲା?ସେ ଥିଲେ ଯୁଡ୍ ର ବାପା, ଯିଏ ଭାରି ଫିଟ୍ ଫାଟ୍ ଦିଶୁଥିଲେ। ସେ ଗୋଟେ ବଡ଼ ହୋଟେଲ୍‌ ପାଇଁ କାର୍ ଚଲାନ୍ତି। ସେ କହିଲେ, “ମୁଁ ଗୋଟେ କାମ ପାଇଁ ଏଠାକୁ ଆସିଛି। ଯୁଡ୍ କୁ ତା କୁନି ଭଉଣି ପାଖକୁ ଫେରିଯିବାକୁ ପଡ଼ିବ।ସାନିଆ, ମୁଁ ତୁମକୁ ଜନ୍ମଦିନର ଅନେକ ଶୁଭେଚ୍ଛା ଜଣାଉଛି।”
ମୁହଁ ଶୁଖାଇ ଯୁଡ୍ ଘରକୁ ଫେରିଗଲା।ସାନିଆର ମୁହଁ ମଧ୍ୟ ଶୁଖିଗଲା।ଯୁଡ୍ ଯିବାପରେ ଏବେ ମାତ୍ର ଆଠ ଜଣ ଅତିଥି ରହିଲେ।‘ଆରେ ଚାଲ ଖେଳ ଆରମ୍ଭ କରିବା।‘ ପାଟି କରି ପ୍ରିୟା କହିଲା। ସାନିଆ ପ୍ରଥମେ ବିରକ୍ତ ହୋଇ ପ୍ରିୟା ଆଡ଼କୁ ଚାହିଁଲା ଓ ତା’ପରେ ଆଖି ବନ୍ଦ କରି ଗଣିବାକୁ ଆରମ୍ଭ କଲା।
“୧, ୨, ୩, ...” କରନ୍ ଗୋଟେ ସପ ଗୁଡ଼ାଇ ହୋଇ ଲୁଚିଗଲା।“୪, ୫, ୬, ...” ପ୍ରିୟା ଆଟୁ ଉପରକୁ ଉଠି ଲୁଚିଗଲା।“୭, ୮, ୯, ...” ହରପ୍ରିତ୍‌ କବାଟ ଖୋଲି ବାହାରକୁ ଦୌଡ଼ି ପଳାଇଲା।“ଦଶ!” ସାନିଆ ପାଟି କରି କହିଲା, ତୁମେମାନେ ପ୍ରସ୍ତୁତ ତ ?
ମୁଁ ଆସିଲି।
ଆଠ ଜଣଙ୍କୁ ଖୋଜିବାକୁ ପଡ଼ିବ!ସାନିଆ ସେ କୋଠରୀ ଭିତରେ ଖୁବ୍ ଯୋର୍‌ରେ ଦୗଡ଼ିବାକୁ ଲାଗିଲା। ଦୌଡ଼ୁ ଦୌଡ଼ୁ ସେ ସପରେ ଝୁଣ୍ଟି ପଡ଼ି ଗଲା।“ଓଃ!” ପାଟିକଲା ସାନିଆ।“ଓଃ!”, ସପ ଭିତରୁ ପାଟି ଶୁଭିଲା।“କରନ୍ ତୋତେ ଧରିଦେଲି!” ସାନିଆ କହିଲା, ବିଚରା କରନ୍!ଆଉ କେତେଜଣଙ୍କୁ ଖୋଜିବାର ଅଛି?
ସାତ!
“ଭୋ ଭୋ ଭୋ!” ସାନିଆର କୁକୁର ରାଜା ଏକ ଗୋଲାପି ଓଢ଼ଣୀ ପାଟିରେ ଧରି କୋଠରୀ ଭିତରକୁ ପଶି ଆସିଲା। “ବଦ୍‌ମାସ କୁକୁର!
ଦୁଷ୍ଟ କୁକୁର!”କହି ତା’ ପଛେ ପଛେ ଧାଇଁ ଆସିଲା ଜୋୟା।“ତୁ ଧରା ପଡ଼ିଗଲୁ ଜୋୟା”, ହସି ହସି କହିଲା ସାନିଆ।ଆଉ କେତେଜଣ ରହିଲେ?
ଛଅ!
ସାନିଆ ତା’ପରେ ଶୋଇବାଘର ଭିତରକୁ ଧାଇଁଲା।ଦେଖିଲା ଖଟ ତଳେ କେହି ନାହାନ୍ତି। ଟ୍ରଙ୍କ ଭିତରେ ମଧ୍ୟ କେହି ନଥିଲେ।
“ଆଛୁଁ” କାନ୍ଥ ଆଲମିରା ଭିତରୁ ଶୁଭିଲା।ସାନିଆ କାନ୍ଥ ଆଲମିରା କବାଟ ଖୋଲିଦେଲା। “ଆଛୁଁ” ରୋହନ୍ ଆଉଥରେ ଛିଙ୍କିଲା।“ଏହା ଭିତରେ ପ୍ରବଳ ଧୂଳି!” ଅମନ୍ ବିରକ୍ତ ହୋଇ କହିଲା।“ରୋହନ୍ ଓ ଅମନ୍, ମୁଁ ତୁମ ଦୁଇଜଣଙ୍କୁ ଧରି ଦେଲି”!, ସାନିଆ ତାଳିମାରି କହିଲା।ଏବେ ଆଉ କେତେଜଣ ରହିଲେ?
ଚାରି!
ଏହାପରେ ସାନିଆ ଛାତ ଉପରକୁ ଚଢ଼ିଗଲା। ସେ ଦେଖିଲା ପାଣି ଟାଙ୍କି ପଛରେ କିଛି ଗୋଟେ ଅଛି। ସାନିଆ ଛପି ଛପି ସେଇଆଡ଼କୁ ଗଲା। “ହିସ୍!” ବିଲେଇ ଟିଏ ତାର ଉପରେ ଶୁଖା ହୋଇଥିବା ଲୁଗା ଉପରକୁ ଖପ୍ କରି ଡେଇଁ ପଡ଼ିଲା।“ଆଃ!” ଚିତ୍କାର କରି ମାମାଙ୍କ ଶାଢ଼ୀ ପଛରେ ଯିଏ ଲୁଚିଥିଲା ସେ ଦୁଲ୍ କରି ତଳେ ପଡ଼ିଗଲା।“ସାନୁ , ତୁ ଧରା ପଡ଼ିଲୁ!” ଖୁସିରେ ପାଟି କରି କହିଲା ସାନିଆ। ଧରା ନ ପଡ଼ି ଆଉ ରହିଲେ କେତେ?
ତିନି!
“ସୁଉ… ଆରେ ଯାଆ ଏଠାରୁ!
ନାଁଆ… ଆସନା”କ’ଣ ଚାଲିଛି ସେଠି?
ଏହା ଦେଖିବାକୁ ସାନିଆ ବଗିଚା ଭିତରକୁ ଧାଇଁଲା। ସେଠାରେ ଦେଖିଲା ଯେ ହରପ୍ରିତ୍‌ ଓ ମାରିଆ ଗୋଟିଏ ବଡ଼ ମହୁମାଛିକୁ ଦେଖି ଛାନିଆ ହୋଇ ମନ୍ଦାର ଗଛ ପଛପଟେ ଲୁଚି ବସିଛନ୍ତି।“ହରପ୍ରିତ୍‌ ଓ ମାରିଆ (ଯିଏ ମହୁମାଛିକୁ ଦେଖି ଦୌଡ଼ିପଳାଉଥିଲେ) ତୁମେ ଦୁଇଜଣ ଧରା ପଡ଼ିଲ!” ସାନିଆ ପାଟିକରି କହିଲା।ଏବେ ଆଉ କେତେଜଣ ରହିଲେ?।ମାତ୍ର ଜଣେ!
ହଠାତ୍ ଘର ସାରା ବଢ଼ିଆ ପାଓ ଭାଜି ବାସ୍ନାରେ ମହକି ଉଠିଲା।ଏ ବାସ୍ନା ପାଇ ସାନିଆକୁ ହଠାତ୍ ଭୋକ ଲାଗିଲା।‘କେକ୍ କାଟିବାର ସମୟ ହୋଇଗଲା ସାନିଆ!” କହି ସାନିଆର ମାମା ଡାକିଲେ।“ଆମେ ସମସ୍ତେ ଅପେକ୍ଷା କରିଛୁ!”ସମସ୍ତେ ସାନିଆକୁ ଅନାଇ “ହାପି ବାର୍ଥଡ଼େ ଟୁ ୟୁ” ଗାଇଲେ।‘ଶୁଣ!’ କେହିଜଣେ ରାଗିଯାଇ ପାଟି କଲା। “ତୁମେ ମୋତେ ଏ ପର୍ଯ୍ୟନ୍ତ ଧରି ପାରି ନାହଁ।”
“ପ୍ରିୟା ତୁ ଧରା ପଡ଼ିଗଲୁ”, ହସ ଚାପିବାକୁ ଚେଷ୍ଟା କରି କହିଲା ସାନିଆ।ଏହା ଶୁଣି ହର୍ ପ୍ରିତ୍‌ ଓ ଜୋୟା ମଧ୍ୟ ହସି ଉଠିଲେ।“ତୁମମାନଙ୍କର ଏତେ ସାହସ। ମୋତେ ଦେଖି ହସୁଛ!” ଏହା କହି ପ୍ରିୟା ହାତ ମୁଠା କରି ଅନାଇଲା।ଭୁସ୍!
ସେ ଆଟୁ ଉପରୁ ଦୁଲ୍ କରି ତକିଆ ଗଦା ଉପରେ ପଡ଼ିଗଲା।
ସାନିଆ ନ ହସି ପ୍ରିୟାକୁ ଉଠିବାରେ ସାହାଯ୍ୟ କଲା ଏବଂ ତାକୁ କେକ୍‌ରୁ ଗୋଟେ ବଡ଼ ଖଣ୍ତ କାଟିଦେଲା।“ଧନ୍ୟବାଦ!” ପ୍ରିୟା କହିଲା। ଏଥର ସେ ଆଉ କାହାକୁ ହୁକୁମ୍ ଦେବା ଭଳି ଜଣାପଡ଼ିଲାନି।“ତୋତେ ଜନ୍ମଦିନର ଶୁଭେଚ୍ଛା ସାନିଆ!” ଏହା ଶୁଣି ସାନିଆ ମୁହଁରେ ହସ ଆସିଲା।ଏବେ ଆଉ କେତେଜଣଙ୍କୁ ଖୋଜିବାର ଅଛି?
﻿ଶୂନ!
ନେଇଯାଅ ଏଇଟା !ସାନିଆର ନଅ ଜଣ ସାଙ୍ଗ ତା ଜନ୍ମଦିନ ପାଳିବା ପାଇଁ ଆସିଥିଲେ। ଯେତେବେଳେ, ଯୁଡ୍ ତା ଘରକୁ ଫେରିଗଲା, ସେତେବେଳେ ନଅ ଜଣରୁ ଜଣେ କମ୍, ମାନେ ବାକି ରହିଲେ ଆଠ ଜଣ ସାଙ୍ଗ। ସାଙ୍ଗ ଦଳ ଭିତରୁ ଜଣକୁ କାଢି଼ ନିଆଗଲା । ଆମେ ଏହାକୁ ଏହି ଭଳି ଲେଖି ପାରିବା:୯ (ସାଙ୍ଗ)- ୧ (ଯୁଡ୍ )= ୮ (ସାଙ୍ଗ ରହିଲେ)
ଯେତେବେଳେ ଲୁଚିଥିବା ସାଙ୍ଗମାନଙ୍କ ଭିତରୁ ଛଅ ଜଣ ସାଙ୍ଗଙ୍କୁ ଖୋଜିବାର ଥିଲା, ସେତେବେଳେ ସାନିଆ, ରୋହନ ଓ ଅମନ୍‌କୁ ଖୋଜି ପାଇଥିଲା। ମାନେ ଛଅ ଜଣରୁ ଦୁଇ ଜଣ କମ ହୋଇଯାଇଥିଲେ। ଦୁଇ ଜଣଙ୍କୁ କାଢ଼ିନିଆଗଲା। ଆମେ ଏହାକୁ ଏହିପରି ଲେଖିପାରିବା:୬ (ସାଙ୍ଗ)- ୨ (ରୋହନ୍ ଓ ଅମନ୍)= ୪ (ସାଙ୍ଗ ରହିଲେ)ଏଇ ଯେଉଁ ଗୋଟେ ବଡ଼ ସଂଖ୍ୟାରୁ ଛୋଟ ସଂଖ୍ୟାକୁ ଆମେ କାଢ଼ିଆଣୁଛେ, ତାକୁ ହିଁ ଫେଡ଼ାଣ ବା ବିୟୋଗ କୁହାଯାଏ।କିନ୍ତୁ ଫେଡ଼ାଣ କେବଳ ଏଇ ସାଙ୍ଗମାନଙ୍କ କଥାରେ ନୁହେଁ, ଅନ୍ୟ ବହୁ କ୍ଷେତ୍ରରେ ମଧ୍ୟ ପ୍ରୟୋଗ କରାଯାଇପାରିବ।
ରାଜମା ମଞ୍ଜିରେ ମଧ୍ୟ ଫେଡ଼ାଣ କିପରି ହୁଏ ଜାଣି ପାରିବା...ଯଦି ୯ଟି ରାଜମା ମଞ୍ଜିରୁ ୩ଟି ନେଇଯିବା, ତେବେ କେତୋଟି ରହିବ?୯ (ମଞ୍ଜି)- ୩ (ମଞ୍ଜି)= ______(ମଞ୍ଜି ରହିଲା)ମୁଦ୍ରାକୁ ନେଇ ମଧ୍ୟ ଫେଡ଼ାଣ ହୋଇପାରିବ:ମୁଣାରେ ଥିବା ୮ଟି ମୁଦ୍ରାରୁ ତୁମେ ଯଦି ୪ଟି ମୁଦ୍ରା ନେଇଯିବ,ତେବେ ଆଉ କେତୋଟି ରହିବ?୮ (ମୁଦ୍ରା)- ୪ (ମୁଦ୍ରା)= _____ (ମୁଦ୍ରା ରହିଲା)ଏହା କେତେ ମଜାଦାର କଥା ନା!
ଅନୁକୁ ତା’ ବାପା କରୁଥିବା ଅନେକ କାମ ଭଲ ଲାଗେ । ତା’ ବାପା ତିଆରି କରୁଥିବା ଚିକ୍ ମିକ୍ କାଗଜ ର ଲଣ୍ଠନ, ସେ ଛାଣୁଥିବା କୁଡ଼ୁମୁଡ଼ି ପିଆଜି, ଆଉ ତାଙ୍କ କାଗଜ ତିଆରି କୁନି କଇଁଚ ସବୁ ଅନୁକୁ ବହୁତ ଭଲ ଲାଗେ । ବାପା ଡେଉଁ ଡେଉଁ ସିଡ଼ି ଚଢନ୍ତି ଓ ଦାଦାଙ୍କ ସାଥୀରେ କୁସ୍ତି କରନ୍ତି । ଘରକୁ କୁଣିଆଁ ଆସିଲେ, ସେ ସମସ୍ତଙ୍କୁ ମଜା କଥା କହି ହସାନ୍ତି । ଅନୁକୁ ଏସବୁ ଖୁବ୍ ଭଲ ଲାଗେ । କିନ୍ତୁ, ତୁମେ ଜାଣକି ଅନୁକୁ ସୁବୁଠୁ ବେଶୀ କ’ଣ ଭଲ ଲାଗେ?
ତାହା ହେଉଛି ବାପାଙ୍କ ନିଶ ।
ସକାଳେ ଯେତେବେଳେ ତା’ ବାପା ଖିଅର ହୁଅନ୍ତି, ଅନୁ ତାଙ୍କ ପାଖରେ ବସି ମନ ଦେଇ ଦେଖୁଥାଏ । ବାପା ଛୋଟିଆ କଇଁଚିଟିରେ କଚ୍ କଚ୍ କରି ନିଶକୁ କାଟି ବାଗେଇ ଦିଅନ୍ତି । ଅନୁ କହେ, “ହେଇ ବାଁ ପଟେ ଟିକେ ରହିଗଲା, ଏବେ ଟିକେ ଡାହାଣକୁ । ନାଇଁ, ନାଇଁ ନିଶକୁ ଏତେ ଛୋଟ କରନି । ଏତେ ଛୋଟ କଲେ ମୁଁ ତୁମ ସାଥୀରେ କଟି କରିଦେବି ।”
ବାପା ଗାଧୋଇ ଆସିଲା ପରେ ଅନୁ ଛୋଟ ପାନିଆଟିଏ ଧରି ତାଙ୍କ ନିଶକୁ କୁଣ୍ଡାଇ ଦିଏ ଓ ଦୁଇପଟୁ ଧରି ମୋଡ଼ି ଦିଏ । ଏବେ ବାପାଙ୍କ ନିଶ ସିଧା ଓ ଦମଦାର୍ ଦିଶେ । “ବାପା, ଏଥର ହେଇଗଲା । ଏଥିର ଆଉ ଖରାପ କରିବ ନାହିଁ ଠିକ ଅଛି?” ଅନୁ ବାପାଙ୍କୁ ଆଦେଶ ଦେଲା ଭଳି କହେ ।
ଅନୁ ଭାବେ, ତା’ ବାପା ଯଦି ଗୋଟିଏ ସୁନ୍ଦର, ଲମ୍ବା ପୋଷାକ ପିନ୍ଧି, ମୁଣ୍ଡରେ ପଗଡ଼ି ବାନ୍ଧି, ଆଣ୍ଟାରେ ଖଣ୍ଡା ଖୋସି, ଘୋଡ଼ା ଚଢ଼ି ବାହାରନ୍ତେ, ସେ ଗୋଟିଏ ଚଷମା ପିନ୍ଧା ସୈନିକ ପରି ଦିଶନ୍ତେ ।
ଅନୁକୁ ନିଶ ରଖିଥିବା ସବୁ ଲୋକ ଭଲ ଲାଗନ୍ତି । ଯେମିତି ସେ ତା’ ସାଙ୍ଗ ତୁତିର ବାପାଙ୍କୁ ଦେଖି ଖୁସି ହୁଏ । ତୁତିର ପ୍ରକୃତ ନାଁ ସ୍ମୃତି । ସ୍ମୃତିର ବାପାଙ୍କ ନିଶ ଖୁବ୍ ମୋଟା । ତାଙ୍କ ନିଶକୁ କୁଣ୍ଡାଇବା ପାଇଁ ବଡ଼ ପାନିଆଟିଏ ଦରକାର ପଡ଼ୁଥିବ । ସେ ଜଣେ ଭଲ ଟେନିସ ଖେଳାଳୀ । କିନ୍ତୁ ସେ ଜଣେ ପହେଲମାନ ହୋଇଥିଲେ ଭଲ ହୋଇଥାନ୍ତା । ସେ ଯଦି ତାଙ୍କର ପଗଡ଼ି ପିନ୍ଧି, କାନ୍ଧରେ ଠେଙ୍ଗା ରଖି ବାହାରନ୍ତେ, ସେ ବି ବହୁତ ଭଲ ଦିଶନ୍ତେ ।
ସାହିଲ୍ ବାପାଙ୍କ ନିଶ ପେନ୍ସିଲ୍ ପରି ସରୁ । ଅନୁ ଆଶ୍ଚର୍ଯ୍ୟ ହୋଇ ଭାବେ ଯେ ସେ ତାଙ୍କ ନିଶକୁ କାଟି ଏତେ ସରୁ କେମିତି କରନ୍ତି?
ସେ ଯଦି ଗୋଟିଏ ଲମ୍ବା କଳା ଟୋପି, କଳା ଓଭର କୋଟ୍ ଆଉ ଗୋଟିଏ କଳା ଚଷମା ପିନ୍ଧନ୍ତେ ସେ ଟିଭି ରେ ସମସ୍ତ ଚୋରଙ୍କୁ ଧରୁଥିବା ଜଣେ ଗୋଇନ୍ଦା ପରି ଦିଶନ୍ତେ ।
କିନ୍ତୁ ପଡ଼ିଶାଘର ଜେଜେଙ୍କର ନିଶ ଥିଲା ସବୁଠୁ ବଢ଼ିଆ । ତାଙ୍କ ନିଶକୁ ଦେଖିଲେ ଲାଗୁଥିଲା ଯେପରି ଆକାଶରୁ ଖଣ୍ଡେ ଧଳାମେଘ ଖସି ଆସିଛି ତାଙ୍କ ନାକ ତଳେ ରହିବାକୁ!
ତାଙ୍କ ପାଟି ସେ ମେଘ ତଳେ ଘୋଡ଼ାଇ ହୋଇଯାଉଥିଲା । ଅନୁ ଆଶ୍ଚର୍ଯ୍ୟ ହୋଇ ଭାବେ ଯେ ଜେଜେ ଏପରି ଏକ ଧଳା ମେଘ ପରି ନିଶ ରଖି କେମିତି ଖାଆନ୍ତି।
ଅନୁ ଭାବେ, ତା’ ନାକ ତଳେ ନିଶ କାହିଁକି ଉଠୁ ନାହିଁ?
ସବୁଦିନ ସକାଳେ ସେ ସାବୁନ ଫେଣରେ ନିଜ ମୁହଁରେ ବିଭିନ୍ନ ପ୍ରକାରର ନିଶ ତିଆରି କରେ ଓ “ମୋ ନିଶ ସବୁଠୁ ବଢ଼ିଆ” କହେ। “ଏହା ପୁରା ଧଳା ଓ କଅଁଳ!
ଏ ନିଶ ବଢ଼ିଆ ନୁହେଁ କି?” ସେ ଖୁସି ହୋଇ ପଚାରେ ।
ଆଜି ଶ୍ରୀଙ୍ଗେରୀ ଶ୍ରୀନିବାସର ବାର୍ଷିକ ବାଳକଟା ଦିନ ଥିଲା।
ଶ୍ରୀଙ୍ଗେରୀ ଶ୍ରୀନିବାସ ପ୍ରତିଥର ଭଳି ସ୍ଥାନୀୟ ବାରିକ ପାଖକୁ ଯିବା ପାଇଁ ଘରୁ ବାହାରି ପଡ଼ିଲା।
କିନ୍ତୁ ବାରିକ କହିଲା, “ଆଜି, ଏତେ ଲମ୍ୱାବାଳ କାଟିବାକୁ ମୋ ପାଖରେ ସମୟ ନାହିଁ!”
ଦୁଃଖୀ ହୋଇ, ଶ୍ରୀଙ୍ଗେରୀ ଶ୍ରୀନିବାସ ନିଜ ସ୍ତ୍ରୀ ପାଖରୁ ସାହାଯ୍ୟ ପାଇବା ପାଇଁ ଘରକୁ ଫେରିଆସିଲା।
କିନ୍ତୁ ତା’ ସ୍ତ୍ରୀ କହିଲା, “ଆଜି ମୋ ପାଖରେ ଏତେ ଲମ୍ୱାବାଳ କାଟିଦେବାକୁ ସମୟ ନାହିଁ!”
କିଛିଟା ରାଗିଯାଇ ଶ୍ରୀଙ୍ଗେରୀ ଶ୍ରୀନିବାସ ସାଂଗ ଦରଜୀ ପାଖକୁ ଗଲା।
କିନ୍ତୁ ଦରଜୀ କହିଲା, “ମୋ ପାଖରେ ଏତେ ଲମ୍ୱାବାଳ କାଟିବାକୁ ସମୟ ନାହିଁ!”
ଏଇନା ଟିକିଏ ଚିନ୍ତିତ ହେଇ, ଶ୍ରୀଙ୍ଗେରୀ ଶ୍ରୀନିବାସ ଆଉ ଏକ ବଢ଼େଇ ସାଂଗ ପାଖକୁ ଗଲା।
କିନ୍ତୁ ବଢ଼େଇ କହିଲା, “ଆଜି ମୋ ପାଖରେ ଏତେ ଲମ୍ୱାବାଳ କାଟିଦେବାକୁ ସମୟ ନାହିଁ!”
ବିଚାରା, ଶ୍ରୀଙ୍ଗେରୀ ଶ୍ରୀନିବାସ, ଯାହା ଜଣାଯାଉଛି ଏଥର ବାର୍ଷିକ ବାଳକଟା ଦିନରେ କେହି ତା’ ବାଳ କାଟି ଦେବେନି।
କାନ୍ଦିକାନ୍ଦି ସିଏ ଗାଁ ପାଖ ଜଂଗଲ ଦେଇ ଚାଲିବାକୁ ଲାଗିଲା।
ସିଏ ଗୋଟିଏ ଗୁମ୍ଫା ପାଖରେ ବସି ବଡ଼ପାଟିରେ କାନ୍ଦିଲା।
“ଦିନ ପ୍ରାୟ ସରିଆସିଲାଣି। ଆଜି ମୁଁ କେମିତି ମୋ ବାଳ କାଟିବି?
ହେ ଭଗବାନ, ମୋତେ ସାହାଯ୍ୟ କର!”
ଗୁମ୍ପା ଭିତରେ ଶାନ୍ତିରେ ଶୋଇଥିବା ବାଘଟି ଏମିତି ପାଟି ଶୁଣି ବ୍ୟତିବ୍ୟସ୍ତ ହୋଇପଡ଼ିଲା।
ସେ ଶ୍ରୀଙ୍ଗେରୀ ଶ୍ରୀନିବାସ ଆଡ଼କୁ ଗର୍ଜନ କରି ବାହାରି ଆସିଲା।
ବିଚରା ଶ୍ରୀଙ୍ଗେରୀ ଶ୍ରୀନିବାସ ଏତେ ଡରିଗଲା, ଏତେ ଡରିଗଲା, ଏତେ ଡରିଗଲା...
ଯେ ତା’ର ସବୁତକ ବାଳ ଖସିପଡ଼ିଲା।
ଶ୍ରୀଙ୍ଗେରୀ ଶ୍ରୀନିବାସ ପୂରା ରାସ୍ତା ଦୌଡ଼ିକରି ନିଜ ଗାଁରେ ପହଂଚିଗଲା। ବାଘ ଶୋଇବା ପାଇଁ ଚାଲିଗଲା।
ବର୍ତ୍ତମାନ ଶ୍ରୀଙ୍ଗେରୀ ଶ୍ରୀନିବାସକୁ ଅନେକଦିନ ଯାଏ ବାଳ କଟିବାକୁ ପଡ଼ିବନି।
ମୁ କନ ଭଲ ପିଲା ?
ହ, ତୁମେ ଜନେ ଭଲ ପିଲା .
ମୁ କନ ଭଲ ଝିଅ ?
ହ, ତୁ ବେଳେବେଳେ ବିରକ୍ତ କରୂ I
ସେ କନ ଚଗଲା ପିଲା ?
ହ, ବେଳେବେଳେ ସେ ବଦାମଶି କରେ I
ସେ କନ ଚଗଲା ଝିଅ ?
ବେଳେବେଳେ ସେ ଅବୁଝା ହୁଏ I
ସେ କନ ସାନ୍ତ ପିଲା ?
ତାକୁ ପାଟିତୁନ୍ଦ କରିବାକୁ ଭଲଲାଗେ I
ତୁ ସବୁଠୁ ଭଲ I ତୁ ସବୁଠୁ ଭଲ ଝିଅ I
ଏକ ଘନ ଜଙ୍ଗଲ ଥିଲା। ଏହା ଏକ ବହୁତ ବଡ଼ ଜଙ୍ଗଲ ଥିଲା। ସେଥିରେ ବହୁତ ଗଛ ଓ ସରୁ ରାସ୍ତାଟିଏ ଥିଲା। ଅନେକ ପଶୁପକ୍ଷୀ ସେଠି ରହୁଥିଲେ।
ଦିନେ ସବୁ ପଶୁପକ୍ଷୀ ଏକାଠି ହେଲେ। “ତୁମେ ଶୁଣିଲଣି?” ତୋତା, ଶୁଆ ପଚାରିଲା। “ହଁ” ହିରନ୍,ହରିଣ କହିଲା। “କ’ଣ?” ପଚାରିଲା ଡରୁଆ, ଠେକୁଆ “ଆମ ଜଙ୍ଗଲରେ ସ୍କୁଲଟିଏ ଅଛି।” ଝୁଲା, ମାଙ୍କଡ଼ ଉତ୍ତର ଦେଲା। ମୋଟ ହାତୀ ଆଶ୍ଚର୍ଯ୍ୟ ହୋଇ ଜାଣିବାକୁ ଚାହିଁଲା “ପିଁ?” ଲମ୍ୱୁ ଜିରାଫ କହିଲା, “ଓଃ ଭଲ କଥା। ” ଧୀମା, ଗେଣ୍ତା କହିଲା, “ଶିଘ୍ର ଚାଲ ଯିବା।”
ତୋତା, ଶୁଆ ଆଗୁଆ ଉଡ଼ିଗଲା। ଝୁଲା, ମାଙ୍କଡ଼ ଗଛରୁ ଡେଇଁଗଲା ପୁରୁଖା, ଅଜଗର ଘୋଷାରି ହୋଇ ଚାଲିଲା। “ଏଇଠି!” ଶୁଆ ପାଟିକଲା। “ତୁମେ ପଢ଼ିପାରୁଛ?” “ମୁଁ ଭାବୁଛି ଏଇଟା ଓଲଟା ରଖାଯାଇଛି।‍” ଡାଳରୁ ଝୁଲି ଝୁଲା କହିଲା। ପୁରୁଖା ପୂର୍ଣ୍ଣଛେଦ ପକେଇଲା, “ହି ସ୍ ସ୍ ସ୍  କେହି ପଢ଼ି ପାରିବେନି।"
ତୋତା, ଶୁଆ ଆଗୁଆ ଉଡ଼ିଗଲା। ଝୁଲା, ମାଙ୍କଡ଼ ଗଛରୁ ଡେଇଁଗଲା ପୁରୁଖା, ଅଜଗର ଘୋଷାରି ହୋଇ ଚାଲିଲା। “ଏଇଠି!” ଶୁଆ ପାଟିକଲା। “ତୁମେ ପଢ଼ିପାରୁଛ?” “ମୁଁ ଭାବୁଛି ଏଇଟା ଓଲଟା ରଖାଯାଇଛି।‍” ଡାଳରୁ ଝୁଲି ଝୁଲା କହିଲା। ପୁରୁଖା ପୂର୍ଣ୍ଣଛେଦ ପକେଇଲା, “ହି ସ୍ ସ୍ ସ୍  କେହି ପଢ଼ି ପାରିବେନି।"
“ମୁଁ ଦୋଳିଟିଏ ପାଇଗଲି।” ଧୀମା କହିଲା। “ଏଇ ବ୍ଲକ୍ ଗୁଡ଼ିକ କ’ଣ?” ଡରୁଆ ଜାଣିବାକୁ ଚାହିଁଲା। “ଏଇଟା କ’ଣ?” ଝୁଲା ବି ପଚାରିଲା। ପୁରୁଖା ବୁଝେଇଲା, “ମୁଁ ଭାବୁଛି,ଏଇଟା ଗୋଟେ ପେନ୍‍ସିଲ।‍”
ମୋଟା ଏବଂ ଲମ୍ୱୁ କ୍ଲାସରୁମ ଟିଏ ପାଇଲେ। ସେମାନେ ଅନ୍ୟମାନଙ୍କୁ ଡାକିଲେ “ଦେଖ, ଏଇଟା କ’ଣ?” ସମସ୍ତେ ସ୍କୁଲବ୍ୟାଗ ନେଇ ଆସି ଥିଲେ। ସେମାନେ  ପାଟିକଲେ “ସାର୍!
ସାର୍!
ଆମ ସାର୍ କାହାନ୍ତି?” କେହି ଜାଣି ନଥିଲେ।
ସେମାନେ ଏକ ଗର୍ଜନ ଶୁଣିଲେ। ସେମାନେ ଏକ ବଡ଼ ଗର୍ଜନ ଶୁଣିଲେ। ସେମାନେ ଏକ ବିରାଟ ଗର୍ଜନ ଶୁଣିଲେ। ପୁରୁଣା ଚିନ୍ତିତ ହୋଇ ପଡ଼ିଲା। ଧୀମା ଡରିଗଲା। ଶୁଆ କଳାପଟା ପଛରେ ଲୁଚିଗଲା। ଲମ୍ୱୁ ଏବଂ ଝୁଲା ଧନ୍ଦି ହୋଇଗଲେ। ଏଇଟା କିଏ?
“ହପ୍!” ଝୁଲା ମାଙ୍କଡ଼ କହିଲା। କେହି କଥା କହିଲେନି।
ସେମାନେ ସମସ୍ତେ ଶିକ୍ଷକଙ୍କ ଆଡ଼କୁ ଚାହିଁଲେ। ସାବଧାନତା ସହ ତଳୁ ଉପରକୁ। ଶିକ୍ଷକ କଳାପଟାରେ ଲେଖିବା ପାଇଁ ବୁଲିପଡ଼ିଲେ। “ଡେଇଁ ପଡ଼।” ଝୁଲା କହିଲା। “ଉଡ଼!” ଶୁଆ କହିଲା। ଥମ୍ ଥମ୍ ଥମ୍ ମୋଟା ଦଉଡ଼ିଲା।
“ଦୌଡ଼, ଦୌଡ଼, ଶୀଘ୍ର ଦୌଡ଼ି ପଳାଅ। ” ଧୀମା ପାଟିକଲା। “ପଳେଇଯାଅ।” ସେମାନେ ସମସ୍ତେ ଏକା ସାଂଗରେ ପାଟିକଲେ। ଶିକ୍ଷକ ଯେତେବେଳେ ବୁଲିପଡ଼ିଲେ... କ୍ଲାସରେ କେହି ନ ଥିଲେ।
ବାଣୀ ବୋଲି ଚାରିବର୍ଷର ଝିଅଟିଏ | ସବୁଜରଙ୍ଗର କବାଟ ଲାଗିଥିବା ଘରେ ସେ ରହେ  |ଗାଢ଼ ହଳଦିଆ ରଙ୍ଗର ଝରକା ଓ ନାଲି ରଙ୍ଗର କବାଟ ଲାଗିଥିବା ଗୋଟେ ସ୍କୁଲରେ ସେ ପଢ଼େ |
ବାଣୀ ତା ସ୍କୁଲକୁ ଭଲପାଏ | ପାଠ ପଢ଼ା ସହିତ ସେ ନାଚେ, ଗାଏ ଓ ସାଂଗମାନଂକ ସହିତ ଖେଳେ |
ଦିନେ ରାତିରେ ବାଣୀ ଭାରି ହାଲିଆ ହେଇପଡ଼ିଥାଏ |ଶୋଇବା ପାଇଁ  ସେ ଯେମିତି ଆଖି ବନ୍ଦ କରିଛି, ତାକୁ ଲାଗିଲା ସେ ଭାସୁଛି| ଭାସି ଚାଲିଛି  ଘର ବାହାରକୁ, ପାହାଡ଼ ତଳର ଗଛମାନଙ୍କ ଭିତରକୁ |
ବାଣୀ ଉଠ୍ !
ଉଠ୍ ବାଣୀ !
ବାଣୀ ଝଟ୍ କରି ଉଠି ପଡ଼ିଲା |କଉତୁକିଆ ପୋଷକ ଓ ଟୋପି ପିନ୍ଧିଥିବା ଅଦ୍ଭୁତ ପିଲା ଗୁଡ଼ିଏ ତା ସାମନାରଠିଆ ହୋଇଥିବାର ସେ ଦେଖିଲା |
ସେ ପିଲା ଗୁଡ଼ିକ ବାଣୀ ଚାରିପଟେ ଗୋଲେଇ ହେଇ ଠିଆ ହେଲେ ଓ ଗୀତ ଗାଇବାକୁ ଆରମ୍ଭ କଲେ|"ସ୍ଵାଗତମ୍!
ସ୍ଵାଗତମ୍ !
ଆମେ ପ୍ରାୟ ବର୍ଷେ ହେଲା ତମକୁ ଅପେକ୍ଷା କରିଛୁ |""ବର୍ଷେ ହେଲା!"
ବାଣୀ ଫିସ୍ ଫିସ୍ କରି କହିଲା |"ହଁ!
ହଁ!"
ସେମାନେ କହିଲେ |
“ଆମେ ଜାଣିଛୁ ତମେ ନିଦରେ ଭାସିପାର |” “ହୁଏତ ଗୀତ ବି ଗାଇପାରୁଥିବ |” “କିନ୍ତୁ ମୁଁ ଶୋଇନି,” ବାଣୀ ନିଜକୁ ଟିକିଏ ଚୁମୁଟି ଦେଇ କହିଲା, “ଆଃ !” “ତମେ ନିଦରେ ଉଡ଼ିପାର,” ସେମାନେ ଗାଇଲେ  |“ଉଡ଼ିପାରେ?
କେମିତି?
କୋଉଠି?” ବାଣୀ ପଚାରିଲା  |“ତମେ ତମ ହାତ ଯୋଡ଼ିକ ଡେଣା ପରି ମେଲେଇଦିଅ | ଚଢ଼େଇ ଭଳି, ବାଦଲ୍‌ ଭଳି, ଯେମିତି ତମ ଇଚ୍ଛା ଉଡ଼ିଚାଲ |”
ବାଣୀ ତା ହାତ ଯୋଡ଼ିକ ଦୁଇପଟକୁ  ମେଲେଇ ଦେଲା ଓ ତା'ର ନୂଆ ସାଂଗ ମାନଂକ ସହିତ ଉଡ଼ି ଚାଲିଲା|ସେମାନେ ବଣ ଉପର ଦେଇ ଉଡ଼ି ଚାଲିଲେ | ବାଣୀ ଯେତେବେଳେ ତଳକୁ ଚାହିଁଲା, ଶହ ଶହ ସଂଖ୍ୟା ରେ ଆଲୁଅ ଦେଖିଲା |
ଆଲୁଅ ଆଡ଼କୁ ଓହ୍ଲଉଥିବା ସେଇ ସାଙ୍ଗମାନଙ୍କୁ ସେ ଅନୁସରଣ କଲା  | ବିରାଟ ବିରାଟ ଛତୁରେ ତିଆରି ସହରଟିଏ ବାଣୀ ଦେଖିଲା |  ସେଠାରେ ସବୁଜରଙ୍ଗର ଛତୁ ଥିଲା  | ହଳଦିଆ, ଧଳା, ବାଇଗଣୀ ଓ ନାଲି ଛତୁ ମଧ୍ୟ ଥିଲା  | ପ୍ରତି ଛତୁରେ ଘରଟିଏ ଥିଲା  |
ବାଣ ଉଡ଼ି ଉଡ଼ି ଗୋଟେ ଘର ଭିତରକୁ ଗଲା | ଘରଟି ଯେ କୌଣସି ସାଧାରଣ ଘର ଭଳି ଥିଲା, ମାତ୍ର ତା’ର ଚଟାଣ ଛତୁରେ ତିଆରି ହୋଇଥିଲା, ଯାହା ଖୁବ୍‌ କୋମଳ ଥିଲା | ଗାଲିଚାଠାରୁ ମଧ୍ୟ ନରମ ଥିଲା | ପିଲାମାନେ ବାଣୀକୁ ଛତୁର ସହର ଦେଖାଇ ଡେଉଁଥିଲେ ଓ ଦୌଡ଼ୁଥିଲେ  |
“ଆସ!
ଚାଲ ଏଥର ଖାଇବା,” ସେ ପିଲାମାନେ କହିଉଠିଲେ  | ଅନେକ ଅବାଗିଆ ଛତୁର ପଡ଼ିଆ ବାଣୀ ଦେଖିପାରୁଥିଲା  |“ଇଏ କି କୌତୁକିଆ ଛତୁ!” ବାଣୀ କହିଲା  |“ଓହୋ!
ସେଗୁଡ଼ିକ ଲଡୁ ଛତୁ!” ପ୍ରତି ଛତୁ ଉପରେ ଲଡୁଟିଏ ଥିବାର ଦେଖି ବାଣୀ ଆଶ୍ଚର୍ଯ୍ୟ ହେଲା  | ସେଠାରେ ହଳଦିଆ, ସବୁଜ ଓ ଧଳା ରଙ୍ଗର ଲଡୁ ଓ ବର୍ଫି ଥିଲା  |
ବାଣୀ ଲଡୁଟିଏ ଭାଙ୍ଗିକି ଆଣିଲା ଓ ଖାଇଲା  | ତାହା ଖୁବ୍‌ ସ୍ବାଦିଷ୍ଟ ଥିଲା | ପୁରାପୁରି ଲଡୁର ସ୍ବାଦ, ସେ ଭାବିଲା |  ତା ନାଁ ଧରି କିଏ ଡାକୁଥିବାର ବାଣୀକୁ ଶୁଭିଲା | ବହି ଆକାରର ଛତୁଗୁଡ଼ିକୁ ସେ ଦେଖିପାରିଲା  | ପୃଷ୍ଠାଗୁଡ଼ିକ ଆପେ ଆପେ ଓଲଟୁଥିଲେ  |ସେହି ପୃଷ୍ଠାର ଅକ୍ଷର ଗୁଡ଼ିକ ତଳ ଉପର ହେଇ ଡେଉଁଥିଲେ,  “ବାଣୀ, ଆ’ | ଆମ ସହିତ ପଢ଼ |”
ବାଣୀ ସେହି ବହି ଛତୁଗୁଡ଼ିକ ପାଖକୁ ଗଲା| ତା’ର ଛବି ଗୁଡ଼ିକ ବାଣୀକୁ ରାଜା, ରାଣୀ, ପରୀ ଓ ସାହସୀ ଯୋଦ୍ଧାମାନଙ୍କର କାହାଣୀ କହିଲେ | ଛତୁର ଚିପ୍‌ସ୍‌ ଖାଉଖାଉ ସେ ଶୁଣିଲା | ତାକୁ ଭାରି ଶୋଷ କଲା |ପିଲାମାନେ ତାକୁ ଚକ୍‌ ଚକ୍‌ କରୁଥିବା ଝରଣାଟିଏ ପାଖକୁ ନେଇଗଲେ| ଏହା ଲେମ୍ବୁ ସର୍ବତ ଥିଲା| ତା ପାଖ ଖରଣାଟି କମଳା ରସର ଓ ଅନ୍ୟଟି ଆମ୍ବ ରସର ଥିଲା| ବାଣୀ ସବୁ ଝରଣାରୁ ଟିକିଏ ଟିକିଏ ପିଇଲା | ଏହା ଥଣ୍ଡା ଓ ଭଲ ଲାଗୁଥିଲା  |
ସଙ୍ଗୀତ ଛତୁରୁ ସୁନ୍ଦର ଗୀତ ଶୁଭୁଥିଲା | ମୁନିଆ ଟୋପି ଓ ଜୋତା ପିନ୍ଧିଥିବା ଗୋଟେ ଛୋଟ ପିଲାସହ ବାଣୀ ନିଜକୁ ନାଚୁଥିବାର ଦେଖିଲା |  “ତୁମ ନାଁ କଣ?” ବାଣୀ ପଚାରିଲା  |“ମୋ ନାଁ ମୁନିଆ,” ସେ କହିଲା | ତା ମୁହଁଟା ବି ମୁନିଆ ଥିଲା  |ତାପରେ ବାଣୀ ଗୋଟେ ଛୋଟ ଝିଅ ସହିତ ନାଚିଲା ଯିଏକି ନିଜ ହୃଦୟ ଆକାରର ମୁହଁ ସହିତ ମେଳ ଖାଇଲା ଭଳି ହୃଦୟ ଆକାରର ଜୋତା ଓ ଟୋପି ପିନ୍ଧିଥିଲା  | “ମୁଁ କୁନି ହୃଦୟ,” ସେ ଗାଇଲା |
ସେଠି ଥିବା ସବୁପିଲାଙ୍କ ସହ ବାଣୀ ଗୀତ ବୋଲିଲା ଓ ନାଚିଲା | “ମୁଁ ହାଲିଆ ହୋଇଗଲିଣି,” ବାଣୀ କହିଲା,  “ଆମେ ବିଶ୍ରାମ କରିବା?” “ନା, ନା, ବେଳ ନାଇଁ!
ଲେମ୍ବୁ ସର୍ବତରୁ ଢୋକେ ପିଅ |” ବାଣୀ ଢୋକେ ଲେମ୍ବୁସର୍ବତ ପିଇଲା ଓ ତାଜା ଅନୁଭବ କଲା  |“ଚାଲ ପର୍ବତ ଆଡ଼କୁ ଉଡିଜିବା,” ସେମାନେ କହିଲେ  |ସେମାନେ ଉଡ଼ି ଉଡ଼ି କେକ୍‌, ଆଇସ୍‌କ୍ରିମ୍‌ ଓ କ୍ୟାଣ୍ଡିର ପର୍ବତମାନଙ୍କୁ ଅତିକ୍ରମ କରିଗଲେ  |
ତାପରେ ସେମାନେ ସବାଶେଷ ପର୍ବତ ପାଖକୁ ଆସିଲେ | ଏହା ଏକ ଖେଳଣା ପର୍ବତ ଥିଲା |ଏତେ ଖେଳଣା ବାଣୀ କେବେ ଦେଖିନଥିଲା |ସେମାନଙ୍କୁ ଡିଆଁଇ ପାରୁଥିବା ଗାଢରଙ୍ଗର ମ୍ୟାଜିକ ପେଣ୍ଡୁରେ ପିଲାମାନେ ଖେଳିବାକୁ ଲାଗିଲେ | ଖେଳଣା କାର୍‌ଟି ସାଏଁ କରି ପବନ କାଟି ସେମାନଙ୍କ ପାଖକୁ ଆସିଲା ଓ ସେମାନଙ୍କୁ ବୁଲିବା ପାଇଁ ନେଇଗଲା  |
ସେଠାରେ ମ୍ୟାଜିକ ଗୋଲକ ଧନ୍ଦା ଖେଳ ସବୁ ଥିଲା ଯିଏକି କହୁଥିଲା, “ଆମକୁ ଏକାଠି କର!” ରଙ୍ଗୀନ୍‌ ଅକ୍ଷର ସବୁ ବଡ଼ପାଟିରେ କହୁଥିଲେ, “ଆମକୁ ଉପରକୁ ଉପରକୁ ଖଞ୍ଜି ଦିଅ ଓ ଆଘାତ କରି ତଳକୁ ଆଣିପାର।"ବାଣୀର ସମୟ ବହୁତ ଭଲରେ କଟିଲା | ବର୍ତ୍ତମାନ ଘରକୁ ଫେରିବା ବେଳ | ସେମାନେ ସମସ୍ତେ ଜଙ୍ଗଲ ଉପର ଦେଇ ବାଣୀର ଘରକୁ ଉଡ଼ି ଉଡ଼ି ଆସିଲେ  |
“ବାୟ, ବାଣୀ, ବାୟ!!
ଆଉ ଥରେ ଆସିବ !” ପିଲାଗୁଡ଼ିକ ଛତୁର ସହରକୁ ଫେରିଗଲେ  |
ବାଣୀ ବିଛଣା ଭିତରକୁ ପଶିଗଲା ଓ ଖୁବ୍‌ ଶୀଘ୍ର ଶୋଇପଡିଲା  |କେତେ ସୁନ୍ଦର ସ୍ଵପ୍ନଟେ ଦେଖିଲା ବୋଲି ସେ ସକାଳେ ଭାବିଲା  |ସେ ଯାଏଁ ସେ ତା’ର ହାତ ଖୋଲା ରଖିଥିଲା ଓ ଦେଖିଲା ଗୋଟେ.... ବାଣୀ ତା ହାତରେ କ’ଣ ଦେଖିଲା ବୋଲି ତୁମେ ଭାବୁଛ?
ବାଣୀ ବିଷୟରେ... ଛୋଟ କାହାଣୀଟିଏ ତମେ ନିଜେ ଲେଖୁନ କାହିଁକି?
ଜୁଳୁଜୁଳିଆ ପୋକ ରାତିରେ ଜଳୁଥିବା ପରଯୁକ୍ତ ଛୋଟ ପୋକ ଅଟନ୍ତି। କିନ୍ତୁ ସେମାନେ କାହିଁକି ଚମକି ଥାନ୍ତି ଏବଂ କେଉଁ ପଦାର୍ଥ ତାଙ୍କୁ ଏଭଳି ଜଳିବାରେ ସାହାଯ୍ୟ କରେ?ସେମାନେ ଉଜ୍ଜ୍ୱଳ ତାରା ଭଳିଆ ଚମକି ଥାନ୍ତି!
ତାଙ୍କ ଭଳିଆ  ଚମକିବାକୁ ମୋର ଭାରି ଇଛା କିନ୍ତୁ ତାହା ମୁଁ କରିପାରେ ନାହିଁ। କହିପାରିବ କି ମୁଁ କାହିଁକି ଜୁଳୁଜୁଳିଆ ପୋକ ଭଳିଆ ଚମକି ପାରେ ନାହିଁ?
କଳ୍ପନା କର ଚନ୍ଦ୍ରହୀନ ଅନ୍ଧକାର ରାତିଟିରେ ତୁମେ ତୁମ ସାଙ୍ଗସାଥୀ ଙ୍କ ସଙ୍ଗେ କେମ୍ପିଙ୍ଗ ଯାଉଛ ଏବଂ ତୁମେ ରାସ୍ତା ଭୁଲିଗଲ, କଣ କରିବ?
ଟର୍ଚ୍ ଲାଇଟ୍ ଜଳାଇ ତୁମ ସାଥୀମାନଙ୍କୁ ତୁମ ଉପସ୍ଥିତି ଜଣେଇବ, ନାହିଁ କି?
ଜୁଳୁଜୁଳିଆ ପୋକ କିମ୍ବା ଆଲୁଅ ପୋକ ଠିକ ଏହି କାମ କରିଥାନ୍ତି। ସେମାନଙ୍କ ଭିତରେ ଅକ୍ଷୟ ପରିମାଣରେ ଆଲୁଅ ସଞ୍ଚାରିତ ହୋଇଥାଏ!
ଏଣୁ  ସେମାନଙ୍କୁ ବଲବ୍ ଫ୍ୟୁଜ୍ ହୋଇଯିବା କିମ୍ବା ଅଧିକ ବିଜୁଳି ବିଲ୍ ବିଷୟ ନେଇ ଚିନ୍ତା କରିବାକୁ ପଡେନାହିଁ। ତାଙ୍କୁ ଦେଖି ଲାଗେ ଯେମିତି ସେମାନେ ଖାଲି ଆଲୁଅ ଜଳାଇ ଉଡିବୁଲିବାକୁ ଭଲପାନ୍ତି ଏବଂ  “ଏଇ ଦେଖ!
ମୁ ଏଠାରେ ଅଛି” ଏହି ସଙ୍କେତ ଦେବାକୁ ଚାହାନ୍ତି।
ଜୁଳୁଜୁଳିଆ ପୋକ ର ଆଲୁଅ ଲୁସିଫେରାସ୍ ନାମକ ପୃଷ୍ଟିସାର ଏବଂ ଲୁସିଫେରିନ ନାମକ ରଙ୍ଗ ଦ୍ରବ୍ୟ ଦ୍ୱାରା ଉତ୍ପନ୍ନ ହୋଇଥାଏ। ପୃଷ୍ଟିସାର ଆମ ଶରୀର ରେ ମାଂସପେଶୀ, ହାଡ ଏବଂ ଚର୍ମ ଗଢିବାରେ ବ୍ୟବହୃତ ହୋଇଥାଏ ଏବଂ ରଙ୍ଗ ଦ୍ରବ୍ୟ ଉଦ୍ଭିଦ ଏବଂ ପ୍ରାଣୀ ଜଗତ ମଧ୍ୟ ରେ ମିଳୁଥିବା ପ୍ରାକୃତିକ ରଙ୍ଗ ପଦାର୍ଥ  ଅଟେ। ଏହି ଦୁଇ ପଦାର୍ଥ  ଜୁଳୁଜୁଳିଆ ପୋକ ର ପେଟ ଭିତରେ ମିଳି ସେଠାରେ ଆଗରୁ ଉପସ୍ଥିତ ଅମ୍ଳଜାନ ସଙ୍ଗେ ମିଶି ପ୍ରତିକ୍ରିୟା ସୃଷ୍ଟି କରେ।
ଏକ ଉତ୍ସବ ର ସୃଷ୍ଟି ହୁଏ ଏବଂ ଏକ ହାଲକା ପ୍ରକାଶ ର ପ୍ରଦର୍ଶନ ଆରମ୍ଭ ହୋଇଉଠେ। ଏକ ବାକ୍ୟ ରେ କହିବାକୁ ଗଲେ ଏକ ଉଜ୍ଜ୍ୱଳ ଆଲୁଅ ସୃଷ୍ଟି ହୁଏ ଯାହା ଜୁଳୁଜୁଳିଆ ପୋକ ର ଲାଇଟ୍ ହୋଇଥାଏ। ଜୁଳୁଜୁଳିଆ ପୋକ ଜୈବସନ୍ଦିପ୍ତ ଅଟନ୍ତି, କେବଳ ସେମାନେ ହିଁ ନୁହନ୍ତି ଅନେକ ପ୍ରକାର ମାଛ ଏବଂ ଅନେକ ସାମୁଦ୍ରିକ ଜୀବ ମଧ୍ୟ ନିଜର ଆଲୁଅ ଉତ୍ପନ୍ନ କରିଥାନ୍ତି!
ଜୁଳୁଜୁଳିଆ ପୋକ ର ଆଲୁଅ ଗୋଟେ ଲାଇଟ୍ ର ସ୍ୱିଚ ଭଳିଆ କାମ କରେ ଯାହାକୁ ଜୁଳୁଜୁଳିଆ ପୋକ ସମୟ ସମୟେ ଚଳାଇ ଥାଏ ଏବଂ ବନ୍ଦ କରିଥାଏ। ଏଭଳି ସେ ତା ମସ୍ତିଷ୍କ ରୁ ତା ପେଟରେ ଥିବା ଆଲୁଅ ଅଙ୍ଗ କୁ ଏକ ବିଶେଷ ଶୂଚନା ଦେଇ କରିଥାଏ। ଶୂଚନା ପାଇବା ମାତ୍ରେ ରସାୟନିକ ପ୍ରକ୍ରିୟା ଆରମ୍ଭ ହୋଇଯାଏ ଏବଂ ଆଲୁଅ ଉତ୍ପନ୍ନ ହୁଏ!
ବୟସ୍କ ଜୁଳୁଜୁଳିଆ ପୋକ ତାଙ୍କ ଆଲୁଅ ସହାୟତା ରେ ଯୋଡି କୁ ନିମନ୍ତ୍ରଣ କରିଥାନ୍ତି। ଅସଲରେ ସ୍ତ୍ରୀ ଜୁଳୁଜୁଳିଆ ପୋକ ଯେଉଁ ପୁରୁଷ ଜୁଳୁଜୁଳିଆ ପୋକ ଅଧିକ ସମୟ ଯାଏଁ କିମ୍ବା ତୀବ୍ରତର ନିଜର ଆଲୁଅ କୁ ପ୍ରଦର୍ଶିତ କରିଥାଏ ତାଙ୍କୁ ପସନ୍ଦ କରିଥାନ୍ତି। ଏହି ବିଶେଷ ଲକ୍ଷଣ ଦେଖିବା ମାତ୍ରେ ସେମାନେ ନିଜର ଆଲୁଅ କୁ ଜଳାଇ ତାଙ୍କର ପ୍ରିତିକ୍ରିୟା ଜଣାଇଥାନ୍ତି। ଏହାପରେ ତାଙ୍କର ସଂଗମ ହୋଇ ଛୋଟ ଛୋଟ କୁନି ଜୁଳୁଜୁଳିଆ ପୋକ ଜନ୍ମ ହୋଇଥାନ୍ତି!
କୁନି ଜୁଳୁଜୁଳିଆ ପୋକ ବା ଜୁଳୁଜୁଳିଆ ପୋକ ର ଲାର୍ଭା ତା ଆଲୁଅ କୁ ଶିକାରୀ ପ୍ରାଣୀ ଙ୍କୁ ଦୂରରେ ରଖିବାରେ  ବ୍ୟବହାର କରେ। ତାଙ୍କ ଶରୀର ରେ ଥିବା ରସାୟନ ଭୟଙ୍କର ସ୍ୱାଦ ଯୁକ୍ତ ଏବଂ ବିଶାକ୍ତ ହୋଇଥାଏ। ଏହାଯୋଗୁଁ ତାଙ୍କୁ ଖାଇବାକୁ ଆସିଥିବା ପ୍ରାଣୀ ତାଙ୍କୁ ଛାଡି ଅନ୍ୟ ସ୍ୱାଦିଷ୍ଟ ଖାଦ୍ୟ ଖୋଜିବା ରେ ଲାଗନ୍ତି!
କେବଳ ଜୁଳୁଜୁଳିଆ ପୋକ ହିଁ ନୁହନ୍ତି!
ଏହି ପୃଥିବୀ ରେ ୨୦୦୦ ଠାରୁ ଅଧିକା ରକମର ଜୁଳୁଜୁଳିଆ ପୋକ ଅଛନ୍ତି। ବସନ୍ତ ଋତୁ ବେଳେ, ବିଶେଷତଃ ଅନ୍ଧାର ରାତିରେ ସେମାନଙ୍କୁ ଉଜ୍ଜ୍ୱଳ ଭାବେ ଉଡି ବୁଲୁଥିବା ତୁମେ ଦେଖିଥିବ!
ଜୁଳୁଜୁଳିଆ ପୋକ ଛୋଟ ଅଟନ୍ତି, ହୁଏତ ତୁମ ଆଙ୍ଗୁଳି ଠାରୁ ଛୋଟିଆ, କିନ୍ତୁ ଯଦି ଦଳଗତ ହୋଇଯାନ୍ତି ତେବେ ଏହି ଛୋଟ ପ୍ରାଣୀ ପୁରା ବଗିଚା କୁ ଆଲୋକିତ କରିଦିଅନ୍ତି, ତହାମଧ୍ୟ କୌଣସି ମୂଲ୍ୟ ନ ନେଇ!ଅଦ୍ଭୁତ ଲାଗୁଛି, ନୁହେଁ କି?
ଜୁଳୁଜୁଳିଆ ପୋକ ବିଷୟରେ ମଜା କଥା!1.
ଜୁଳୁଜୁଳିଆ ପୋକ ଗୋବର ପୋକ ଜାତିର ଅଟନ୍ତି। ଲୋକେ ତାଙ୍କୁ ଭୁଲ୍ ରେ ମାଛି କିମ୍ବା ଛାର ପୋକ ଜାତିର  କହିଥାନ୍ତି। 2.
ଭିନ୍ନ ଭିନ୍ନ ପ୍ରକାରର ଜୁଳୁଜୁଳିଆ ପୋକ ହଳଦିଆ, ସବୁଜ   ଭଳିଆ ଭିନ୍ନ ଭିନ୍ନ ପ୍ରକାରର ଆଲୁଅ ସୃଷ୍ଟି କରିଥାନ୍ତି। ଯେଉଁ ଜୁଳୁଜୁଳିଆ ପୋକ ଗଭୀର ରାତି ଅନ୍ଧକାରରେ ଉଡନ୍ତି ସେମାନେ ସବୁଜ ଆଲୁଅ ଏବଂ ଯେଉଁମାନେ ଗୋଧୁଳୀ ସମୟରେ ଉଡି ବୁଡନ୍ତି ସେମାନେ ହଳଦିଆ ଆଲୁଅ ସୃଷ୍ଟି କରିଥାନ୍ତି।
3.
କିଛି ମାଂସାଶୀ ଜୁଳୁଜୁଳିଆ ପୋକ କୀଟପତଙ୍ଗ ଏବଂ ଅନ୍ୟ ଜୁଳୁଜୁଳିଆ ପୋକ କୁ ଖାଇଥାନ୍ତି। 4.
କେବଳ ବୟସ୍କ ଜୁଳୁଜୁଳିଆ ପୋକ ହିଁ ଜଳନ୍ତି ତା’ନୁହେଁ ଜୁଳୁଜୁଳିଆ ପୋକର ଲାର୍ଭା ଏବଂ ତା ଅଣ୍ଡା ମଧ୍ୟ ଜଳନ୍ତି। ଯଦି ତୁମେ ଯଦି ଜୁଳୁଜୁଳିଆ ପୋକର ଅଣ୍ଡା କୁ ଛୁଇଁବ, ପ୍ରତିକ୍ରିୟା ସ୍ଵରୂପ ଅଣ୍ଡା ରେ ଆଲୁଅ ଦେଖିପାରିବ।5.
ଆନ୍ଟାର୍ଟିକା କୁ ଛାଡ଼ି ସବୁ ମହାଦେଶରେ ଜୁଳୁଜୁଳିଆ ପୋକ ବାସ କରନ୍ତି। ଉଷ୍ଣଜଲବାୟୁ ରେ ସେମାନେ ରହିବାକୁ ପସନ୍ଦ କଲେମଧ୍ୟ ଶୀତୋଷ୍ଣ ଜଳବାୟୁରେ ମଧ୍ୟ ବଞ୍ଚିପାରନ୍ତି। ଆନ୍ଟାର୍ଟିକା ଭଳି ଥଣ୍ଡା ସ୍ଥାନ ଛଡା ସେମାନେ ପୁରା ଗ୍ରୀଷ୍ମ ଋତୁ ରେ ଜଙ୍ଗଲ,ବଗୀଚା ଏବଂ ପଡିଆରେ ଉଡ଼ିବୁଲନ୍ତି।
ନିଜେ ନିଜେ କର1.
ଜୁଳୁଜୁଳିଆ ପୋକ ଛଡା ରାତିରେ ଜଳୁଥିବା ଅନ୍ୟ ସଜୀବ ଏବଂ ନିର୍ଜୀବ ଜିନିଷ ବିଷୟରେ ଲେଖ।2.
ଦଳଗତ ହୋଇ ଖେଳୁଥିବା ବେଳେ, ନିଜକୁ ଜୁଳୁଜୁଳିଆ ପୋକ ଭାବେ କଳ୍ପନା କର। ଗୋଟେ ଛୋଟ ଟର୍ଚ୍ ଲାଇଟ୍ ହାତରେ ଧରି ଜୁଳୁଜୁଳିଆ ପୋକ ଭଳିଆ ବିନ୍ୟାସ କର।
3.
ବ୍ୟର୍ଥ ପଦାର୍ଥ ରୁ ଗୋଟେ ଜୁଳୁଜୁଳିଆ ପୋକ ତିଆରି କର।ଉଦାହରଣ ସ୍ୱରୂପ , ତୁମେ ଗୋଟେ ପ୍ଲାଷ୍ଟିକ୍ ବୋତଲ୍ ଏବଂ ଆଲୁଅ ରଡ୍ ସଙ୍ଗେ ବନେଇ ପାର।
ରମା ରାତିରେ ଏକ ସପନଦେଖିଲା Iସପନରେ ସେ ପାରା ହୋଇଯାଇଛି I
ସେ ଉଡ଼ି ଉଡ଼ି ଏକ ଘରର ଛାତଉପରେ ବସିପଡ଼ିଲା Iତାକୁ ଭୋକ ଲାଗୁଥିଲା I
ଭୋକରେ ସେ ଗୁଟର୍-ଗୁଟର୍କରିବାକୁ ଲାଗିଲା Iସେତିକିବେଳେ ଗୋଟିଏ ଝିଅ ଆସିଲା I
ସେ ରମା ଆଗରେ ଚାଉଳ ଖୁଦପକେଇଦେଲା Iରମା ଖୁଦ ଖାଇବାକୁ ଲାଗିଲା I
ଅଚାନକ ତା’ର ପାଟିରେ ଗୋଟିଏଗୋଡ଼ି ପଡ଼ିଗଲା Iସେ ଚିତ୍କାର କରିଲା I
ନିଜର ଚିତ୍କାରରେ ତାର ନିଦଭାଙ୍ଗିଗଲା Iମାଆ ପଚାରିଲେ – କ’ଣ ହେଲା?
ତୁ କାହିଁକି ଚିତ୍କାର କଲୁ?
ରମା ଥରେ ନିଜର ଦାନ୍ତକୁ ହଲାଇ ଦେଖିଲା I
ପୁଣି ସେ ମାଆକୁ କହିଲା- ସେସପନ ଦେଖୁଥିଲା Iଏହା କହି ସେ ଶୋଇ ପଡ଼ିଲା I
ସେଦିନ ସକାଳେ, କୌଶିକ ନିଜକୁ ଏକ ପ୍ରକୃତ ଗୁପ୍ତଚର ବୋଲି ମନେ କରୁ ଥାଏ। କାରଣ ସେ ଘର ପାଖ ଦୋକାନ ରୁ ଗୋଟେ ନୂଆ ଟର୍ଚ୍ ଆଉ ଏକ ଯବକାଚଟିଏ ଆଣି ଥାଏ।
ଅଜା କହିଲେ,"କୌଶିକ, ତୁ ଆଜି ଗୋଟେ ପ୍ରକୃତ ଗୁପ୍ତଚର ପରି ଦିଶୁଛୁ।  ଆଜି ବୋଧେ ତୁ କଣ ଗୋଟେ ନିଶ୍ଚେ ପାଇବୁ!
"କୌଶିକ ଖୁବ୍ ପ୍ରଫୁଲ୍ଲିତ ହୋଇ, ତାଂକ ବିଲ କୁ ଲାଗିଥିବା ଜଂଗଲ ଆଡ଼କୁ ଧାଇଁଲା।
ସେ ଓଦା ଘାସ କୁ ଦେଖି ମନେ ମନେ ଭାବିଲା, "ମୋତେ ଲାଗୁଛି... ଏଇ କିଛି ସମୟ ହେଲା ଏଠି ବର୍ଷା ହେଇଛି।"
କୌଶିକ ନିଜ ଟର୍ଚ୍ ଓ ଯବକାଚ କୁ ଉପଯୁକ୍ତ ଭାବେ ପ୍ରୟୋଗ କରିପାରି ଥିବାରୁ ବହୁତ ଖୁସି ହେଲା। ସେ ନିଜ ପାଇଁ ପ୍ରଥମ ସୁରାଗଟିଏ ପାଇ ସାରିଥିଲା। ଜଣେ ନୂଆ କରି ହୋଇଥିବା ଗୁପ୍ତଚର ପାଇଁ ଏହା କିଛି ଖରାପ୍ ନଥିଲା!ଠିକ ସେତିକିବେଳେ, ସେ ଦେଖିଲା ଘାସ ଉପରେ କିଛି ଲାଲ୍ ରଂଗ ର ବସ୍ତୁ ପଡ଼ିଛି!
ଏହା କଣ ହୋଇ ଥାଇ ପାରେ?
ସେ ଗୁଡ଼ିକ ଛତୁ ପରି ଦିଶୁ ଥିଲା। କିନ୍ତୁ, ଜଣେ ଗୁପ୍ତଚର କଣ ସେତିକି ରେ ସନ୍ତୁଷ୍ଟ ହୁଏ?କୌଶିକ କୁ ସ୍ପଷ୍ଟ ଭାବେ ନିଶ୍ଚିତ ହେବାର ଥିଲା। ସେ ପାଦ ଚିପି ଚିପି ସେ ଲାଲ୍ ବସ୍ତୁ ଆଡ଼କୁ ଗଲା ଓ ତାର ଯବକାଚ କାଢ଼ି ଭଲ ରୁପେ ନିରୀକ୍ଷଣ କରିଲା।ଆଶ୍ଚର୍ଯ୍ୟଜନକ ଭାବେ ଅଦ୍ଭୁତ !
ସେ ଏକ ଟିକି ଝିଅ କୁ ଛତା ତଳେ ବସି ଥିବାର ଦେଖିଲା।
କୌଶିକ ନିଜ ଯବକାଚ ବାଟେ ସେ ଟିକି ଝିଅ କୁ ଦେଖିଲା। ସେ ତାକୁ ଦମ୍ଭ ହୋଇ ପଚାରିଲା, "କିଏ ତୁମେ?
ଏଠି କଣ କରୁଛ?
"ଟିକି ଝିଅଟି କୌଶିକ ର ଦମ୍ଭ ସ୍ଵର ଓ ଯବକାଚ ଯୋଗୁଁ  ବଡ଼ ବଡ଼ ଦିଶୁଥିବା ଆଖି ଦେଖି ଡରି ଗଲା। ସେ ନିଜ ନାଲି ଛତା କୁ ପକାଇ ଡର ରେ ପଛକୁ ନଇଁ ପଡ଼ିଲା।
କୌଶିକ ଜାଣି ପାରିଲା ଯେ ଟିକି ଝିଅ ଟି ବ୍ୟସ୍ତ ହୋଇ ଡରି ଯାଇଛି।ସେ ତାକୁ ନରମ ସ୍ଵର ରେ କହିଲା, "ବ୍ୟସ୍ତ ହୁଅନି। ମୁଁ ତୁମକୁ କିଛି କରିବିନି। ମୁଁ ତୁମ ସାଂଗ ହେବାକୁ ଚାହେଁ।"
ସେ କିଛି ସମୟ କୌଶିକ ଆଡ଼କୁ ଚାହିଁଲା, ତା ପରେ ଧୀର ସ୍ଵର ରେ ପଚାରିଲା, "ଏ ପର୍ଯ୍ୟନ୍ତ ବର୍ଷା ହେଉଛି କି?
""ନା ନା, ବର୍ଷା କେତେବେଳୁ ଛାଡ଼ିଲାଣି। ଛତା ଦରକାର ନାହିଁ ଆଉ। ତୁମ ସାଂଗ ମାନଂକୁ କୁହ, ସେମାନେ ବି ତାଂକ ଛତା ବନ୍ଦ କରି ଦିଅନ୍ତୁ", କୌଶିକ କହିଲା।
ଟିକି ଝିଅଟି କୌଶିକ ର ଟୋପି ଉପରକୁ ଚଢ଼ି ଗଲା। ତା ଆଡ଼କୁ ଦେଖି ହସି କହିଲା, "ମୋ ନାମ ଲଳିତା। ମୁଁ ଏହି ଜଂଗଲ ରେ ନିଜ ପରିବାର ସାଂଗେ ରୁହେ। ଆମକୁ ଘର ତିଆରି କରି ଆସେନି। ତେଣୁ ବର୍ଷା ହେଲେ ଆମେ ନିଜ ନିଜ ଛତା ତଳେ ଆସି ଯାଉ।"
"ମୁଁ ତୁମକୁ ଆଉ ତୁମ ପରିବାର କୁ ଘର ତିଆରି କରିବା ଶିଖାଇ ଦେବି। ମୋ ବାପା କୁହନ୍ତି ମୁଁ ବଡ଼ ହେଲେ ଘର ତିଆରି କରୁଥିବା ଜଣେ କୁଶଳୀ ନିର୍ମାତା ହୋଇ ପାରେ", କୌଶିକ କହିଲା। ଏହା ପରେ, କୌଶିକ ର ଗୁପ୍ତଚର ହେବା ସ୍ୱପ୍ନ ଟି ସରିଗଲା, ଓ ଆଉ ଏକ ନୂଆ ସ୍ୱପ୍ନ ଆରମ୍ଭ ହେଲା।
ଗୋଟିଏ ଥିଲା ମୂଷା Iଗୋଟିଏ ଥିଲା ବିଲେଇ I
ବିଲେଇ ମୂଷାକୁ ଦେଖିଲା Iବିଲେଇ ତାକୁ ଧରିବା ପାଇଁ ଗୋଡ଼ାଇଲା I
ମୂଷା ଡରିକରି ଦୌଡ଼ିଲା Iମୂଷା ଗାତ ଭିତରେ I
ବିଲେଇ ରହିଗଲା ବାହାରେ Iଯେହେତୁ ଗାତ ଥିଲା ଛୋଟ I
ସେଇ ରାତିରେ ତୋଫା ଜହ୍ନ ଆଲୁଅ ଥିଲା|ମଙ୍ଗୁ ର ଉଦ୍ୟାନରେ ଟିଙ୍କୁ ଛଡା ସମସ୍ତେ ଶୋଇ ଯାଇଥିଲେ |
"ମୋତେ ନିଦ ଲଗୁନି ମାଁ,"ଟିଙ୍କୁ ଧୀରେ କହିଲା |କିନ୍ତୁ ମାଁ ତା କଥା ଶୁଣି ପାରିଲେ ନାହିଁ |ସେ ଶୋଇ ପଡି ଥିଲେ |ଟିଙ୍କୁ ବାଁ କଡ଼ ଆଉ ଡାହାଣ କଡ଼ ହେଲା |ତା ପରେ ପେଟ ମାଡି ଶୋଇଲା ,ଆଉ ପିଠି ସାହାଯ୍ୟରେ ଗଡ଼ିଲା | ତଥାପି ତାକୁ ନିଦ ହେଲା ନାହିଁ |
ତେଣୁ ସେ ସେଇ ରାତିରେ କିଛି ଖୋଜିବା ପାଇଁ ବାହାରିଲା | ଟଙ୍କୁ ଦେଖିଲା ,ଆକାଶରେ ଗୋଟେ ଗୋଲ ଓ ଧଳା ଜହ୍ନ ,ତାକୁ ଦେଖି ହସୁଛି |ତାକୁ ବହୁତ ଖୁସି ଲାଗିଲା |
ଦୂର ଏକ ଗଛର ଉପରେ ଛୋଟ ଛୋଟ ଆଲୁଅ ଦେଖା ଗଲା |ସେଥିରୁ ଗୋଟେ ତଳ କୁ ଖସି ଆସିଲା |" ମୁଁ ଏକ ଜୁଳୁ ଜୁଳିଆ ପୋକ" ସେ ଆଲୁଅ ବିନ୍ଦୁ ଟି କହିଲା |ମୁଁ ଅନ୍ଧାର ରେ ଜଳେ !
""ତୁମେ ମୋ ସହ ବନ୍ଧୁତା କରିବ ?"
ଟି ଙ୍କୁ ପଚାରିଲା |"ହଁ " କହିଲା ଜୁଳୁ ଜୁଳିଆ ପୋକ |
ଗୋଟିଏ ଗଛ ରୁ କିଛି ଗୋଟିଏ ଉଡ଼ିକି ଆସିଲା ଆଉ ଓହଳି ପଡିଲା |"ତୁମ ନାମ କଣ ,ପକ୍ଷୀ ?"
ଟିଙ୍କୁ ପଚାରିଲା |"ମୁଁ ପକ୍ଷୀ ନୁହେଁ, ମୁଁ ଜଣେ ବାଦୁଡ଼ି | ମୁଁ ରାତିରେ ଦେଖି ପାରେ |"ତୁମେ ମୋ ସହ ବନ୍ଧୁତା କରିବ ?"
ଟି ଙ୍କୁ ପଚାରିଲା |"ହଁ " କହିଲା ବାଦୁଡ଼ି |
ଲତା ବୁଦା ଭିତରୁ କିଛି ପତ୍ର ହଲିବାରେ ଲାଗିଲା |ସେଠି କିଏ ଜଣେ ଲୁଚିଛି !"
ତୁମେ କିଏ ?"
ଟିଙ୍କୁ ପଚାରିଲା |"ମୁଁ ଜଣେ ବିଲୁଆ ,"ବିଲୁଆ କହିଲା |ମୁଁ ରାତିରେ ଚାରି ଆଡେ ବୁଲେ |""ତୁମେ ମୋ ସହ ବନ୍ଧୁତା କରିବ ?"
ଟିଙ୍କୁ ପଚାରିଲା |"ହଁ " କହିଲା ବିଲୁଆ|
ଗୋଟିଏ ଗଛରୁ ଦୁଇଟି ଚକମକ ଆଖି ଟିଙ୍କୁକୁ ଅନେଇଲା |"ମୁଁ ଗୋଟିଏ ପେଚା," ପେଚା କହିଲା | ମୁଁ ରାତିରେ ଖାଦ୍ୟ ଅନ୍ୱେଷଣ କରେ |"ତୁମେ ମୋ ସହ ବନ୍ଧୁତା କରିବ ?"
ଟିଙ୍କୁ ପଚାରିଲା |"ହଁ " କହିଲାପେଚା|
"ଚୁଁ ଚୁଁ !
""ସେଠି କିଏ ?"
ଟିଙ୍କୁ ପଚାରିଲା |"ମୁଁ ଜଣେ ଝୀଂଟିକା ,"କହିଲା ଝୀଂଟିକା |,"ମୁଁ ଅନ୍ଧକାରରେ କାକଳି କରେ|""ତୁମେ ମୋ ସହ ବନ୍ଧୁତା କରିବ ?"
ଟିଙ୍କୁ ପଚାରିଲା |"ହଁ " କହିଲା ଝୀଂଟିକା|
ଟିଙ୍କୁ ଆଉ ତାର ବନ୍ଧୁ ମାନେ ଖୁସି ରେ ଡିଆଁ ଡେଇଁ କଲେ |ତା ପରେ ଟିଙ୍କୁ ହାଇ ମାରିଲା | "ମୋତେ ନିଦ ଲାଗୁଛି |ମୁଁ ଏବେ ଘର କୁ ଯିବି |"ଏତେ ଗୁଡିଏ ବନ୍ଧୁ ଙ୍କୁ ପାଇ ତାକୁ ଖୁସି ଲାଗିଲା |ମାଆ ନିକଟ କୁ ଲାଗି ,ସେ କହିଲା,"ରାତି ଗୋଟିଏ ଏକୁଟିଆ ସ୍ଥାନ ନୁହେଁ,ମାଆ | ରାତିରେ ଅନେକ ଚମତ୍କାର ଜୀବ ରହିଛି |""ହଁ!"
ଉତ୍ତର ଦେଲେ ମାଆ |ତୋର ନୂଆ ସାଙ୍ଗ ମାନେ ବଣୁଆ କୁକୁର ପରି ନିଶାଚର |"
"ନିଶାଚର ପ୍ରାଣୀ ମାନେ ରାତିରେ ଖାଆନ୍ତି ,ଖେଳନ୍ତି ଆଉ କାମ କରନ୍ତି | ସେମାନେ ଦିନରେ ବିଶ୍ରାମ ନିଅନ୍ତି |ତୁ ଏବେ ଶୋଇବା ଉଚିତ |ନିଦ ଦ୍ୱାରା ତୋ ଭିତରେ ଶକ୍ତି ଆସିବ ଆଉ କାଲିକି ତୁ ତୋର ଦିନ ବେଳର ସାଙ୍ଗ ମାନଙ୍କ ସହ ଖେଳି ପାରିବୁ |ଶୁଭ ରାତ୍ରି ,ଛୁଆ!"
ମାଆ ତାକୁ କୋଳେଇ ନେଇ କହିଲେ |
ସେ ଉଜ୍ବଳ ଗୋଲ ଜହ୍ନଟି ରାତି ସାରା ଆଲୁଅ ବିଛୁରିତ କଲା ,ଚାରି ଆଡେ ଶାନ୍ତି ଛାଇ ଗଲା |ଆଉ ଟିଙ୍କୁ ଆରାମରେ ଶୋଇ ପଡିଲା |
ରତ୍ନା ପ୍ଲାନେଟାରିଅମ୍‌ରେ ଜଣେ ଜ୍ୟୋତିର୍ବିଜ୍ଞାନୀ ଭାବେ କାର୍ଯ୍ୟ କରନ୍ତି। ସେ ଓ ତାଙ୍କ ସାଙ୍ଗମାନେ ସୂର୍ଯ୍ୟୋପରାଗକୁ ଅତ୍ୟନ୍ତ ଉତ୍ସାହର ସହ  ଅପେକ୍ଷା କରିଛନ୍ତି। ଯାହାହେଲେବି ଏମିତି ଏକ ଦୃଶ୍ୟକୁ ନଦେଖି କେହି ରହିପାରିବେନି।
ରତ୍ନା ବ୍ରହ୍ମାଣ୍ଡ ସମ୍ବନ୍ଧରେ ଅନେକ ଗୁପ୍ତରହସ୍ୟ ଜାଣିଛନ୍ତି। ଯେମିତିକି କୋଟି କୋଟି ବର୍ଷର ପୁରୁଣା ତାରାଟିଏର ମୃତ୍ୟୁ ହେଲେ କ’ଣ ହୁଏ। ଏବଂ ସୂର୍ଯ୍ୟ କେମିତି ଚନ୍ଦ୍ରଙ୍କ ପଛରେ ଲୁଚିଯାଇପାରନ୍ତି।
ରତ୍ନା ଲୋକମାନଙ୍କୁ ବିଭିନ୍ନ ତାରା, ଗ୍ରହ ତଥା ଅତି ଦୂରରେ ଥିବା ନକ୍ଷତ୍ରପୁଞ୍ଜମାନଙ୍କୁ ଅତି ସୁନ୍ଦରଭାବେ ଦେଖାଇଦିଅନ୍ତି। କେତେବେଳେ ଦୂରବୀକ୍ଷଣ ଯନ୍ତ୍ର ମାଧ୍ୟମରେ ଦେଖାନ୍ତି ତ ଆଉ କେତେବେଳେ ତାଙ୍କର ଆକାଶ ରଙ୍ଗାଳୟରୁ ଦେଖାନ୍ତି। ଆଉ ବେଳେବେଳେ ଜନ୍ତର୍ ମନ୍ତର୍ ପରି କିଛି ପୁରାତନ ପର୍ଯ୍ୟବେକ୍ଷଣାଗାରରୁ ବି ଦେଖାଇଦେଇଥାଆନ୍ତି।
ରତ୍ନା ସେମାନଙ୍କୁ ବର୍ତ୍ତମାନ ବ୍ରହ୍ମାଣ୍ଡ ସମ୍ବନ୍ଧରେ ଅନେକ ତଥ୍ୟ ଦେଖାଇବେ।
ସିଂହର ଭୋଜି ପାଇଁ ନିମନ୍ତ୍ରଣ ଆସିଲା Iସମସ୍ତ ପଶୁମାନଙ୍କୁ ସେ ଡକାଇଥିଲା I
ମୂଷା ଆସିଲା, ଭାଲୁ ଆସିଲା Iସମସ୍ତେ ପେଟ ପୁରାଇ ଖାଇଲେ I
ଗୁଣ୍ଡୁଚିମୂଷା ଗୀତ ଗାଇଲା I
ମୟୂର ନାଚ ଦେଖାଇଲା I
କାନ୍ଦି-କାନ୍ଦି ହାତୀ ଆସିଲା Iମୋତେ ସିଂହ ଡାକିଲା ନାହିଁ I
ମାଙ୍କଡ଼ ଉପାୟ କହିଲା I
ସିଂହ ଯାଇ ହାତୀକୁ ବୁଝାଇଲା Iପେଟ ପୁରା କଦଳୀ ଖୁଆଇଲା I
ସମସ୍ତଙ୍କୁ ବହୁତ ମଜା ଲାଗିଲା I
"ମୀରା, ମୁଁ ଆଜି ତୋର ସ୍କୁଲ ଯାଇଥିଲି!"
ଦିନେମାଆ କହିଲେ I"ଆଛା ?"
ମୀରା କହିଲା I"ସେଠି ଗେଟ୍ ଖୋଲା ଥିଲା ଆଉ ସିକ୍ୟୁରିଟି ଗାର୍ଡ଼ ନଥିଲା!"
"ଆରେ ହଁ!
ସେ ତ ଆମ ଶ୍ରେଣୀକୁ ଆସିଥିଲା I ଏହା ଦେଖିବା ପାଇଁ କି ଆମ ଦିଦି କାହିଁକି ଚିତ୍କାର କରିଥିଲେ!
""ତୁମର ଦିଦି କାହିଁକି ଚିତ୍କାର କରିଥିଲେ ?"
ମାଆ ପଚାରିଲେ I"କାରଣ ରୋହନ ଜୋରରେ କାନ୍ଦୁଥିଲା I"
"କିନ୍ତୁ ରୋହନ କାହିଁକି କାନ୍ଦୁଥିଲା?"
ମାଆ ଜାଣିବାକୁ ଚାହୁଁଥିଲେ I"କାରଣ ସେ ଯେଉଁ ସାପକୁ ଚିଡିଆଘରୁ ଆଣିଥିଲା, ସେ ତାର ପୋଷା ମୂଷାକୁ ଖାଇ ଦେଇଥିଲା !
ଆଉ ସେତିକିବେଳେ ଦିଦି ଚିତ୍କାର କରିଥିଲେ ଏବଂ ସିକ୍ୟୁରିଟି ଗାର୍ଡ଼ ଧାଇଁ ଭିତରକୁ ଆସିଲା I""କିନ୍ତୁ ମୁଁ ତୁମ ଶ୍ରେଣୀକୁ ଯାଇଥିଲି, ସେଠି ତ କେହି ନଥିଲେ!"
ମାଆ କହିଲେ I
"ଆମେ ସମସ୍ତେ ତ ଶିକ୍ଷକଙ୍କ କୋଠରୀରେ ଲୁଚିଥିଲୁ," ମୀରା କହିଲା I କାରଣ ରୋହନର ସାପ ଶ୍ରେଣୀଗୃହ ଥିଲା !
""କିନ୍ତୁ ମୀରା ଯେତେବେଳେ ମୁଁ ଶିକ୍ଷକଙ୍କ କୋଠରୀକୁ ଯାଇଥିଲି, ମୁଁ ତ ସେଠାରେ କାହାରିକୁ ଦେଖିଲିନି!"
" ମାଆ !
ତାହା ଏଥିପାଇଁ ଯେ ଆମେ ସମସ୍ତେ ପ୍ରଧାନ ଶିକ୍ଷକଙ୍କ କୋଠରୀକୁ ଦୌଡ଼ି ପଳାଇ ଥିଲୁ," ମୀରା କହିଲା I"କାରଣ ରୋହନର ସାପ ଆମ ପଛରେ ପଡ଼ିଥିଲା !
""ଯେତେବେଳେ ମୁଁ ପ୍ରଧାନ ଶିକ୍ଷକଙ୍କ କୋଠରୀକୁ ଗଲି, ସେଠି ତ କେହି ନଥିଲେ !"
ମାଆ କହିଲେ I
"ଆମେ ସେଠି ରହିପାରିଲୁନି," ମୀରା କହିଲା I " କାରଣ ରୋହନର ସାପ ତାକୁ ଖୋଜୁଥିଲା I ଏଥିପାଇଁ ଆମେ ଛାତ ଉପରକୁ ଚଢି ଯାଇଥିଲୁ ଏବଂ ଘଣ୍ଟି ବାଜିବା ପର୍ଯ୍ୟନ୍ତ ସେଠି ରହିଥିଲୁ !
""ଆଉ ମୁଁ ତୋର ଫେରିବାକୁ ଅପେକ୍ଷା କରି ରହିଥିଲି, ସ୍କୁଲରେ ପୁରାପୁରି ଏକୁଟିଆ!"
ମାଆ କହିଲେ I
"ନା, ତୁମେ ଏକୁଟିଆ କେଉଁଠି ଥିଲ, ସାପ ମଧ୍ୟ ତୁମ ସହିତ ଥିଲା I""ସା...ପ!
ବାପ ରେ!"
ମାଆ ପାଟିରୁ ବାହାରିଲା ଓ ସେ ଧମ୍ କରି ଚୌକି ଉପରେ ବସିଗଲେ I
ସତ୍ୟ ଜମା ସ୍ଥିର ହୋଇ ରହି ପାରେନା। ସେ ଦଉଡ଼େ, ଡିଏଁ, ଘୂରେ, ଗଡ଼େ ....................ଆଉ ପଡ଼ିଯାଏ!
ଆପ୍ପା କୁହନ୍ତି, “ମୁହୂର୍ତ୍ତେ ହେଲେ ସ୍ଥିର ହେଇ ବସ!”ଆକ୍କା କୁହନ୍ତି, “ଯଦି ପଡ଼ିକି ଖଣ୍ଡିଆ ଖାବରା ହଉ, ମୋ ପାଖକୁ ଆଉ କାନ୍ଦି କାନ୍ଦି ଆସିବୁନି!”
ତାତା କୁହନ୍ତି, “ସବୁ ଜିନିଷ ଭାଙ୍ଗି ଦଉଛୁ। ତୋ’ର ଏତେ ସାହସ!”ଦିଦି କୁହନ୍ତି, “ସତ୍ୟ, ତୁମେ ଶ୍ରେଣୀ ରେ ବହୁତ ବିଶୃଙ୍ଖଳା କରୁଛ!”
କିନ୍ତୁ ସତ୍ୟ କ’ଣ ବା କରିବ?ତା’ର ତ ହାତ ଗୋଡ଼ କଥା କହୁଛି!
ଆଜି ରବିବାର। ଏଇଟି ସତ୍ୟ ର  ପ୍ରିୟ ଦିନ। କାରଣ ଏଇଦିନ ସେ ତାଙ୍କ ବିଲ ଆଡ଼େ ଯାଏ, ଯୋଉଠି  ତା’ ଆମ୍ମା କାମ କରନ୍ତି।
ବିଲ ତାଙ୍କର ବହୁତ ଦୂର। ସେଠାକୁ ଯିବା ବାଟରେ ଉଠାପକା ରାସ୍ତା, ଖୋଲା ପଡ଼ିଆ, ଘନ ଜଙ୍ଗଲ ଓ କୁଳୁ କୁଳୁ ହେଇ ବହି ଯାଉଥିବା ଝରଣା ଆଦି ପଡ଼େ।
ସତ୍ୟ ଠେକୁଆ ପରି ତା’ର ଦୁଇ ଗୋଡ଼ କୁ ଜାକି ଡିଏଁ  ଓ ହରିଣ ପରି ଜୋର୍ ରେ ଦଉଡ଼େ। ଆମ୍ମା କୁହନ୍ତି , “ସେଠି କାଦୁଅ ଅଛି। ସାବଧାନ ଥିବୁ।”
ସେ ତେଲୁଣି ପୋକ ପରି ଗୁରୁଣ୍ଡେ ଆଉ ସାପ ପରି ଖସଡ଼େ। ଆମ୍ମା କୁହନ୍ତି, “ସତ୍ୟ, କଣ୍ଟା ବୁଦା ଆଡ଼େ ଯିବୁନି।”
ସେ ବୁଢ଼ିଆଣୀ ପରି ଦୋହଲୁ ଥାଏ ଆଉ ମାଙ୍କଡ଼ ପରି ଡେଉଁ ଥାଏ।       “ହୁଇ.............!”ଆମ୍ମା କୁହନ୍ତି, “ଆରେ ମୋ କୁନି ମାଙ୍କଡ଼!
ମୋଟା ମୋଟା ଡାଳ ଧରି ଡେଇଁବୁ।”
ସେ ବତକ ପରି ପାଦରେ ଆହୁଲା ମାରେ ଓ ବେଙ୍ଗ ପରି ପହଁରେ। ଆମ୍ମା ହସନ୍ତି ଆଉ କୁହନ୍ତି, “ତୁ ସେମିତି ସେଇ ଆଣ୍ଠୁଏ ପାଣିରେ ବୁଡ଼ିକି ଥା। ହେଲା?”
ସେ ଝିଟିପିଟି ପରି ଉପରକୁ ଚଢ଼ିଯାଏ ଆଉ ଛେଳି ପରି ଡିଆଁ ମାରେ। ଆମ୍ମା କୁହନ୍ତି, “ସେମିତି ଚଢ଼ନା। ଖସି ପଡ଼ିବୁ।”
ସେ ଚଢ଼େଇର ଡେଣା ପରି ତା ନିଜର ବାହୁକୁ ଉପର ତଳ କରି ଉଡ଼ିବାକୁ ଚେଷ୍ଟା କରେ। ମନେ ମନେ କଳ୍ପନା କରେ ଯେ ସେ ଶାଗୁଣା  ପରି ଡେଣା ନ ହଲେଇ ବହୁ ଉଚ୍ଚରେ ଉଡ଼ୁଛି ଏବଂ ଅବିରାମ ଉଡ଼ି ଚାଲିଛି।
ଯେତେବେଳେ ସୂର୍ଯ୍ୟ ଅସ୍ତ ହେଇଯା’ନ୍ତି, ସନ୍ଧ୍ୟା ହେଇଯାଏ ଆଉ ଝିଣ୍ଟିକା ମାନେ ଚିଇଁ ଚିଇଁ ଶବ୍ଦ କରନ୍ତି, ସେତିକିବେଳେ ସେମାନେ ଘରକୁ ଫେରନ୍ତି। ସତ୍ୟ ତ ବହୁତ ହାଲିଆ ହେଇଯାଇଥାଏ। ତେଣୁ ସେ ତା ମା’ ପିଠିରେ ଲାଉ ହେଇଯାଏ। ସେମାନେ ପୁଣି ସେଇ ଉଠା ପକା ରାସ୍ତା, ପଡ଼ିଆ, ଜଙ୍ଗଲ ଓ ଝରଣା ବାଟ ଦେଇ ଘରକୁ ଫେରନ୍ତି।
ଘରେ ଯେତେବେଳେ ତା ଆପ୍ପା, ଆକ୍କା ଏବଂ ତାତା ତା’ର ଖଣ୍ଡିଆ ଖାବରା ଧୂଳି ଧୂସରିତ ଦେହକୁ ଦେଖନ୍ତି, ସେମାନେ ଆଉ ନ ହସି  ରହି ପାରନ୍ତିନି।
ତାତା  ତାକୁ ନେଇ ଗାଧୋଇ ଦିଅନ୍ତି। ଆପ୍ପା ତା’ ପାଇଁ ରାତି ଖାଇବା ରାନ୍ଧନ୍ତି।  ଶୋଇଲା ବେଳେ ତା ଆକ୍କା ତାକୁ ତା’ର ପ୍ରିୟ ଗପ ଶୁଣାନ୍ତି।
ସ୍ଵପ୍ନ ରେ ସତ୍ୟ ଦଉଡ଼େ, ଡିଏଁ, ଘୂରେ, ଗଡ଼େ .............
............ଆଉ ବହୁତ ଉପରକୁ ଉଡ଼ିଯାଏ।!
ସେମାନେ କେମିତି ଗତି କରନ୍ତି?ଓଃ!
ସତ୍ୟ କେମିତି ଢଙ୍ଗରେ ସବୁବେଳେ ଗତି କରୁଥାଏ!ତୁମେ ଜାଣ କି?
ପଶୁ, ପକ୍ଷୀ, କୀଟ, ପତଙ୍ଗ ମାନେ ବିଭିନ୍ନ ଢଙ୍ଗରେ  ଗତି କରନ୍ତି। ଏମିତି କରିବାର ମଧ୍ୟ ବିଭିନ୍ନ କାରଣ ଥାଏ। ଠିକ୍ ଆମରି ପରି ,ସେମାନେ ବି ସ୍ଵାଦିଷ୍ଟ ଖାଦ୍ୟ, ସୁରକ୍ଷିତ ଘର ଓ ଏକ ସୁନ୍ଦର ପରିବାର ପାଇବା ପାଇଁ ଗତି କରନ୍ତି। କିଛି ଜୀବ ,କାଳେ ଧରାପଡ଼ିଯିବେ ଓ ଅନ୍ୟ ଜୀବଜନ୍ତୁ ତାଙ୍କୁ ଖାଇଯିବେ, ସେଇ ଭୟରେ ଲୁଚିଯିବା ପାଇଁ ଗତି କରନ୍ତି। ତୁମେ ଜାଣିଥିବା କିଛି ଜୀବଙ୍କୁ ଲକ୍ଷ୍ୟ କରି ଦେଖ। ସେମାନେ କେମିତି ଗତି କରନ୍ତି, ନିଜେ ଖୋଜି ବାହାର କର।
ଡଲ୍ ଫିନ୍ ମାନେ ପାଣି ଭିତରୁ ଉପରକୁ ଉଠି ଡିଆଁ ମାରିବା ନିମନ୍ତେ ପ୍ରସିଦ୍ଧ। ତୁମେ ସେମିତି ଡିଆଁ ମାରି ପାରିବ?ସ୍ଥଳଜୀବଙ୍କ ମଧ୍ୟରୁ ଚିତାବାଘ ହେଉଛି ସବୁଠୁ ଜୋର୍ ରେ ଦଉଡ଼ୁ ଥିବା ପ୍ରାଣୀ। ସେମାନେ ସତରେ ବହୁତ ଜୋର୍ ରେ ଦଉଡ଼ନ୍ତି। ଯେତେବେଳେ ସେମାନେ ଶିକାର କରନ୍ତି ,ସେତେବେଳେ ଅଳ୍ପ ଦୂରରୁ ମଧ୍ୟ ଖୁବ ଜୋର୍ ରେ ଦୌଡ଼ି ପାରନ୍ତି। ତୁମେ କ’ଣ ସେମିତି ଅଳ୍ପ ଦୂରରୁ ଖୁବ ଜୋରରେ ଦୌଡ଼ି  ପାରିବ?
କଙ୍କଡ଼ାମାନେ ସେମାନଙ୍କ କଡ଼ପଟକୁ  ଆଗୁଆ କରି ଚାଲି ପାରନ୍ତି। ତୁମେ କ’ଣ ଏମିତି କଡ଼ୁଆ ହୋଇ ଚାଲି ପାରିବ?ଝିଣ୍ଟିକାମାନେ ପ୍ରକୃତରେ ବହୁତ ଉଚ୍ଚକୁ ଡେଇଁ ପାରନ୍ତି। ଯେତେବେଳେ ଶିକାରୀ କବଳରୁ ନିଜକୁ ରକ୍ଷା କରିବାକୁ ପଡ଼େ,ସେତେବେଳେ ସେମାନେ ଏମିତି କରନ୍ତି। ତୁମେ କ’ଣ ତାଙ୍କ ପରି ଏତେ ଉଚ୍ଚକୁ ଡେଇଁ ପାରିବ?ଗେଣ୍ଡା ଘୁଷୁରି ଘୁଷୁରି ଚାଲେ। ଧୀରେ ,ଖୁବ ଧୀରେ ଚାଲେ। ତୁମେ ଏମିତି ଧୀରେ ଧୀରେ ଘୁଷୁରି ପାରିବ?
ଗୁଣୁଗୁଣୁ.... ଗୁଣୁଗୁଣୁ...... ଆରେ ଏହା କଣ?
ଏହା କଣ ସାଙ୍କେତିକ ଭାଷା ମହୁମାଛି ନିଜ ସାଙ୍ଗସାଥୀ ଙ୍କୁ ଡାକିବାକୁ?
କିମ୍ବା ମହୁ ଦେଖି ଆନନ୍ଦ ବିଭୋର ହେବା?
ମହୁମାଛି ଜାତି, ବିଶେଷ କରି ଭ୍ରମର ଉଡିଲା ବେଳେ ବଡ ଶବ୍ଦ କରନ୍ତି। ପର ଉପର ତଳ ପିଟି ହେଲାବେଳେ ଏହି ଶବ୍ଦ ଉତ୍ପନ୍ନ ହୁଏ। ଛୋଟ ପର ହେଲେ ତାକୁ ଅଧିକ ଶୀଘ୍ର ମାରିବାକୁ ପଡିଥାଏ ଉଡିବା ପାଇଁ ଏବଂ ଯେତେ ତୀବ୍ର ପର ମାରନ୍ତି ସେତେଟା ଶବ୍ଦ ଉତ୍ପନ୍ନ ହୁଏ।
ମହୁମାଛି ଗୁଣୁଗୁଣୁ କରନ୍ତି, ଅନ୍ୟ କିଛି ନିତାନ୍ତ ଆବଶ୍ୟକ କାମ କରିବାକୁ, ଠିକ ପୋଷ୍ଟମ୍ୟାନ୍ ଘର ଘର ବୁଲି ଚିଠି ବାଣ୍ଟିଲା ଭଳିଆ ସେମାନେ ଗୋଟିଏ ଫୁଲ ରୁ  ଆଉ ଗୋଟିଏ ଫୁଲ କୁ ପରାଗ ରେଣୁ ନେଇଯାନ୍ତି।
ପରାଗ ରେଣୁ ହେଉଛି ଫୁଲ ଉପରେ ଥିବା ସୂକ୍ଷ୍ମ ରେଣୁ ଯାହାକୁ ବିହନ ତିଆରି କରିବାରେ ରେ ଗଛ ଆବଶ୍ୟକ କରିଥାଏ। ମହୁମାଛି କୁଶଳ ପରାଗ ପରିବାହକ ହୋଇଥାନ୍ତି। ତାଙ୍କ ଯୋଗୁଁ ଅନେକ ନୂଆ ନୂଆ ଗଛ ଉତ୍ପନ୍ନ ହୋଇ ଚାରିଦିଗେ ବିଛେଇ ଯାନ୍ତି।
କିପରି ସେ ସୂକ୍ଷ୍ମରେଣୁ ମହୁମାଛି ଗୋଡରେ ଲାଗିଯାନ୍ତି?
ମହୁମାଛି ମହୁ ଶୋଷିବାକୁ ଫୁଲ ଉପରେ ଯେବେ ବସନ୍ତି ପରଗ ରେଣୁ ତାଙ୍କ ଗୋଡରେ ଲାଗିଯାଏ।
ଏବଂ ଯେତେବେଳେ ସେହି ମହୁ ମାଛି ଅନ୍ୟ ଫୁଲ ନିକଟରେ ଯାଇ ପର ପିଟି ସୁନ୍ଦର ନୃତ୍ୟ କରେ ତାର ପରର କମ୍ପନ ରେ ପରାଗ ରେଣୁ ଝଡି ଫୁଲ ଉପରେ ପଡିଯାଏ। ସେଠାରୁ ମହୁମାଛି ପୁଣି ଅନ୍ୟ ଫୁଲ ପାଖକୁ ଉଡିଯାଏ। ଏହିପରି ମହୁ ଶୋଷିବା, ପରାଗ ନେଇ ଉଡିବା, ପରାଗ ଝଡିବା ଏହି ପ୍ରକ୍ରିୟା ନିରନ୍ତର ଚାଲିଥାଏ।
ଏହି ଗୁଣୁଗୁଣୁ କାରୀ ମହୁମାଛି ଗୁଡିକ ଅନେକ ନୂଆ ନୂଆ ଗଛ ର ଧର୍ମପିତା ଅଟନ୍ତି ଏବଂ ମୂଳ ଗଛ ଠାରୁ ବହୁ ଦୂର ରେ ନୂଆ ଗଛ ଉତ୍ପନ୍ନର କାରକ ହୋଇଥାନ୍ତି।
ତୁମେ ତୁମ ନିଜର ଶ୍ୱାସ କୁ ଶୁଣିପାର?
ସାଧାରଣତଃ ନୁହେଁ!
କିନ୍ତୁ ମହୁମାଛି ତାହା କରିପାରେ। ଏହି ଗୁଣୁଗୁଣୁ ଶବ୍ଦ ତାର ପର ଛଡା ନିଶ୍ୱାସ ରୁ ମଧ୍ୟ ଉତ୍ପନ୍ନ ହୋଇଥାଏ। ତା’ଶରୀର ଭାଗ ଭାଗ ହୋଇ ଗଠିତ ହୋଇଥାଏ। ଯେତେବେଳେ ସେ ଶ୍ୱାସ ନିଏ, ପବନ ଏହି ଭାଗ ଗୁଡିକ ଦେଇ ଉପର ତଳ ହୋଇ ଗତି କଲା ବେଳେ ଶବ୍ଦ ଉତ୍ପନ୍ନ ହୋଇଥାଏ। ବଡ଼ ଆଶ୍ଚର୍ଯ୍ୟ ର କଥା, ନୁହେଁ କି?
ଏହି ବ୍ୟସ୍ତ ମହୁମାଛି ଗୁଡିକ ବଡ଼ ବିସ୍ମୟକର ନୁହେଁ କି?
୧ .
ମହୁମାଛି କର୍ମଠ ହୋଇଥାନ୍ତି। ଶୀତଦିନେ ଏମାନେ ନଅ ମାସ ଯାଏଁ ବଞ୍ଚନ୍ତି ଏବଂ ଖରା ଦିନେ କେବଳ ଦୁଇ ମାସ ବଞ୍ଚିପାରନ୍ତି। ଖେଳ ବିନା ନିରନ୍ତର କାମ ତା’ଙ୍କୁ ନିରୁତ୍ସାହ କରେନାହିଁ।୨.
ଏହା ଏକ ବିଚିତ୍ର କଥା ଯେ ଯେତେବେଳେ ସେମାନେ ତରୁଣ ମହୁମାଛି ମାନଙ୍କ ସଙ୍ଗେ କାମ କରନ୍ତି ତାଙ୍କ ମଷ୍ତିଷ୍କ କ୍ଷୟ ହେବା ବନ୍ଦ ହୋଇଯାଏ। ଏବଂ ତାହା ଏକ କିଶୋର ମାଛି ର ମଷ୍ତିଷ୍କ ଭଳିଆ କାମ କରେ। ତୁମେ କଣ ବର୍ତ୍ତମାନ ଭାବୁଛ ତୁମେ ମହୁମାଛି ହୋଇଥିଲେ ଭଲ ହୋଇଥାନ୍ତା?୩.
ମନୁଷ୍ୟ ଭଳି ମହୁମାଛି ମଧ୍ୟ ମୁଖ ଚିହ୍ନି ପାରନ୍ତି। ପ୍ରଥମେ ମୁହଁ ର ପ୍ରତ୍ୟେକ ଭାଗ କୁ ଅଲଗା ଅଲଗା ଭାବେ ନିଆଯାଏ ଏବଂ ପୁଣି ତାକୁ ଏକତ୍ରିତ କରି ମୁହଁ ତିଆରି କରାଯାଏ। ବୁଝିଲ?
ତୁମେ କେବେ ମହୁମାଛି କୁ ରଗେଇବ ନାହିଁ ଏ କଥା ମନେରଖ!
୪.
ନଷ୍ଟକାରୀ କୀଟପତଙ୍ଗ କୁ ଦୂର ରଖିବାକୁ କେଫେନ୍ ନାମକ ରାସାୟନିକ ଗଛ ଦ୍ୱାରା ଉତ୍ପନ୍ନ କରୁଥିବା ବେଳେ ଏହା ମହୁମାଛି ଙ୍କୁ ଫୁଲର ସ୍ଥାନ ମନେ ରଖିବାରେ ସାହାଯ୍ୟ କରିଥାଏ। ଏହି ରାସାୟନ ମହୁମାଛି କୁ ପୁଣିଥରେ ଆସିବାକୁ ନିମନ୍ତ୍ରଣ ମଧ୍ୟ ଦେଇଥାଏ।୫ କଳା ଭ୍ରମର, ମହୁମାଛି ଏବଂ ଅନ୍ୟ ମାଛିଙ୍କ ଅପେକ୍ଷା ଆକାରରେ ବଡ଼ ଅଟନ୍ତି। ଏହା ଫେଣା ରେ ବାସ କରନ୍ତି ଏବଂ ମିଳାମିଶା କରି ରହିବାକୁ ଭଲପାନ୍ତି। ଅନେକ ଭ୍ରମର ଙ୍କର ଦଂଶ ନ ଥାଏ। ଏମାନେ ଅଧିକ ମହୁ ସଂଗ୍ରହ ନ କରି ପାରିଥିଲେ ମଧ୍ୟ କୁଶଳ ପରାଗ ପରିବାହକ ଅଟନ୍ତି।
୧.
ମହୁମାଛି ଗୋଟିଏ ପ୍ରକାର ନୃତ୍ୟ କରି ମହୁଫେଣା ର ଅନ୍ୟ ମହୁମାଛିଙ୍କୁ ମହୁ କେଉଁଠି ଅଛି ତାହା ଜଣେଇ ଦିଅନ୍ତି। ବର୍ତ୍ତମାନ ତୁମେ ତୁମ ସାଙ୍ଗମାନଙ୍କୁ ନୃତ୍ୟ ଦ୍ଵାରା କିଛି ଦେଖାଓ ଏବଂ ଦେଖ ତୁମେ ଯାହା କହିବାକୁ ଚାହଁ ତାହା ତୁମ ସାଙ୍ଗ ମାନେ ବୁଝି ପାରୁଛନ୍ତି କି?୨ .
ମହୁମାଛି ଭଳିଆ ଗୁଣୁଗୁଣୁ କର...... ହାତ ହଲାଅ ଏବଂ ତୁମେ ଗୁଣୁଗୁଣୁ କରି ପାରୁଛ କି ଶୁଣ।
୩ .
ମହୁମାଛି ର ଘର ମହୁଫେଣା ଇଂଜିନିୟରିଂ ର ଏକ କଲାତ୍ମକ ରଚନା ଭାବେ ବିଖ୍ୟାତ। କାରଣ କଣ ଭାବୁଛ?
ମହୁଫେଣ ଭଳିଆ ସଠିକ ଷଟକୋଣ ଆଙ୍କିବାକୁ ଚେଷ୍ଟାକର କିମ୍ବା ସାଧାରଣ କାର୍ଟନ୍ ବ୍ୟବହାର କରି ଏହାର ପ୍ରତିକୃତି ତିଆରି କର, ତାହାହେଲେ ହୁଏତ ତୁମେ ଉତ୍ତର ପାଇପାରିବ।(ଚିତ୍ର ଖାଲି ଟୁଥପେଷ୍ଟ ଡବା (ଚତୁର୍ଭୁଜ ଆକାର) କିମ୍ବା ଧୂପକାଠି ଡବା (ଗୋଲ୍ ଗୋଲ୍) ଗୁଡିକର ରଚନା ଦେଖା ଯାଇପାରେ)୪ .
ବିଭିନ୍ନ ଫୁଲ ଗୁଡିକୁ ଶୁଙ୍ଘିବାକୁ ଚେଷ୍ଟା କର| ତାହା ହେଲେ ତୁମେ ଜାଣିପାରିବ କିଭଳି ଭିନ୍ନ ଭିନ୍ନ ଫୁଲରୁ ସଂଗୃହିତ ମହୁ ଭିନ୍ନ ଭିନ୍ନ ସ୍ୱାଦର ହୋଇଥାଏ।
ଟିକିଝିଅଟି କାନ୍ଦୁଛି କାହିଁକି?
ମୁଁ ଭାବୁଛି ତାକୁ ବୋଧେ ଭୋକ କରୁଛି।
ପୁଅଟିର ମନଦୁଃଖ କାହିଁକି?
ସିଏ ବୋଧେ ତା' ବାପାଙ୍କ କଥା ଭାବୁଛି।
ଝିଅଟି କାହିଁକି ଖୁସି ହେଉଛି?
ସେ ନୂଆଜାମା ପିନ୍ଧିଛି।
ବୁଢାଜଣକ ହସୁଛନ୍ତି କାହିଁକି?
ସେ ଗୋଟିଏ ବଢ଼ିଆ ହସ କଥା ପଢ଼ିଲେ।
ସ୍ତ୍ରୀଲୋକଜଣକ ହସୁଛନ୍ତି କାହିଁକି?
ତାଙ୍କ ପିଲାମାନେ ଚୁପ୍‌ଚାପ୍‌ ପଢ଼ୁଛନ୍ତି।
ଏଇ ସ୍ତ୍ରୀଲୋକ କ'ଣ ଭାବୁଛନ୍ତି?
ସିଏ ବୋଧେ ଲାଜ କରୁଛନ୍ତି।
ଲିପି ସ୍ଲେଟ୍ ଓ ଚକ୍ ଧରିଲା I ସେ ଏକ ଲମ୍ବା ରେଲଗାଡ଼ି ତିଆରି କରିବାକୁ ଚାହୁଁଥିଲା I
ଲମ୍ବା ରେଲଗାଡ଼ି ପାଇଁ ଲିପି ତିଆରି କଲା, ଏକ ବଡ଼ ଧୂଆଁ ଛାଡୁଥିବା ଇଂଜିନ୍ I
"କିନ୍ତୁ ଏବେ ଡବା କେଉଁଠି ତିଆରି କରିବି?"
ସ୍ଲେଟରେ ତ ଆଉ ଜାଗା ହିଁ ନାହିଁ I
ଲିପି ସ୍ଲେଟକୁ ଚଟାଣରେ ରଖିଦେଲା ଓ ଭାବିବାକୁ ଲାଗିଲା I
ବସି-ବସି ଲିପି ଚଟାଣରେ ଗୋଟିଏ ଡବା ତିଆରି କଲା I ଡବା ସହିତ ଆଉ ଗୋଟିଏ ଡବା, ପୁଣି ଆଉ ଗୋଟିଏ ଡବା, ପୁଣି ଆଉ ଗୋଟିଏ ......ଲିପି ତିଆରି କରି ଚାଲିଲା I
ଶେଷରେ ତାର ଚକ୍ ସରିଗଲା Iଲିପି ଉଠି ଦେଖିଲା I ବାଃ!ପୁରା ବାରଣ୍ଡା ଆକାରର ଲମ୍ବା ରେଲଗାଡ଼ି !
ଲିପିର ରେଳ ଚାଲିଲା ଛୁକ୍-ଛୁକ୍-ଛକ୍, ଏପଟରୁ ସେପଟକୁ Iବହୁତ ଦୂର ପର୍ଯ୍ୟନ୍ତ !
“ରାତି ଖାଇବା ବେଳ ହୋଇଗଲା!” ବାପା ଡାକିଲେ।ଚିକି ଆଉ ନିନୁ ବାହାରେ ଖେଳୁଥିଲେ। ଡାକ ଶୁଣି ସେମାନେ ଦୌଡ଼ିଆସିଲେ। ସେତେବେଳକୁ ବାପା ଟେବୁଲ ପାଖରେ ବସିସାରିଥିଲେ। “ଆଜି ଖାଇବାକୁ କ’ଣ ହୋଇଛି?” ନିନୁ ପଚାରିଲା। “ମୂଳା ପରଟା ଆଉ ରାଇତା!” ମା’ କହିଲେ। ଚିକି ନାକ ଟେକିକି କହିଲା, “ଛି!”ବାପା ପାଟିକଲେ, “ଖାଇବା ଜିନିଷକୁ ସେମିତି କହିବା ଠିକ ନୁହେଁ ଚିକି!”“ସେଇଟା ଗନ୍ଧାଏ,” ଚିକି କହିଲା।“ଚିକି ଚିକି ଚିକି, ଖାଆନା ଏତେ ଦେଖି!” ନିନୁ ପରଟା ଖାଉ ଖାଉ ବଡ଼ପାଟିରେ ଗୀତ ଗାଇଲା। ନିନୁକୁ ସବୁପ୍ରକାର ଖାଦ୍ୟ ଭଲଲାଗେ, ଅନ୍ୟପକ୍ଷରେ ଚିକିର ମନକୁ ନପାଇଲେ ଚିଡ଼େ। “ଆଚ୍ଛା ଚିକି, ତୁ କ’ଣ ଜଣେ ମହାକାଶଚାରୀ ହେବାକୁ ଚାହୁଁନୁ?” ମା’ ପଚାରିଲେ।“ହଁ, ହେବି!” ଚିକି କହିଲା।
ମା’ ଥିଲେ ଜଣେ ବୈଜ୍ଞାନିକ, ବାପା ଜଣେ ଫାଇଟର ପାଇଲଟ। ଚିକି ଚାହୁଁଥିଲା ବିଜ୍ଞାନ ପଢ଼ିବ ଏବଂ ଦିନେ ନା ଦିନେ ବାପାଙ୍କଠୁ ବି ଅଧିକ ଉଚ୍ଚକୁ ଉଡ଼ି ଦେଖାଇବ!
ବହୁତ ଉଚ୍ଚକୁ ଉଡ଼ି ମହାକାଶକୁ ଯାଉଥିବା ସେହି ଲୋକମାନଙ୍କ ପରି ସେ ହେବାକୁ ଚାହୁଁଥିଲା, ଯେଉଁମାନଙ୍କୁ ମହାକାଶଚାରୀ ବା ତାରକା ନାବିକ ବୋଲି କୁହାଯାଏ। “ତାହେଲେ ଠିକ ଅଛି,” ମା’ କହିଲେ, “ମୁଁ ଗୋଟିଏ କଥା କହୁଛି ଶୁଣ। ଯଦି ତୁ ଆଜି ଏଇ ପରଟା ଖାଇଦେବୁ, ତାହେଲେ ମୁଁ କାଲି ତୋ ପାଇଁ ମହାକାଶଚାରୀ ଖାଦ୍ୟ ବନେଇଦେବି।”“ଠିକ ଅଛି,” ଚିକି ଖୁସିରେ କହିଲା ଏବଂ ତା ଭାଗର ପରଟାତକ ଖାଇଦେଲା।
ପରଦିନ ଚିକି ଓ ନିନୁ ଖରାବେଳେ ସ୍କୁଲରୁ ଘରକୁ ଫେରିଲେ। ଦିନବେଳା ଖାଇବା ସମୟ ହୋଇଯାଇଥିଲା। ମା’ ସେମାନଙ୍କ ପାଇଁ କ’ଣ ବନାଇଛନ୍ତି, ସେକଥା ଜାଣିବାକୁ ସେମାନେ ଉତ୍ସୁକ ଥିଲେ। “ମୁଁ ଭାବୁଛି ମହାକାଶଚାରୀମାନେ କେକ୍ ଓ ଆଇସକ୍ରିମ୍ ଖାଉଥିବେ,” ନିନୁ କହିଲା।“ଆଉ ପିଜ୍ଜା ଓ ଗୁପଚୁପ୍,” ଚିକି କହିଲା। ହେଲେ ସେମାନେ ଦେଖିଲେ ତାଙ୍କ ପ୍ଲେଟ୍ ଉପରେ ଗୋଟିଏ ଟ୍ୟୁବ୍ ରଖାହୋଇଛି।“ଟୁଥପେଷ୍ଟ!” ନିନୁ ଏକପ୍ରକାର ଚିତ୍କାର କରି କହିଲା। “ମହାକାଶଚାରୀମାନେ ୟାକୁ ଖାଆନ୍ତି?”ମା’ ହସିଲେ। କହିଲେ, “ଟୁଥପେଷ୍ଟ ନୁହେଁ। ମୁଁ ଭାତ ଓ ଡାଲିକୁ ଏକାଠି ଚକଟିଦେଇ ଟ୍ୟୁବ୍ ଭିତରେ ଭର୍ତ୍ତି କରିଦେଇଛି। ତୁମେମାନେ ୟାକୁ ଚିପିକି ନିଜ ପାଟି ଭିତରକୁ ନେବ।”
“ଆମେ ଥାଳିରେ ଭାତ ଡାଲି ଖାଇପାରିବୁନି କାହିଁକି?” ଚିକି ପଚାରିଲା। ବାପା ତାଙ୍କ ଥାଳିରେ ଭାତ ଡାଲି ନେଇସାରିଥିଲେ। ତାହା ବେଶୀ ଆକର୍ଷଣୀୟ ଦିଶୁଥିଲା।ବାପା ତାଙ୍କ ଥାଳିର ଭାତ ଡାଲିକୁ ଦେଖେଇ କହିଲେ, “ଦେଖିପାରୁଛ, ଏହା କେମିତି ମୋ ଥାଳି ଉପରେ ରହିଛି?
ମହାକାଶରେ ଏଗୁଡ଼ା କିନ୍ତୁ ଭାସିବୁଲିବ!”
ଚିକି ଓ ନିନୁ କଳ୍ପନା କଲେ ଭାତଗୁଡ଼ିକ କେମିତି ଶୂନ୍ୟରେ ଘୂରିବୁଲୁଛି।“ହାଉଁ-ହାଉଁ-ହାଉଁ,” ଭାତଗୁଡ଼ିକୁ ଧରିବା ଭଳି ଅଭିନୟ କରୁ କରୁ ଚିକି କହିଲା, “ସାବଧାନ ଭାତ, ମୁଁ ତୋତେ ଧରିବାକୁ ଆସୁଛି!” “ଏକଥା ଭାବିବାକୁ ମଜା ଲାଗୁଛି, ହେଲେ ଏମିତି ଭାବେ ଖାଇବାକୁ ବହୁତ ସମୟ ଲାଗିବ। ଆଉ ଭାତଖଣ୍ଡଗୁଡ଼ିକ ମହାକାଶଯାନର ଇଞ୍ଜିନରେ ପଶି ଅସୁବିଧା ବି କରିଦେଇପାରେ।” ବାପା କହିଲେ। “ହେଲେ ମହାକାଶରେ ଖାଇବା ଜିନିଷଗୁଡ଼ାକ ଭାସେ କାହିଁକି?
ଏଠି ତ ସେମିତି ହେଉନି!” ଚିକି ପଚାରିଲା। “ପୃଥିବୀରେ ମାଧ୍ୟାକର୍ଷଣ ଶକ୍ତି ଅଛି। ଏହା ଖାଲି ଖାଦ୍ୟଜିନିଷ ନୁହେଁ, ଆମ ସମସ୍ତଙ୍କୁ ବି ମହାକାଶରେ ଭାସିବାରୁ ଅଟକାଇ ରଖିଛି। ସେଇ କାରଣରୁ ଆମେ ଯେତେବେଳେ ଗୋଟିଏ ବଲ୍ ଉପରକୁ ଫୋପାଡ଼ୁଛୁ, ତାହା ତଳକୁ ଖସିପଡ଼ୁଛି।” ବାପା ବୁଝାଇ କହିଲେ।
“ପୃଥିବୀଠାରୁ ବହୁତ ଦୂରରେ ମାଧ୍ୟାକର୍ଷଣ ଶକ୍ତି ପ୍ରାୟ ନାହିଁ। ତେଣୁ ମହାକାଶଚାରୀ ଓ ଅନ୍ୟ ଜିନିଷଗୁଡ଼ିକର ଓଜନ ମହାକାଶରେ ଜମା ନାହିଁ କହିଲେ ଚଳେ। ସେଥିପାଇଁ ସେମାନେ ଭାସନ୍ତି!” ମା’ ଆହୁରି ଭଲକରି ବୁଝାଇଦେଲେ।“ତେଣୁ ସେଠାରେ ଖାଦ୍ୟ ସହଜରେ ଖାଇବାଭଳି ହେବାର ଅଛି ଏବଂ ଜଣେ ମଧ୍ୟାହ୍ନଭୋଜନ ଖାଇବାକୁ ଗଲାବେଳେ ସେଗୁଡ଼ିକ ଭାସି ପଳେଇ ନଯିବାର ଅଛି!” ବାପା କହିଲେ। ଚିକି କିଛି ସମୟ ସେ ବିଷୟରେ ଭାବିଲା।
“ଯଦି ମାଧ୍ୟାକର୍ଷଣ ଶକ୍ତି ସବୁ ଜିନିଷକୁ ଭୂଇଁ ଆଡ଼କୁ ଟାଣେ, ତାହେଲେ ଆମେ ଖାଦ୍ୟକୁ ଆମ ପାଟିରୁ ପାକସ୍ଥଳୀକୁ ନେବା ବେଳେ ତାହାର ଦରକାର ହୁଏନାହିଁ କି?
ମହାକାଶଚାରୀମାନେ ତାହେଲେ ଖାଆନ୍ତି କେମିତି?
ସେମାନେ ଯେତେବେଳେ ତାଙ୍କ ଖାଦ୍ୟ ଗିଳିବାକୁ ଚେଷ୍ଟା କରନ୍ତି ତାହା ପୁଣିଥରେ ତାଙ୍କ ପାଟିପାଖକୁ ତ ଭାସି ଆସୁଥିବ?”
“ବଢ଼ିଆ ପ୍ରଶ୍ନ!” ବାପା କହିଲେ। “ଯେତେବେଳେ ମଣିଷମାନେ ମହାକାଶକୁ ଯିବା ଆରମ୍ଭ କଲେ, ସେତେବେଳେ ବୈଜ୍ଞାନିକମାନଙ୍କ ମନକୁ ବି ଏଇ ପ୍ରଶ୍ନ ଆସିଥିଲା। ତେଣୁ ସେମାନେ ପରୀକ୍ଷାମୂଳକ ଭାବେ ଜଣେ ମହାକାଶଚାରୀ ଜନ୍ ଗ୍ଲେନଙ୍କୁ କିଛି ପାଣି ପିଇବାକୁ ଦେଇଥିଲେ।”“ସେ କ’ଣ ପିଇପାରିଲେ?” ନିନୁ ପଚାରିଲା। ‘ଜଣେ ପାଣି ପିଇପାରିନଥିବା କଥା ଟିକେ କଳ୍ପନା କର!’ ସେ ମନେ ମନେ ଭାବିଲା।“ହଁ,” ବାପା କହିଲେ। “ଏକଥା ଜଣାପଡ଼ିଗଲା ଯେ ଆମର ପାଟି ଓ ପାକସ୍ଥଳୀ ଭିତରେ ଥିବା ଖାଦ୍ୟନଳୀର ମାଂସପେଶୀ ଯୋଗୁଁ ଆମେ ଖାଦ୍ୟ ଗିଳିପାରୁଛୁ। ମାଧ୍ୟାକର୍ଷଣ ଶକ୍ତି ଯୋଗୁଁ ନୁହେଁ। ସେଥିପାଇଁ ଆମେ ଓଲଟା ଅବସ୍ଥାରେ ରହି ମଧ୍ୟ ଖାଇପାରୁଛୁ। ଅବଶ୍ୟ ଏ କ୍ଷେତ୍ରରେ ମାଂସପେଶୀକୁ ମାଧ୍ୟାକର୍ଷଣ ଶକ୍ତି ବିପକ୍ଷରେ ଅଧିକ ପରିଶ୍ରମ କରିବାକୁ ପଡ଼େ।”
ଚିକି ଆଉ ନିନୁ ପରସ୍ପରକୁ ଅନାଇଲେ। ଏ ପରୀକ୍ଷା ତ ସେମାନେ ନିଶ୍ଚୟ କରିବେ!“କିନ୍ତୁ ସତର୍କ ଥିବ।” ବାପା କହିଲେ। କିଏ ଜାଣେ ସେମାନେ କ’ଣ ଯୋଜନା କରୁଛନ୍ତି!
“ଓଲଟା ଅବସ୍ଥାରେ କେବେହେଲେ ଅଧିକ ଖାଇବନି କି ପାଣି ପିଇବନି। ମାଧ୍ୟାକର୍ଷଣ ଶକ୍ତିର ପ୍ରଭାବ ବହୁତ ଅଧିକ ଥାଏ।”ଚିକି ତା ପ୍ଲେଟ ଉପରେ ଥିବା ଟ୍ୟୁବ ଆଡ଼କୁ ଚାହିଁଲା। “ତାହେଲେ ମହାକାଶଚାରୀମାନେ ୟାକୁ ଖାଆନ୍ତି?” ସେ ନିରାଶ ହୋଇପଡ଼ିଥିଲା। ମା’ ହସିଲେ। କହିଲେ, “ପ୍ରଥମେ ଯେତେବେଳେ ଲୋକମାନେ ମହାକାଶକୁ ଗଲେ, ସେମାନେ ଏଇଭଳି ଟ୍ୟୁବରୁ ମାଂସ ଓ ଫଳର ଭର୍ତ୍ତା ଖାଇଥିଲେ। ସେଗୁଡ଼ିକ ଜମା ସୁଆଦିଆ ଲାଗୁନଥିଲା, ତେଣୁ ସେମାନେ ତୋରି ଭଳି ଏମିତି ଅଭିଯୋଗ କଲେ!”“ତେଣୁ ବୈଜ୍ଞାନିକମାନେ ନିତିଦିନିଆ ଖାଦ୍ୟ ଭଳି ଦିଶୁଥିବା ଏବଂ ସୁଆଦ ଲାଗୁଥିବା ଖାଦ୍ୟ ବନେଇଲେ। ଆଜିକାଲି ମହାକାଶଚାରୀମାନଙ୍କୁ ଡବାରେ ଥିବା ଖାଦ୍ୟ, ବାଦାମ, ଗ୍ରେନୋଲା ବାର୍ ବା ଟିକିଏ ବି ଟୁକୁରା ନ ପକାଇ ଥରକେ କାମୁଡ଼ି ଖାଇପାରିବା ଭଳି ଖାଦ୍ୟ ଯୋଗାଇ ଦିଆଯାଉଛି। ମହାକାଶରେ ଛୋଟ ରୋଷେଇଘରଟିଏ ବି ରହୁଛି, ଯେଉଁଠି ଓଭନରେ ଖାଦ୍ୟ ଗରମ କରିହେବ। ତେଣୁ ଭାରତୀୟ ମହାକାଶଚାରୀମାନେ ସେମାନଙ୍କ ସାଙ୍ଗରେ ମାଛ, ପନିର ତରକାରୀ ଓ ଅନ୍ୟାନ୍ୟ ସୁଆଦିଆ ଖାଦ୍ୟ ବି ନେଇପାରୁଛନ୍ତି।”
“ତାହେଲେ ପିଜ୍ଜା, ଆଇସକ୍ରିମ୍ ଆଉ ସୋଡ଼ା ବି ନେଇହେବ?”“ବହୁତଦିନ ଧରି ବୈଜ୍ଞାନିକମାନେ ମହାକାଶକୁ ପିଜ୍ଜା ପଠାଇବା ପାଇଁ ଚେଷ୍ଟା କରୁଛନ୍ତି। ମହାକାଶରେ ଅଟା କି ମଇଦା ଚକଟିବା ଏବଂ ସେକିବା ସମ୍ଭବ ନୁହେଁ। ତେବେ ମହାକାଶଚାରୀମାନେ ଚଟକା ପାଉଁରୁଟି, ସସ୍ ଏବଂ ତା ଉପରେ ପରସ୍ତ (Toppings) ଦେଇ ପିଜ୍ଜା ବନେଇଛନ୍ତି। ଆଇସକ୍ରିମ୍ ପାଇଁ କିନ୍ତୁ ମହାକାଶରେ ଫ୍ରିଜ୍ ନାହିଁ।” ବାପା କହିଲେ। “ଆଉ ମାଧ୍ୟାକର୍ଷଣ ଶକ୍ତି ନଥିବା ଯୋଗୁଁ ସୋଡ଼ାରେ ଥିବା ଫେଣଗୁଡ଼ାକ ଅଦ୍ଭୁତ ପ୍ରକାର ବ୍ୟବହାର କରେ।”ମା’ କହିଲେ। “ତେବେ ମହାକାଶଚାରୀମାନେ ବିଭିନ୍ନ ପ୍ରକାରର ବହୁତ ଖାଦ୍ୟ ଖାଆନ୍ତି। କଦଳୀ ଓ ସେଓ ଭଳି ଫଳ ବି ଖାଆନ୍ତି। ଏବେ ତ ବୈଜ୍ଞାନିକମାନେ ମହାକାଶରେ ପନିପରିବା ଫଳେଇବା ପାଇଁ ବି ବାଟ ଖୋଜିଲେଣି!” ବାପା କହିଲେ।“ଆଉ ଏବେ,” ଆଖି ଚମକେଇ ମା’ କହିଲେ, “ତୁମେମାନେ ଏଇ କୋବି ପରଟାର ସୁଆଦ ଚାଖିବା ଉଚିତ।”“ଆରେ ନା!” ଚିକି କହିଲା, “କିନ୍ତୁ ମୁଁ ଯେବେ ମହାକାଶଚାରୀ ହୋଇଯିବି, ସେତେବେଳେ ମୋ ସାଙ୍ଗରେ ମହାକାଶକୁ ଗୁପଚୁପ୍ ନେଇଯିବି!”
ତୁମେ ଜାଣିଛ କି?• ମହାକାଶଚାରୀ ୟୁରି ଗାଗାରିନ ୧୯୬୧ ମସିହାରେ ମହାକାଶରେ ଖାଇଥିବା ପ୍ରଥମ ଭୋଜନ ଥିଲା ଗୋମାଂସ ଏବଂ କଲିଜା ଭର୍ତ୍ତା। ତା’ପରେ ସେ ଚକୋଲେଟ୍ ସସ୍ ଖାଇଥିଲେ। • ମହାକାଶଚାରୀ (Astronauts)ମାନଙ୍କୁ ରୁଷିଆରେ କସ୍ମୋନଟ୍ (Cosmonauts) ବୋଲି କୁହାଯାଏ।  ସେହିଭଳି ଭାରତୀୟ ମହାକାଶଚାରୀମାନଙ୍କୁ ବ୍ୟୋମଚାରୀ (Vyomanauts) କୁହାଯାଏ!• ମହାକାଶଚାରୀମାନେ ପୃଥିବୀ ଚାରିପାଖେ ଘୂରୁଥିବା ଏକ ମହାକାଶ କେନ୍ଦ୍ର ବା ସ୍ପେସ୍ ଷ୍ଟେସନରେ ରହନ୍ତି। ସ୍ପେସ୍ ଷ୍ଟେସନର ଆକାର ହେଉଛି ଗୋଟିଏ ତିନି ବଖରାବାଲା ଘର ଭଳି। ତା’ ଭିତରେ ରୋଷେଇଘର, ଗାଧୁଆଘର, ପଢ଼ାଘର ଏବଂ ଶୋଇବା ଜାଗା ଥାଏ।
• ମହାକାଶରେ ଲୁଣ ଓ ଗୋଲମରିଚକୁ ତରଳ ଅବସ୍ଥାରେ ବ୍ୟବହାର କରାଯାଏ।• ମହାକାଶଚାରୀମାନେ ଭେଲକ୍ରୋ (Velcro) ସାହାଯ୍ୟରେ ପାତ୍ରଗୁଡ଼ିକୁ ଏକ ବିଶେଷ ଟ୍ରେ’ରେ ଯୋଡ଼ିଦିଅନ୍ତି। ତା’ପରେ ନିଜ କୋଳରେ ଟ୍ରେ’ଟିକୁ ବାନ୍ଧିଦିଅନ୍ତି, ଯାହାଫଳରେ ସେମାନେ ବସିଥିବା ଅବସ୍ଥାରେ ଖାଇପାରିବେ। • ମହାକାଶଚାରୀମାନେ ଏକ ବିଶେଷପ୍ରକାରର ନଳୀ ଲାଗିଥିବା ପାଉଚ ବା ଥଳିରୁ ପିଅନ୍ତି। ଯଦି ସେମାନେ କପ୍ ବ୍ୟବହାର କରିବେ, ତେବେ ସେଥିରେ ଥିବା ଚା’, କଫି ଅଥବା ଫଳରସ ଏକ ବଲ୍ ଭଳି ଆକାର ନେଇ କ୍ୟାବିନ ସାରା ଘୂରିବୁଲିବ।• ମହାକାଶରେ ପାଟିରୁ ବେଶୀ ଲାଳ ବାହାରୁନଥିବାରୁ ମହାକାଶଚାରୀମାନଙ୍କୁ ଖାଦ୍ୟର ସ୍ୱାଦ ଭଲ ଲାଗେନାହିଁ। ତେଣୁ ସେମାନେ ମସଲାବାଲା ଖାଦ୍ୟ ପସନ୍ଦ କରନ୍ତି। • ମହାକାଶଚାରୀମାନେ ସେମାନଙ୍କର ଖାଦ୍ୟ ନିଜେ ପସନ୍ଦ କରନ୍ତି। ଖାଦ୍ୟ ପ୍ୟାକେଟଗୁଡ଼ିକ ଉପରେ ନାମ ଲେଖିଦିଆଯାଏ, ଯଦ୍ୱାରା ସେଗୁଡ଼ିକ ପରସ୍ପର ସହ ମିଶିଯିବେ ନାହିଁ।
ଛୁକ୍-ଛୁକ୍-ଛୁକ୍ I ରେଳ ଧାରଣା ଉପରେ ଦୌଡ଼ିଥାଏ I
ଛକ୍-ଛକ୍-ଛକ୍ I ଷ୍ଟେସନରେ ରୁହେ I
ଟ୍ରେନ୍ ବହୁ ଦୂର ପର୍ଯ୍ୟନ୍ତ ଯାଇଥାଏ I
ଆଗରେ ଇଞ୍ଜିନ ପଛରେ ଡବା I
ଡବାଗୁଡ଼ିକରେ ଲୋକଙ୍କ ଭିଡ଼ ରହେ I
ଟ୍ରେନରେ କିଛି ଲୋକ ବହି ପଢ଼ନ୍ତି I
କିଛି ଲୋକ କଥାବାର୍ତ୍ତା କରୁଥିବାର ଦେଖାଯାଏ I
କିଛି ଝରକା ଦେଇ ବାହାରକୁ ଦେଖୁଥାନ୍ତି I
ଏହିଭଳି ସମସ୍ତେ ଟ୍ରେନରେ ଯାତ୍ରା କରନ୍ତି I
ଦିନେ ମୋ ଜେଜେବାପା ମତେ ଓ ମୋ ଭାଇକୁ କିଛି ଟଙ୍କା ଦେଲେ।“ଯା’ ଏ ଟଙ୍କାରେ ବହି କିଣ।” ସେ କହିଲେ।ଆମେ ଦୁହେଁ ଭାରି ଖୁସି ହେଲୁ। ଆମେ ପଢ଼ିବାକୁ ଭଲ ପାଉ।
ଆମେ ଏଇଲେ ଯିବା କି?
ନା ଆମେ ପରେ ଯିବା?ଆଜି ଯିବା?
ନା, କାଲି ଯିବା?ଆମେ ଠିକ କଲୁ ଯେ ଏଇ ସାଙ୍ଗେସାଙ୍ଗେ ହିଁ ଯିବୁ।
ଆମେ ବଡ଼ ବଜାରକୁ ଯିବା କି?ନା, ଛୋଟ ଦୋକାନକୁ ଯିବା?ଆମେ କାହାକୁ ଜଣେ ସାଙ୍ଗରେ ନେଇ ଯିବା କି?
ନା, ଏକା ଯିବା?ଆମେ ଠିକ୍‍ କଲୁ ଯେ ଆମେ ଦୁହେଁ କେବଳ ଯିବୁ। ଆଉ ଯିବୁ ଗୋଟିଏ ଛୋଟ ଦୋକାନକୁ।
ଛୋଟିଆ ବହିଦୋକାନ ଆମକୁ ଭଲ ଲାଗେ।ଏଇଟି ଛୋଟ ସତ, ହେଲେ ଏଥିରେ ବହୁତ ବହି ଅଛି।ଦୋକାନରେ ଥିବା ସେଇ ଲୋକଜଣକ ଆମକୁ ଭଲ ପାଆନ୍ତି।ସେ ଆମକୁ ସବୁବେଳେ ସାହାଯ୍ୟ କରନ୍ତି।
ବହୁତ ଚିତ୍ରଥିବା ବହିଟେ ମୁଁ କିଣିବି କି?ବହୁତ କାହାଣୀ ଥିବା ବହିଟେ ମୁଁ କିଣିବି କି?
ଗୋଟିଏ ପତଳା ବହି କିଣିବି କି?ମୁଁ ଠିକ କରି ପାରିଲି ନାହିଁ।
କେଉଁ ବହି କିଣିଲେ ଭଲ ଆମେ ଜାଣିନୁ। ଦୋକାନର ଲୋକଜଣଙ୍କ ଆମ ଆଡ଼କୁ ଚାହିଁ ହସିଲେ। “ଚିନ୍ତା କରନି।  ମୋ ସହିତ ଆସ।” ସେ କହିଲେ। “ଏଇ ବହିଗୁଡ଼ିକ ପଶୁମାନଙ୍କ ବିଷୟରେ।  ସେଗୁଡ଼ିକ ବିଭିନ୍ନ ଯନ୍ତ୍ର ବିଷୟରେ। ତା’ ଉପର ଥାକର ବହି ଯୁଦ୍ଧ ବିଷୟରେ।  ତମର ଯେଉଁଟା ଇଚ୍ଛା କିଣି ନିଅ।”
ମୁଁ କିଛି ବହି ଉଠାଇ ଆଣିଲି। ମୋର ଭାଇ ବି କିଛି ବହି ଆଣିଲା।ମୁଁ ଚଟାଣ ଉପରେ ବସିଲି। ସେ ଚୌକିରେ ବସିଲା।ଏବଂ ଆମେ ପଢ଼ିଲୁ। ପଢ଼ିଲୁ। ପଢ଼ିଲୁ।
ଚାରିପାଖ ନୀରବ ଥିଲା।କୌଣସି ଶବ୍ଦ ନଥିଲା।ଘଣ୍ଟାଟିଏ ବିତିଗଲା। ଦି’ ଘଣ୍ଟା ହେଲା।ଶେଷରେ କେଉଁସବୁ ବହି କିଣିବାକୁ ହେବ, ଆମେ ବୁଝିଗଲୁ।
ବହି ଦୋକାନର ଲୋକଜଣଙ୍କ ଆମକୁ ଚାହିଁ ଅଳ୍ପ ହସିଲେ।ବହୁତ ଗପ ଥିବା ଏକ ମୋଟାବହି ମୁଁ ଆଣିଲି।ବହୁତ ଛବି ଥିବା ଏକ ବଡ଼ବହି ମୋ ଭାଇ ଆଣିଲା। ଆମେ ଘରକୁ ଯାଇ ଜେଜେବାପାଙ୍କ ପାଖକୁ ଗଲୁ। ଆମେ ତାଙ୍କ ବିଛଣା ଉପରେ ଚଢ଼ିଗଲୁ। ସେ ଆମ ଦୁହିଁଙ୍କୁ ଦୁଇହାତରେ କୋଳେଇ ଧରିଲେ।ଏବଂ ଆମେ ପଢ଼ିଲୁ... ପଢ଼ିଲୁ... ପଢ଼ିଲୁ...!
ରାଜୁ, ନିଲୁ, ବିନୁ ଓ ବାସନ୍ତି Iଦିନସାରା ଭଙ୍ଗା-ରୁଜା ଜିନିଷଗୋଟାନ୍ତି I
ନା ଖେଳନ୍ତି ନା ପଢ଼ିବାକୁ ଯାଆନ୍ତି Iହାଲିଆ ହେଲେ ରାସ୍ତାକଡ଼ରେବସି ଯାଆନ୍ତି I
ଦିଦି ସବୁଦିନ ଚାରିଜଣଙ୍କୁ ଦେଖନ୍ତି Iକିଛି ଭାବନ୍ତି ଏବଂ ଚାଲିଯାଆନ୍ତି I
ଦିନେ ଦିଦି ସେଠାରେ ଅଟକିଗଲେ Iଗୋଟିଏ ପେଟିରୁ ବହି ବାହାରକଲେ I
କିଛି ଏପଟେ କିଛି ସେପଟେ ରଖିଲେ Iଗୋଟିଏ ବହି ଖୋଲି ପଢ଼ିବାକୁଲାଗିଲେ I
ରାଜୁ ବହିଟିକୁ ଉଣ୍ଡି ଦେଖିଲା Iବାଃ, ସେଥିରେ ବହୁତ ସୁନ୍ଦର ଚିତ୍ରଥିଲା I
ନିଲୁ, ବିନୁ ଓ ବାସନ୍ତି ମଧ୍ୟ ବହିଉଠାଇଲେ Iସେମାନେ ମଧ୍ୟ ବହି ସହକଥାବାର୍ତ୍ତା କରିବାକୁ ଲାଗିଲେ I
ବହି ସହିତ କଥାବାର୍ତ୍ତାପ୍ରକ୍ରିୟା ଆଗକୁ ବଢ଼ିବାକୁ ଲାଗିଲା I ﻿ଚାରିଜଣ ପଢ଼ିବା ସହିତ ଖେଳିବା ମଧ୍ୟଚାଲୁ କରିଦେଲେ I
ମାଙ୍କଡ଼, ମୂଷା, ଠେକୁଆ, ଗୁଣ୍ଡୁଚି ଓ ଭାଲୁ ପାଞ୍ଚଜଣଯାକ ଭାରି ସାଙ୍ଗ ଥିଲେ। ସେମାନେଗୋଟିଏ ବଣରେ ରହୁଥିଲେ। ସେ ବଣରେ ଗୋଟିଏ ସୁନ୍ଦର ବଗିଚା ଥିଲା।
ଦିନେ ସେମାନେ ସମସ୍ତେ ବଣଭୋଜି କରିବାକୁ ଗଲେ। ସେମାନେ ଲୁଚାଲୁଚ଼ିଖେଳିଲେ। ଚୋର-ପୁଲିସ୍ ଖେଳ ଖେଳିଲେ। ସେମାନେ ଦୌଡ଼ିଲେ। ହାଲିଆ ହେବାଯାଏଁ ସେମାନେ ଖେଳିଲେ।
ମାଙ୍କଡ଼ କହିଲା, "ଭାଇମାନେ,ଖାଇବା ବେଳ ହେଇଗଲା, ପ୍ରତ୍ୟେକ କିଛିକିଛି ସୁଆଦିଆ ଜିନିଷ ଆଣ।"ଯିଏ ଯାହାର ଭାଗ ଜିନିଷ ଆଣିବାକୁ ଦୌଡ଼ିଲେ। ଠେକୁଆ ଗାଜରଆଣିଲା। ମାଙ୍କଡ଼ ସେଓ ଆଣିଲା।
ଭାଲୁ ଗୋଟିଏ ବଡ଼ ବନ୍ଧାକୋବି ଆଣିଲା। ଗୁଣ୍ଡୁଚିକୁ ମିଳିଲା ବିଲାତିବାଇଗଣ।ମୂଷା ଗୋଟିଏ ବଢ଼ିଆ ମୋଟାତାଜା ମୂଳା ଟାଣି ଆଣିଲା।ସେମାନେ ସେସବୁ ଜିନିଷ ଧୋଇଲେ। ସବୁ ଫଳ ଓ ପରିବାକୁ କାଟିଲେ। ଏକାଠି ଭଲଭାବେ ମିଶାଇଲେ।
ଏଥର ଖାଇବା ପାଳି।
ଭାଲୁ କହିଲା, "ବାଃ!
ମୁଁ ଏମିତି ଜିନିଷ କେବେ ଆଗରୁ ଖାଇନଥିଲି। ୟା'କୁ କ'ଣ କହନ୍ତିଟି?"
"ଚାଟ୍" - ମୂଷା କହିଲା।ଠେକୁଆ କହିଲା, "ୟା'କୁ ପଞ୍ଚରଙ୍ଗୀ କହନ୍ତି। ପାଞ୍ଚଟି ରଙ୍ଗର ମିଶ୍ରଣ।" "ଆମେ ଏହାକୁ ବିଚିତ୍ରମିଶ୍ରଣ କହିପାରିବା,"ଗୁଣ୍ଡୁଚି ତା'ର ଲାଞ୍ଜକୁ ହଲେଇକହିଲା।
ମାଙ୍କଡ଼ କହିଲା, "ଇଏ ହେଉଛି ସାଲାଡ୍। ଭଲକି ଖାଅ, ତମେ ସବୁ ବଳୁଆ ହେବ।"
ମୂଷା କହିଲା, "ମୁଁ ତା'ହେଲେ ଏବେଠୁ ଖାଲି ସାଲାଡ୍ ଖାଇବି।ମତେ ସିଂହ ହେବାପାଇଁ ବଳୁଆ ହେଇ ବଢ଼ିବାକୁହେବ।"ପାଞ୍ଚସାଙ୍ଗ ହସି ଉଠିଲେ।
ଆଜି ଜୁନ୍ ମାସର ଗୋଟିଏ ସୁନ୍ଦର ଦିନ। ମୀରା ଗୁରୁମା ଆଜି ବହୁତ ବ୍ୟସ୍ତ। ସେ ପିଲାମାନଙ୍କୁ ନିଜେ ନିଜେ ଖେଳିବା ପାଇଁ କହିଛନ୍ତି। ଷ୍ଟେଲା ଓ ପରଭେଜ୍ ଆନନ୍ଦରେ କଳାପଟାରେ ଚିତ୍ର ଆଙ୍କୁଛନ୍ତି।
କୁହୁଉ..... କୁହୁଉ.....ପରଭେଜ୍ ଷ୍ଟେଲାକୁ ପଚାରିଲା, “ଇଏ କ'ଣ କୋଇଲି?”ଷ୍ଟେଲା- “ହଁ, କିନ୍ତୁ କୋଇଲିର ତଣ୍ଟି ଦରଜ ଥିବା ପରି ଲାଗୁଛି!
କୋଇଲିର ଏମିତି ସ୍ୱର ତ ମୁଁ ଆଗରୁ କେବେ ଶୁଣିନି। ଚାଲ୍ ତାକୁ ଖୋଜି ବାହାର କରିବା।”
ଷ୍ଟେଲା ଓ ପରଭେଜ୍ ଗଛ ଆଡ଼କୁ ଦୌଡ଼ି ଗଲେ। ଷ୍ଟେଲା- “ଏହି ଖାଲଟି ବହୁତ ଗହିରିଆ, ମୁଁ ୟାକୁ ଡେଇଁ ଆରପଟକୁ ଯାଇପାରିବିନି।”ପରଭେଜ୍ ତା ହାତ ଧରିଲା ଓ ସେମାନେ ଖାଲ ଡେଇଁ ଆର ପଟକୁ ଗଲେ।
“କୁ......ଉ...,     କୁ.......ଉ ...!ଷ୍ଟେଲା କୋଇଲି ଭଳି ଧ୍ୱନି କଲା।   “କ୍........କୁ ........ହୁ...”ପରଭେଜ୍  ବି ଧୀରେ ଧୀରେ ଧ୍ୱନି କଲା।  ସେମାନେ ଚାରିଆଡ଼େ ଅନାଇଲେ କିନ୍ତୁ ତଣ୍ଟି ଦରଜ ହୋଇଥିବା କୋଇଲିଟିକୁ କେଉଁଠିବି ପାଇଲେ ନାହିଁ।
ଚାହୁଁ ଚାହୁଁ ତାଙ୍କର ଅନ୍ୟ ସାଙ୍ଗମାନେ ସେଠାରେ ପହଞ୍ଚି  କୋଇଲିଟିକୁ ଖୋଜିବାରେ ଲାଗିପଡ଼ିଲେ।  କୁ ...ଉ...,  କୁ....ଉ....!ସମସ୍ତେ କୋଇଲିଟିକୁ ଦେଖିବାକୁ ଚାହୁଁଥିଲେ।
ଭାନୁ କହିଲା, “ଦେଖରେ ସେ ସେଇଠି ବସିଛି।”“ନାଁ, ନାଁ, ସେ ଏଠି ବସିଛି।” ଜେବା ଧୀର ସ୍ୱରରେ କହିଲା।  ଏତିକିବେଳେ ଉମI  କହିଲା, “ସେ ତ ସେ ଡାଳ ଉପରେ ବସିଛି।” କରନ୍ କହିଲା “ପରଭେଜ୍, ସେ ଗଛ ଆଡ଼କୁ ଅନା।”ଜେବା ପଚାରିଲା, “ଓଃ ହୋ!
ଆମେ କେମିତି ଜାଣିବା କେଉଁ କୋଇଲିର ତଣ୍ଟି ଦରଜ ହୋଇଛି?”
ଟନ୍  ଟନ୍  ଟନ୍  ଟନ୍ଭାନୁ ପାଟି କରି କହିଲା, “ଖାଇବା ଛୁଟି ହେଲା!”
ପରଭେଜ୍‌ର ପେଟ ଭୋକରେ ଗୁଡ଼ୁ ଗୁଡ଼ୁ ହେଉଥାଏ।  ଷ୍ଟେଲା ତାକୁ ଥଟ୍ଟା କରି କହିଲା, “ଆରେ ଏ କି ଶବ୍ଦ ତୋ ପେଟରୁ ଶୁଭୁଛି?”ସେମାନେ ଭିତରକୁ ଦୌଡ଼ିଯାଇ ନିଜନିଜର ଟିଫିନ୍‌ବାକ୍ସ ଖୋଲିଲେ।  “ବାଃ .....ଇଡ଼ଲି”, ଷ୍ଟେଲା ଖୁସିରେ କହିଲା।    ପରଟା ଖଣ୍ଡେ ଖାଉ ଖାଉ ପରଭେଜ୍ କହିଲା, “ହୁଁ...ପର୍....ଟା”
ଟନ୍ ଟନ୍ ଟନ୍ ଟନ୍  ଟନ୍ ନ୍ ନ୍ ନ୍!ଖାଇବା ଛୁଟି ସରିଗଲା।  ପରଭେଜ୍ ନିଜର ବ୍ୟାଗ ଧରି ଅମିନା ଦାଦିଙ୍କ ଆଡ଼କୁ ଦୌଡ଼ିଗଲା। ସେ ତାକୁ ଗେଟ୍ ପାଖରେ ଅପେକ୍ଷା କରିଥିଲେ।
ଅମିନା ଦାଦି ପରଭେଜ୍‌ର ସାର୍ଟ ପକେଟ୍‌ରୁ ଶ୍ରବଣ ସହାୟକ  ଯନ୍ତ୍ରଟିକୁ କାଢ଼ି କହିଲେ, “ପରଭେଜ୍, ତୋ  ଶୁଣିବା ଯନ୍ତ୍ରଟି କାନରେ ଲଗାଉ ନାହୁଁ କାହିଁକି?
ଏଟା ଲଗାଇଲେ ସିନା ତତେ ଟିକେ ଭଲରେ ଶୁଭନ୍ତା।”ସେ ପରଭେଜ୍‌ର ପକେଟ୍‌ରୁ ଯନ୍ତ୍ରଟିକୁ ବାହାରକଲେ।
ପରଭେଜ୍ ବିରିବିରି ହେଇ କହିଲା, “ମୋତେ ଏଇଟା କାନରେ ଲଗେଇବାକୁ ଭଲଲାଗେନି।”ଦାଦି କହିଲେ, “ମୋତେ ବି ଚଷମା ପିନ୍ଧିବାକୁ ଭଲଲାଗେ ନାହିଁ।  ମୁଁ ପୁଣି ତା’କୁ ପିନ୍ଧୁଛି ନା ନାହିଁ?”ଠିକ୍ ସେତିକିବେଳେ ପରଭେଜ୍  ଦୂରରୁ କୋଇଲିଟିଏ ରାବୁଥିବାର ଶୁଣିପାରିଲା।    “କୁ...  ହୁଉ....,  କୁ....ହୁ......!”ପରଭେଜ୍ ହସି ହସି କୋଇଲିକୁ ଅନୁକରଣ କଲା। ସେମାନେ  ସୁକର୍ଣ୍ଣI ବଧିର ସ୍କୁଲ ଆଡ଼କୁ ଗଲେ। ବାଟରେ ପରଭେଜ୍ ତା ଦାଦିଙ୍କୁ ସେଇ ତଣ୍ଟି ଦରଜ ହୋଇଥିବା କୋଇଲି କଥା କହିଲା।
ସନ୍ଧ୍ୟାରେ ପରଭେଜ୍ ର ଷ୍ଟେଲା ସହିତ ତା ଘର ପାଖରେ  ଦେଖାହେଲା।  ପରଭେଜ୍ ରହିରହି ଥଙ୍ଗେଇ ଥଙ୍ଗେଇ କହିଲା, “ଷ୍ଟେଲା, ମୁଁ .....କୋଇ...ଲି..ର..ସୁଅ...ର  ଶୁଣିଲି।” ଷ୍ଟେଲା ତାର ଦୁଇଟି ଯାକ  ହାତ ଉପରକୁ ଟେକି ହଲାଇଲା।  ଏହାର ଅର୍ଥ ହେଲା ସେ ତIଳି ମାରୁଛି। ପରଭେଜ୍ ତାକୁ ଠାର ଭାଷାରେ ଅନେକ ନୂଆ ନୂଆ ଶବ୍ଦ ଶିଖାଇଦେଇଛି। ସେ ଏସବୁ  ସୁକର୍ଣ୍ଣI ସ୍କୁଲ୍ ରେ ଶୀଲା ଗୁରୁମା’ଙ୍କ ଠାରୁ ଶିଖିଛି।
ପରଭେଜ୍ କହିଲା, “ମୋତେ ଲାଗୁଛି କୋଇଲିଟିର ତଣ୍ଟି ଭଲ ହେଇଗଲାଣି।”ଶୀଲା ଗୁରୁମା କହିଛନ୍ତି ଯେ ତା’ ନିଜ ସ୍ୱର ବି ଆହୁରି ଭଲ ଶୁଭିବ ଏଥର। ଅବଶ୍ୟ ଏଥିପାଇଁ କିଛିଦିନ  ଲାଗିବ।“ବଲ୍‌କୁ ଧରିପାରିବୁ?” ଏତିକି କହି ସେ ଦୌଡ଼ି ପଳାଇଲା।ଏବେ ତ ଖେଳ ସମୟ!
କିଛି ଲୋକଙ୍କର କାନ ଅନ୍ୟମାନଙ୍କ କାନଠାରୁ ଅଲଗା   -ପରଭେଜ୍ କୁ  ଯେତେବେଳେ ପାଞ୍ଚମାସ ହୋଇଥିଲା ତା’ ବାପା,ମାଆ ଲକ୍ଷ୍ୟ କଲେଯେ ଜୋର୍‌ରେ ଶବ୍ଦ ହେଲେବି ପରଭେଜ୍ କିଛି ପ୍ରତିକ୍ରିୟା ଦେଖାଉନାହିଁ। ତେଣୁ ସେମାନେ ତା’କୁ ଜଣେ ଡାକ୍ତରଙ୍କ ପାଖକୁ ନେଇଗଲେ। ଡାକ୍ତର କହିଲେ ଯେ ତା’ର ଶୁଣିବା ଶକ୍ତି କମ୍। ତା’ପରେ ଡାକ୍ତର ସେମାନଙ୍କୁ ବୁଝାଇ କହିଲେଯେ ଅନ୍ୟ ଶୁଣିପାରୁଥିବା ପିଲାଙ୍କ ପରି ପରଭେଜ୍ ମଧ୍ୟ ସବୁକିଛି ଶିଖିପାରିବ। କେମିତି ସେମାନେ ପରଭେଜ୍‌କୁ ସବୁକିଛି ଶିଖାଇବେ, ସେକଥା  ଡାକ୍ତର ତାଙ୍କୁ ବତାଇଦେଲେ।  -ତୁମେ ଯଦି ଭଲ ଭାବେ ଶୁଣିପାରିବ, ତେବେ ଭଲଭାବେ କଥା ମଧ୍ୟ କହିପାରିବ।  ଅଧିକାଂଶ ବଧିର ଲୋକ ଭଲଭାବେ କଥା କହିପାରନ୍ତି ନାହିଁ କାରଣ ସେମାନେ ଭଲଭାବେ ଶୁଣିପାରନ୍ତିନାହିଁ।
-ଯେଉଁମାନେ ଶୁଣିବା ଶକ୍ତି ସମ୍ପୂର୍ଣ୍ଣ ହରାଇଦେଇଛନ୍ତି, ସେମାନେ କିଛି ବି ଶୁଣିପାରନ୍ତିନି। କିନ୍ତୁ ପରଭେଜ୍‌ର ଶୁଣିବା ଶକ୍ତି ଆଂଶିକଭାବେ ଲୋପପାଇଛି। ତେଣୁ ସେ ଶୀଲା ଗୁରୁମାଙ୍କ ପରି ସ୍ୱତନ୍ତ୍ର ତାଲିମ୍ ପାଇଥିବା ଶିକ୍ଷକମାନଙ୍କ ପାଖରୁ ଭାଷା ଶିଖିପାରିବ। ସେମାନେ ବିଭିନ୍ନ ଠାର ଜରିଆରେ ଭାଷା ଶିଖନ୍ତି, ଓଠର ସଞ୍ଚାଳନକୁ ଦେଖି ମଧ୍ୟ ଅନ୍ୟମାନେ କହୁଥିବା ଭାଷାକୁ ବୁଝିପାରନ୍ତି।-ଯେଉଁମାନଙ୍କ ଆଖିକୁ  ଭଲଭାବେ ଦିଶେନି, ସେମାନେ ଚଷମା ପିନ୍ଧନ୍ତି। ପରଭେଜ୍ ଭଲଭାବେ ଶୁଣିପାରିବା ପାଇଁ ଶ୍ରବଣ ସହାୟକ ଯନ୍ତ୍ର କାନରେ ଲଗାଉଛି। ତାକୁ ଏହି ଶୁଣିବା ଯନ୍ତ୍ରଟିକୁ  ଯତ୍ନରେ ରଖିବାକୁ ପଡ଼ିବ।
-ଯେଉଁଲୋକମାନେ ତା ମୁହଁକୁ ଅନାଇ ଧୀରେ ଧୀରେ କଥା କୁହନ୍ତି, ପରଭେଜ୍ ସେମାନଙ୍କ କଥା ଭଲଭIବେ ବୁଝିପାରେ। ସେ ଭଲଭାବେ ଶୁଣିପାରେନି କିନ୍ତୁ ଖୁବ୍ ଭଲଭାବେ ଦେଖିପାରେ, ଅନୁଭବ କରିପାରେ, ଶୁଙ୍ଘିପIରେ, ସବୁକଥା ଶିଖିପାରେ ଓ ବଢ଼ିଆ ଖେଳିପାରେ!
ଆଜି ଆମେମାନେ ସାଥି ହୋଇ ଗୋଟିଏ ଶିଢ଼ି ଚଢ଼ିବା । ଏହା ଗୋଟିଏ ଅସାଧାରଣ ଶିଢ଼ି । ଚଢ଼ିବାବେଳେ ଏ ଶିଢ଼ିରେ ପାହାଚ ଭିତରର ଦୂରତା ବଢ଼ି ବଢ଼ି ଯାଇଥାଏ। ପ୍ରତ୍ୟେକ ପାହାଚ ଗୋଟିଏ ଠାରୁ ଅନ୍ୟଟି ୧୦ ଗୁଣ ଅଧିକ ।  କେତେବେଳେ ଆମେ ଗୋଟିଏ ପାହାଚ ଏକାବେଳକେ ଚଢ଼ିବା ତ କେତେବେଳେ ଅନେକ ଗୁଡ଼ାଏ ପାହାଚ ଛାଡ଼ି ଚଢ଼ିଯିବା ।ସବୁଠାରୁ ମଜା କଥା ହେଲା ଆମେ ମଧ୍ୟ ନିଶ୍ଚିତ ନୁହଁ ଯେ କେଉଁଟା ଆମର ଶେଷ ପାହାଚ ବା ଆହୁରି ଅଧିକ ପାହାଚ ଚଢ଼ିବା ପାଇଁ ଅଛି । ଚାଲ ଏ ମଜାଳିଆ ଯାତ୍ରାର ଆରମ୍ଭ କରିବା !
ପାହାଚ ୦: ୧ ମିଟର୍ଜଣେ ୫ ବର୍ଷର ପୁଅ, କ୍ରିକେଟ୍ ବ୍ୟାଟ୍ ଓ ଗୋଟିଏ ଜନ୍ମ ହୋଇଥିବା ହାତୀଛୁଆ ମଧ୍ୟରେ ସମାନତା କ’ଣ ?ସମସ୍ତଙ୍କର ଉଚ୍ଚତା ପାଖାପାଖି ୧ ମିଟର । (ବା ୧ମି) ଏହା କହିବା ପାଇଁ ଅସୁନ୍ଦର ହେବ ଯେ ଗୋଟିଏ କୋଠରିରେ ଲାଗିଥିବା ସିଲିଂ ଫ୍ୟାନ୍ ର ଉଚ୍ଚତା ତିନୋଟି ହାତୀଛୁଆର ଉଚ୍ଚତା ସହିତ ସମାନ । ସେଥିପାଇଁ ଆମେ କହିଥାଉ ଯେ ଗୋଟିଏ କୋଠରିରେ ଥିବା ସିଲିଂ ଫ୍ୟାନ୍ ର ଭୂମିଠାରୁ ଦୂରତା ହେଉଛି ତିନି ମିଟର ।
ପାହାଚ ୧- ୧୦ ମିଟରଯେତେବେଳେ ତୁମେ ୧ ମିଟରର ଆକାର ବିଷୟରେ ଜାଣି ସାରିଛ, ଏବେ ଆମେ ଶିଢ଼ିର ପରବର୍ତ୍ତୀ ପାହାଚ ଚଢ଼ିବା, ୧୦ ମଟିର । ଗୋଟିଏ ୩ ମହଲା କୋଠାଘର କିମ୍ବା ଗୋଟିଏ ଆମ୍ବଗଛ ଉଚ୍ଚତା ପାଖାପାଖି ୧୦ ମିଟର ହେବ । ଗୋଟିଏ କ୍ରିକେଟ୍ ପିଚ୍ ଏହାର ଦୁଇ ଗୁଣ ଅଧିକ ହେବ ।୧୦ ମିଟର ଲମ୍ବା ବା ଉଚ୍ଚତାର କୌଣସି ଜିନିଷ ବିଷୟରେ ତୁମେ ଭାବି ପାରୁଛ କି ?
ପାହାଚ ୨- ୧୦୦ ମିଟରଜାଣିପାରିଲ କି ସବୁ ପାହାଚ ଶେଷରେ ଆମେ ଗୋଟିଏ ଲେଖାଏ ୦ ମିଶାଉଛୁ ?
ଆମେ ପାହାଚ ଚଢ଼ିବାବେଳେ ଏହା ମନେ ରଖୁଥିବା ।ଯଦି ତୁମେ ବିଦ୍ୟାଳୟରେ ଖେଳ ଦିବସରେ ୧୦୦ ମିଟର ଦୌଡ଼ରେ ଭାଗ ନେଇଥିବ, କିମ୍ବା ଟିଭିରେ ଦୌଡ଼ାଳିଙ୍କୁ ଦେଖିଥିବ ତେବେ ଜାଣିଥିବ ଏହାର ଦୂରତା କେତେ ?
ଏବେ ଭାବ ଯଦି ଏହି ୧୦୦ ମିଟର ଟ୍ରାକ୍ ଟି ଠିଆ ହୋଇଯିବ!
ତେବେ ତାହା ହେବ ଦୁଇଟି ଗୋଲ୍ ଗମ୍ବୁଜ ଉଚ୍ଚତାର ।*କର୍ଣ୍ଣାଟକର ବିଜାପୁରରେ ଥିବା ମହମ୍ମଦ ଆଦିଲ୍ ସାହଙ୍କ ସମାଧିସ୍ତମ୍ଭ, ଗୋଲ୍ ଗମ୍ବୁଜ । । ଏହା ୧୬୫୬ରେ ନିର୍ମାଣ କରାଯାଇଥିଲା । ୧୮୮୧ ଯାଏ ଏହାର ଗମ୍ବୁଜ ବିଶ୍ୱର ସବୁଠାରୁ ବଡ଼ ଥିଲା ।
ପାହାଚ ୩- ୧୦୦୦ ମିଟରଏକ ହଜାର ମିଟରର ଗୋଟିଏ ବିଶେଷ ନାଁ ରହିଛି । ଏହାକୁ କୁହାଯାଏ ୧ କିଲୋମିଟର ବା ୧କିମି ।  ୧୦୦ ମିଟର ଟ୍ରାକ୍ ରେ  ୧୦ ଥର ଦୌଡ଼ିଲେ ଜଣେ ଏ ଦୂରତା ପୂରଣ କରିପାରିବ- ହେ ଭଗବାନ !
ଏଭରେଷ୍ଟ୍ ପାହାଡ଼ର ଶୀର୍ଷରେ ପହଞ୍ଚିବା ପାଇଁ ହେଲେ ତୁମକୁ ୯କିମି ଚଢ଼ିବା ପାଇଁ ପଡ଼ିବ ।
ପାହାଚ ୬- ୧୦,୦୦,୦୦୦ ମିଟରଏଥର ଦୁଇ ପାହାଚ ଛାଡ଼ି ଷଷ୍ଠ ପାହାଚରେ ଚଢ଼ିବା, ଯେଉଁଥିରେ ୬ଟି ଶୂନ୍ୟ ରହିଛି ୧ର ଡାହାଣକୁ ଭାରତର ଉତ୍ତରରେ ଥିବା କାଶ୍ମୀର ଠାରୁ ଦକ୍ଷିଣରେ ଥିବା କନ୍ୟାକୁମାରୀର ଦୂରତା ହେଉଛି ଏହାର ୪ ଗୁଣ ଅଧିକ, ବା ୧୦,୦୦,୦୦୦ ମିଟରର ଚାରି ଗୁଣ ବା ୪୦,୦୦,୦୦୦ମି । କାରଣ ୪୦,୦୦,୦୦୦ମି କହିବା ପାଇଁ ବହୁତ ଅଧିକ ତେଣୁ ଏହାକୁ ଆମେ ୪୦୦୦ କିମି କହିଥାଉ, ଯାହା ଏହା ସହିତ ସମାନ ।
ପାହାଚ ୮- ୧୦,୦୦,୦୦,୦୦୦ ମିଟରସୁନ୍ଦର ଓ ଚକମକ ଜହ୍ନର ଦୂରତା କେତେ ?
ଏହା ଆମ ଶିଢ଼ିର ଅଷ୍ଟମ ପାହାଚର ଦୂରତାରେ ରହିଛି ଯାହା ପାଖାପାଖି ୧୦,୦୦,୦୦,୦୦୦ ମିଟରର ୪ଗୁଣ ବା ପୃଥିବୀ ଠାରୁ ୪,୦୦,୦୦୦ କିମି ଦୂର !
ପାହାଚ-୧୧: ୧,୦୦,୦୦,୦୦,୦୦,୦୦୦ ମିଟରଏଥର ବି ଦୁଇଟି ପାହାଚ ଛାଡ଼ି ଉପରକୁ ଚଢ଼ିବା ଓ ସୂର୍ଯ୍ୟ ଆଡ଼କୁ ଯିବା । କେତେ ଦୂର ହେବ ?
ଏହା ପାଖାପାଖି ୧୦,୦୦,୦୦,୦୦୦ କିମି ଯୁକ୍ତ ଆହୁରି ୫,୦୦,୦୦,୦୦୦ କିମି । ଅର୍ଥାତ ତାହା ଅନେକ ଅନେକ ଦୂରତାରେ ଅଛି । କିନ୍ତୁ ସେ ଦୂରରେ ଥିବା ସୂର୍ଯ୍ୟ ପୃଥିବୀକୁ ଆଲୋକିତ କରିଥାଏ ଓ ଗ୍ରୀଷ୍ମରେ ଝାଳ ବୁହାଇ ଥାଏ । ଆଶ୍ଚର୍ଯ୍ୟ, ନୁହଁ କି ?
ଶେଷ ପାହାଚ???
ଏ ଶିଢ଼ିରେ କ’ଣ ଶେଷ ପାହାଚ ଅଛି ?
ଆମେ ଏଯାଏ ଜାଣିନୁ !
କିନ୍ତୁ ଶକ୍ତିଶାଳୀ ଦୂରବୀକ୍ଷଣ ଯନ୍ତ୍ର ବ୍ୟବହାର କରି ବୈଜ୍ଞାନିକମାନେ ସୂର୍ଯ୍ୟର ଅନ୍ୟପଟେ କ’ଣ ଅଛି ମଧ୍ୟ ଦେଖିପାରିଛନ୍ତି । ଦୂରତମ ଜିନିଷ ଯାହା ଦେଖିବାକୁ ମିଳିଛି ତାହା ହେଉଛି ଆମ ଶିଢ଼ିର ୨୬ତମ ପାହାଚ, ୧୦,୦୦,୦୦,୦୦,୦୦,୦୦,୦୦,୦୦,୦୦,୦୦,୦୦,୦୦,୦୦୦ ମି ଦୂରରେ !
ଏହା ଅନେକ ଦୂର !
ତୁମେ ଯେବେ ବଡ଼ ହେବ ଏହା ଠାରୁ ଆହୁରି ଅଧିକ ଦୂରତାରେ ଥିବା ଜିନିଷର ଆବିଷ୍କାର କରିବ, ୨୮ ବା ୨୯ ପାହାଚରେ । କ’ଣ ମଜା ଲାଗୁଚି ନା ଭାବିକି ?
ମାପିବାର ମଜାଶ୍ରେଣୀ ଏ କାର୍ଯ୍ୟକଳାପ କଲେ ପିଲାମାନେ ଦୂରତା ବିଷୟରେ ଜାଣିବାକୁ ପାଇବେ ଓ ତାହା ପିଲାମାନଙ୍କୁ ଗୋଷ୍ଠୀ  ସହିତ ଯୋଡ଼ି ରଖିବ ।୧.
ପୁରୁଣା ଖବରକାଗଜକୁ (ଗୋଟିଏ ଇଂଚ୍ ଚୌଡ଼ା) ଲମ୍ବ ଆକାରରେ କାଟିବାକୁ କୁହ ।୨.
ଏ କଟା ହୋଇଥିବା କାଗଜର ଶେଷକୁ ଅନ୍ୟ କାଗଜର ଶେଷ ସହିତ ଅଠା ଲଗାଇବା ପାଇଁ କୁହ ।୧ମି ଲମ୍ବ ହେବା ଯାଏ କାଗଜ ଯୋଡ଼ିବେ (ପିଲାମାନେ ଗୋଟିଏ ମାପିବା ଟେପ୍ ବ୍ୟବହାର କରିବେ) ।୩.
ଏବେ ପିଲାମାନେ ସେହି ୧ମି ଲମ୍ବର ଖବରକାଗଜ ଖଣ୍ଡ ମାପି ୧୦ଟି ସମାନ ଖଣ୍ଡ ତିଆରି କରିବେ । ସବୁ ଖଣ୍ଡକୁ ଶେଷରେ ଯୋଡ଼ିବେ ।୪.
ଏହା ପରେ ସେହି ୧୦ମି କାଗଜଖଣ୍ଡକୁ ଯୋଡ଼ି ୧୦୦ମି କରିବେ । ୫.
ଗୋଟିଏ ୧କିମିର ଖଣ୍ଡ କେତେ ହେବ ?
ଶ୍ରେଣୀଗୃହର କେତେ ଘେରା ହେବ ?
କେଉଁ ଟିମ୍ ପ୍ରଥମେ ୧କିମି ଲମ୍ବ ଖଣ୍ଡ ତିଆରି କରିବାରେ ସଫଳ ହେଲା ?
ଅଭିଭାବକ ଓ ଶିକ୍ଷକମାନଙ୍କ ପାଇଁ ସୂଚନା- ୧ ପରେ ଅଧିକ ୦ ଥିବା ସଂଖ୍ୟା ଲେଖିବା ପାଇଁ ଉଭୟ ପିଲା ଓ ବଡ଼, ସମସ୍ତେ ଭୁଲ କରିବେ । ସେଥିପାଇଁ ଗୁଣିତକ ୧୦ ପରିମାଣ ହେଉଛି ସୁବିଧା ବାଟ । ଏ ପୁସ୍ତକ ଦ୍ୱାରା ପିଲାମାନେ ତାହା ଶିଖି ପାରିବେ । ଖାଲି ସେମାନେ ୧ ପରେ ଥିବା ଶୂନଗୁଡ଼ିକୁ ଗଣିବେ ଓ ସେ ସଂଖ୍ୟାକୁ ୧ ଉପରେ ଲେଖିବେ । ଉଦାହରଣ ୧୦୦୦, ଯେଉଁଥିରେ ୧ ପରେ ତିନୋଟି ଶୂନ ଅଛି, ତାହା ସେମାନେ ୧୦୩ ଲେଖିବେ । ସେହିପରି ୧,୦୦,୦୦,୦୦୦(୧ ପରେ ସାତଟି ଶୂନ)କୁ ଲେଖାଯାଇ ପାରିବ ୧୦୭ । ସହଜ !- ଏ ପୁସ୍ତକରେ ଆମେ ଦୂର କହିଲେ ସତରେ କେତେ ଦୂର ଖେଳକୁ ସୂର୍ଯ୍ୟଙ୍କ ପାଖରେ ଶେଷ କରିଛୁ । ଯଦି ଏହାକୁ ଅଧିକ ଖେଳିବାକୁ ଇଚ୍ଛା ତେବେ ସୂର୍ଯ୍ୟଙ୍କ ଆରପଟେ ଥିବା ତାରା ପ୍ରକ୍ସିମା ସେନ୍ଟରି ଯାହା ସୂର୍ଯ୍ୟଙ୍କ ଠାରୁ ୧୦୧୬ ଦୂରତାରେ ଅଛି ସେହି ପରି ଖେଳି ପାରିବେ । କିମ୍ବା ଗୋଟିଏ ଛାୟାପଥର ଶେଷ ଠାରୁ ଅନ୍ୟ ଛାୟାପଥ ଶେଷର ଦୂରତାକୁ ମାପି ପାରିବେ ଯାହା ୧,୦୦,୦୦,୦୦,୦୦,୦୦,୦୦,୦୦,୦୦,୦୦,୦୦୦ (ବା ୧୦୨୧)ମି!
-  ଆଉ ଗୋଟିଏ ଜିନିଷ ଏଠି ଜାଣି ରଖିବା ଉଚିତ ଯେ ଏ ପୁସ୍ତକରେ ଦିଆଯାଇଥିବା ଦୂରତା ସଂଖ୍ୟା ଆନୁମାନିକ, ସମ୍ପୂର୍ଣ୍ଣ ଠିକ୍ ନୁହେଁ । ଉଦାହରଣ ସ୍ୱରୁପ, ୩୯୮୪ କିମି କୁ ୪୦୦୦ କିମି ଲେଖାଯାଇଛି । ତେବେ ଏହା ଅବୈଜ୍ଞାନିକ ନୁହେଁ । ଏଭଳି ଆନୁମାନିକ ସଂଖ୍ୟା ବିଜ୍ଞାନରେ ବ୍ୟବହାର କରାଯାଏ  । ପିଲାଙ୍କୁ ଶିଖାଇବା ପାଇଁ ଏଭଳି ଆନୁମାନିକ ସଂଖ୍ୟା କୁହାଯାଇପାରିବ । ପେନସିଲ୍ ର  ଦୂରତା କେତେ, ୧୦୧ ସେମି ବା ୧୦୨ ସେମି?
ସ୍କୁଲ୍ ବସର ଓଜନ ପାଖାପାଖି ୧୦୩ କେଜି ବା ୧୦୪ କେଜି ହେବ କି?
ପିଲାମାନଙ୍କୁ ନିଜ ସହପାଠୀଙ୍କ ସହ ମିଶି ପ୍ରଶ୍ନ ଖୋଜିବା ପାଇଁ କୁହ ।
ଏକ ଗୁଣ୍ଡୁଚିମୂଷା ଥିଲା I ବହୁତ ଦୁଷ୍ଟ, ବହୁତମନୁଆ ଥିଲା I ତା'ର ନାମ ଚୁଲବୁଲ୍ ଥିଲା Iକେତେବେଳେ ଡେଇଁ କରି ଗଛ ଉପରକୁ ଚଢ଼ିଯାଏ ତ କେତେବେଳେ ଗଛ ତଳକୁ ଚାଲିଆସେ I କେତେବେଳେ ଦୁଇ ଗୋଡ଼ରେ ଛିଡ଼ା ହୋଇ ଡେଇଁଥାଏ  ତ କେତେବେଳେ ଚଢ଼େଇମାନଙ୍କ ପଛରେ ଦୌଡ଼ିଥାଏ Iଦିନେ ଗୋଟିଏ ଗଛ ଡାଳରେ ବସି ସେ ବାଦାମ ଖାଉଥିଲା I ଅଚାନକ ତା'ର ନଜର ନିଜର ଲାଞ୍ଜ ଉପରେ ପଡ଼ିଲା I
" ଓହୋ, ଇଏ କ'ଣ ଗୋଟିଏ ଲାଞ୍ଜ !
ଏତେ ହାଲୁକା ଯେ ଜଣାପଡୁନି କି ପଛରେ କୌଣସି ଲାଞ୍ଜ ଲାଗିଛି," ସେ ଭାବିଲା I" କ'ଣ କରାଯାଇପାରେ," ଚୁଲବୁଲ୍ ଚିନ୍ତାରେ ପଡ଼ିଗଲା I ବହୁତ ଚିନ୍ତା କରିବା ପରେ ତା' ମନକୁ ଗୋଟିଏ ବିଚାର ଆସିଲା I ଥରେ ଡାକ୍ତର ବୋମ୍ବୋ ଭାଲୁ ପାଖକୁ ଯାଇ ଦେଖେ Iସେ ଡାକ୍ତର ବୋମ୍ବୋ ଭାଲୁଙ୍କ ଡାକ୍ତରଖାନାରେ ଯାଇ ପହଞ୍ଚିଲା I
ତାଙ୍କ ଡାକ୍ତରଖାନାରେ ବିଭିନ୍ନ ପଶୁମାନଙ୍କର ଲାଞ୍ଜ, ଗୋଡ଼, କାନ ଆଲମାରୀରେ ସଜା ହୋଇ ରଖା ଯାଇଥିଲା I ଡାକ୍ତର ବୋମ୍ବୋ ଭାଲୁ ଆସିବା ଭିତରେ ମୁଁ ନିଜ ପାଇଁ ଗୋଟିଏ ଲାଞ୍ଜ ବାଛିନିଏ I ଚୁଲବୁଲ୍ ମନେ-ମନେ ଭାବିଲା ଏବଂ ଭିନ୍ନ-ଭିନ୍ନ ପ୍ରକାରର ଲାଞ୍ଜ ଦେଖିବାକୁ ଲାଗିଲା I
ବହୁତ ବିଚାର-ବିମର୍ଷ ପରେ ତାକୁ ମାଙ୍କଡ଼ର ଲାଞ୍ଜ ପସନ୍ଦ ଲାଗିଲା Iଯେମିତି ହିଁ ଡାକ୍ତର ବୋମ୍ବୋ ଆସିଲେ, ଚୁଲବୁଲ୍ ଡେଇଁକରି ଟେବୁଲ୍ ଉପରେ ବସି ପଡ଼ିଲା I ଏବଂ ବହୁତ ଖୁସି ହୋଇ କହିଲା,"ଡାକ୍ତର ବାବୁ, ମୋତେ ମାଙ୍କଡ଼ର ଲାଞ୍ଜ ଲଗାଇ ଦିଅ I"
ଡାକ୍ତର ବୋମ୍ବୋ ନିଜ ଚଷମାର ଉପର ଦେଇ ଦେଖି ପଚାରିଲେ, " ତୁମର ନିଜ ଲାଞ୍ଜକୁ କ'ଣ ହେଲା?
"ମୋତେ ମୋର ଲାଞ୍ଜ ବଦଳାଇବାର ଅଛି," ଚୁଲବୁଲ୍ କହିଲା Iଡାକ୍ତର ବୋମ୍ବୋ ତାକୁ ବୁଝାଇଲେ, "ଆରେ ଭାଇ, ମାଙ୍କଡ଼ର ଲାଞ୍ଜ ତୁମ ପାଇଁ ଠିକ୍ ନୁହେଁ I" "ମୋର କିଛି ଶୁଣିବାର ନାହିଁ I କେବଳ ଆପଣ ମୋର ଲାଞ୍ଜ ବଦଳାଇ ଦିଅନ୍ତୁ," ଚୁଲବୁଲ୍ ଜିଦ୍ କରି କହିଲା I
"ଠିକ୍ ଅଛି, ଯଦି ତୁମେ ମାନିବାକୁ ପ୍ରସ୍ତୁତ ନୁହଁ ତେବେ ମୁଁ ତୁମର ଲାଞ୍ଜ ବଦଳାଇ ଦେଉଛି," ଡାକ୍ତର ବୋମ୍ବୋ ନାକ ଉପରୁ ଚଷମାକୁ ତଳକୁ କରି କହିଲେ Iଚୁଲବୁଲ୍ ଖୁସି ହୋଇଗଲା I ଡାକ୍ତର ବୋମ୍ବୋ ତା'ର ଲାଞ୍ଜ ବାହାର କରି ତା' ବଦଳରେ ମାଙ୍କଡ଼ର ଲାଞ୍ଜ ଲଗାଇ ଦେଲେ I
" ବାଃ, ଏବେ ଯାଇ ହେଲା ନା," ଚୁଲବୁଲ୍ ଖୁସିରେ ନାଚି ଉଠିଲା I"ମୁଁ ମଧ୍ୟ ମାଙ୍କଡ଼ ଭାଇ ପରି ଗଛର ଉଚ୍ଚ ଡାଳରେ ନିଜର ଲମ୍ବା ଲାଞ୍ଜ ଓହଳାଇ ବସିବି," ଏହା ଭାବି ଭାବି ଚୁଲବୁଲ୍ ଚାଲିବାକୁ ଲାଗିଲା I
କିନ୍ତୁ ଏ କ'ଣ, ମୁଁ ଚାଲି କାହିଁକି ପାରୁନି, ଶରୀର ଏତେ ଭାରି କାହିଁକି ଲାଗୁଛି?
ଚୁଲବୁଲ୍ ଟିକିଏ ଚିନ୍ତିତ ହୋଇ ପଡ଼ିଲା I ବଡ଼ କଷ୍ଟରେ ଦୁଆର ଡେଇଁ ବାହାରକୁ ଆସିଲା Iନିଜର ଭାରି ଲାଞ୍ଜକୁ ନେଇ ଚାଲିବାକୁ ତାକୁ ବହୁତ ମୁସ୍କିଲ ଲାଗୁଥିଲା Iବଡ଼ କଷ୍ଟରେ ଲାଞ୍ଜକୁ ଟାଣି-ଟାଣି ସେ ଗଛ ତଳେ ପହଞ୍ଚିଲା I
"ଗଛରେ ଚଢ଼ି  ଟିକିଏ ଆରାମ କରିନିଏ," ଚିନ୍ତାକରି ସେ ଗଛ ଚଢ଼ିବାକୁ ଚେଷ୍ଟା କଲା Iକିନ୍ତୁ ଏ କ'ଣ?
ସେ ତ ଗୋଟିଏ ଇଞ୍ଚ ମଧ୍ୟ ଗଛରେ ଚଢ଼ି ପାରିଲା ନାହିଁ I ବହୁତ ଥର ଚେଷ୍ଟା କଲା, ପ୍ରତି ଥର ସେ ତଳେ ପଡ଼ି ଯାଉଥିଲା I ଶେଷରେ ସେ ହାଲିଆ ହୋଇ ବସି ପଡ଼ିଲା I
"ନା, ଏହି ଲାଞ୍ଜ ଠିକ୍ ନୁହେଁ I ଏହାକୁ ବଦଳାଇବାକୁ ପଡ଼ିବ," ଏହା କହି ସେ ନିଜର ଲମ୍ବା ଲାଞ୍ଜକୁ ହାତରେ ଉଠାଇବାକୁ ଚେଷ୍ଟା କଲା I ଜେଣେ-ତେଣେ କରି ଟଳମଳ ହୋଇ ସେ ପୁଣିଥରେ ଡାକ୍ତର ବୋମ୍ବୋଙ୍କ ଡାକ୍ତରଖାନାରେ ପହଁଞ୍ଚିଲା I"ଡାକ୍ତର ବାବୁ, ଡାକ୍ତର ବାବୁ, ଏହି ଲାଞ୍ଜ ତ ବହୁତ ଭାରି ଅଟେ I କୌଣସି ହାଲୁକା ଲାଞ୍ଜ ଲଗାଇ ଦିଅ," ଚୁଲବୁଲ୍ ଧଇଁସଇଁ ହୋଇ କହିଲା I
"ମୁଁ ତୁମକୁ ପ୍ରଥମରୁ ମନା କରିଥିଲି," ଡାକ୍ତର ବୋମ୍ବୋ ଟିକିଏ ରାଗିକରି କହିଲେ I"ଭୁଲ୍ ହୋଇଗଲା ଡାକ୍ତର ବାବୁ I ଆପଣ ମୋତେ ବିଲେଇର ଲାଞ୍ଜ ଲଗାଇ ଦିଅନ୍ତୁ," ଚୁଲବୁଲ୍ ନିଜର ଭୁଲ୍ ମାନିବା ସହିତ ପରାମର୍ଶ ଦେଲା I
ଡାକ୍ତର ବୋମ୍ବୋ ମାଙ୍କଡ଼ର ଲାଞ୍ଜ ହଟାଇ ବିଲେଇ ଲାଞ୍ଜ ଲଗାଇ ଦେଲେ I" ଏହି ଲାଞ୍ଜ ମାଙ୍କଡ଼ର ଲାଞ୍ଜ ଠାରୁ ହାଲୁକା ଅଟେ," ଚିନ୍ତାକରି କରି ଚୁଲବୁଲ୍ ଯିବାକୁ ଲାଗିଲା I ଲାଞ୍ଜ ଅଦଳ-ବଦଳରେ ସେ ଏ ପର୍ଯ୍ୟନ୍ତ ବହୁତ ଥକି ପଡ଼ିଥିଲା I ସେ ପାଖରେ ଥିବା ଗୋଟିଏ ଗଛ ତଳେ ଆରାମ କରିବାକୁ ଲାଗିଲା I
ଥକି ପଡ଼ିଥିବାରୁ ତାକୁ ତୁରନ୍ତ ନିଦ ହୋଇଗଲା I ଅଚାନକ, ଜୋର୍ ଆବାଜ୍ ଶୁଣି ତା'ର ନିଦ ଭାଙ୍ଗିଗଲା Iଆରେ ବାପ୍ ରେ ବାପ୍!
ଗୋଟିଏ ବଡ଼ କୁକୁର୍ ତା'ର ଲାଞ୍ଜ ଦେଖିକରି ତାକୁ ବିଲେଇ ଭାବି ତା' ଆଡ଼କୁ ଦୌଡ଼ି ଆସୁଛି!ଚୁଲବୁଲ୍ ଦୌଡ଼ିଲା I ଆଗେ-ଆଗେ ଚୁଲବୁଲ୍, ପଛେ-ପଛେ କୁକୁର I
"ଉଫ୍ !
ଏହି ଲାଞ୍ଜ ସହିତ ତ ଦୌଡ଼ି ମଧ୍ୟ ପାରୁନି I ମୋ ନିଜର ଲାଞ୍ଜ କେତେ ହାଲୁକା ଥିଲା I ମୁଁ କେଡ଼େ ଆରାମରେ ଦୌଡ଼ି ପାରୁଥିଲି," ଚୁଲବୁଲ୍ ନିଜର ଭୁଲ୍ ପାଇଁ ପଶ୍ଚାତାପ କରିବାକୁ ଲାଗିଲା I ଜେଣେ-ତେଣେ କରି ପଡ଼ି-ଉଠି ସେ ପୁଣି ଥରେ ଡାକ୍ତର ବୋମ୍ବୋଙ୍କ ଡାକ୍ତରଖାନାରେ ପହଞ୍ଚିଲା I
"ଡାକ୍ତର ବାବୁ, ଡାକ୍ତର ବାବୁ, ମୋତେ ବଂଚାଅ," ପାଟି କରି କରି ସେ ଭିତରକୁ ଦୌଡ଼ିଲା I କୁକୁର ବାହାରେ ଛିଡ଼ା ହୋଇ ରହିଲା I ଭୋ-ଭୋ ଆବାଜ୍ ଆସୁଥିଲା I"ଏବେ କ'ଣ ହେଲା?
ଡାକ୍ତର ବୋମ୍ବୋ ପଚାରିଲେ I"ସେହି କୁକୁର ମୋ ପଛରେ ପଡ଼ିଛି I ମୋତେ କାହାରି ଲାଞ୍ଜ ଦରକାର ନାହିଁ I ଆପଣ କେବଳ ମୋର ଲାଞ୍ଜ ଲଗାଇ ଦିଅନ୍ତୁ !"
ଚୁଲବୁଲ୍ ଜୋରରେ ମୁଣ୍ଡ ହଲାଇ ହଲାଇ କହିଲା I
"ଏବେ ତୁମକୁ ବୁଦ୍ଧି ଆସିଲା," ଡାକ୍ତର ବୋମ୍ବୋ ହସିକରି କହିଲେ Iବିଲେଇର ଲାଞ୍ଜ ବାହାର କରି ସେ ଚୁଲବୁଲର ଲାଞ୍ଜ ପୁଣିଥରେ ଲଗାଇ ଦେଲେ I ନିଜର ଲାଞ୍ଜ ପାଇବା କ୍ଷଣି ଚୁଲବୁଲ୍ ଶାନ୍ତିରେ ନିଶ୍ବାସ ମାରିଲା ଏବଂ ଖୁସି ହୋଇ ନିଜ ଘରକୁ ଫେରିବାକୁ ଲାଗିଲା I
ଏବେ ତାକୁ କୌଣସି ଅସୁବିଧା ନଥିଲା Iତା ଓଠରେ ଗୋଟିଏ ଗୀତ ଥିଲା I"ଲାଞ୍ଜ ସବୁଠୁ ଭଲ ନିଜର,  ହାଲୁକା-ଫୁଲୁକା ବଡ଼ ସୁନ୍ଦର Iଦୌଡ଼ି ପାରୁଛି ମୁଁ ଡିଆଁ-ଡେଇଁ କରି,ଲାଗୁନି ଜମା ଏହା ମୋତେ ଭାରି I
ପ୍ରଥମେ ମୁଁ ଗୋଟିଏ ପୋଲ ଗଢ଼ିବି। ତା ପରେ ମୁଁ ଗଢ଼ିବି ଗୋଟିଏ ବଡ଼ ମୀନାର। ତା ପରେ ମୁଁ ଗଢ଼ିବି ପୃଥିବୀର ସବୁଠୁ ଲମ୍ବା ରାସ୍ତା। ସେଇଟା ମୋ ଘରଭିତରୁ ଆରମ୍ଭ ହେଇ ଚନ୍ଦ୍ରରେ ସରିବ!
ଯେତେବେଳେ ମୁଁ ଏସବୁ ବନେଇଦେବି, ମୁଁ ହେଇଯିବି ଜଣେ ସିଭିଲ ଇଞ୍ଜିନିୟର।
ମୁଁ ଇଞ୍ଜିନ ବି ତିଆରି କରିବି। କେତେକ ଇଞ୍ଜିନ ରକେଟରେ ଲାଗିବ, ଆଉ କେତେକ ଇଞ୍ଜିନ ଉଡ଼ାଜାହାଜରେ ଲାଗିବ। ଉଡ଼ାଜାହାଜ ଆମକୁ ଦେଶକୁ ଦେଶ ବୁଲେଇବ। ରକେଟ ଆମକୁ ମଙ୍ଗଳ ଗ୍ରହଯାଏଁ ନେଇକି ଯିବ। ମୋ ଆଈ ମୋ ସାଙ୍ଗରେ ବୁଲିବା ପାଇଁ ଯିବେ।ଯେତେବେଳେ ମୁଁ ଏମିତିକା ଉଡ଼ନ୍ତା ଇଞ୍ଜିନ ତିଆରି କରିଦେବି, ମୁଁ ହେଇଯିବି ଜଣେ ଏରୋସ୍ପେସ୍ ଇଞ୍ଜିନିୟର।
ମୁଁ ସେତିକିରେ ଅଟକିଯିବିନି। ଛୋଟ ଛୋଟ ଅଣୁରୁ ମୁଁ ବିଜୁଳି ଉତ୍ପାଦନ କରିବି। ଗୋଟିଏ ଛୋଟ ଅଣୁର ବିଜୁଳିରେ ଆମର ସାରା ଗାଁ ଆଲୋକିତ ହେଇଯିବ। ଆଈ ଏତେ ଖୁସି ହେଇଯିବେ ଯେ ସେ ଗୋଟିଏ ବଡ଼ ଭୋଜି ଦେଇଦେବେ!
ମୁଁ ଯେତେବେଳେ ଏମିତିକା ବିଜୁଳି ଉତ୍ପାଦନ କରିପାରିବି, ମୁଁ ହେଇଯିବି ଜଣେ ନ୍ୟୁକ୍ଲିୟର ଇଞ୍ଜିନିୟର।
ସମୁଦ୍ରକୁ ସଫା ରଖିବା ପାଇଁ ମୁଁ ଗୋଟିଏ ମେସିନ ବନେଇବି। ଅନ୍ୟ ଗୋଟିଏ ମେସିନ ବନେଇବି ପବନକୁ ସଫା ରଖିବା ପାଇଁ। ଏହାଯୋଗୁଁ ସବୁ ପଶୁପକ୍ଷୀ ସୁସ୍ଥ ରହିବେ ଆଉ ଲୋକମାନେ ସହଜରେ ନିଶ୍ୱାସ ନେଇପାରିବେ। ମୋ ମେସିନ ଦ୍ୱାରା ମୁଁ ପୃଥିବୀକୁ ରକ୍ଷା କରିବି!
ଯେତେବେଳେ ଏଇ ପୃଥିବୀକୁ ସଫା ରଖିବା ପାଇଁ ମୁଁ ମେସିନ ତିଆରି କରିଦେବି, ମୁଁ ହେଇଯିବି ଜଣେ ଏନଭାଇରନମେଣ୍ଟାଲ ଇଞ୍ଜିନିୟର।
ମୁଁ ମୋ ପେମ୍ ପେମ୍ ପାଇଁ ଗୋଟିଏ ନୂଆ କାନ ବନେଇବି (ଥରେ ଗୋଟିଏ ଲଢ଼େଇରେ ତା’ର କାନ ନଷ୍ଟ ହୋଇଯାଇଛି, ଗର୍ରର୍)। ତା ପରେ ମୁଁ ଆଈଙ୍କ ପାଇଁ ଗୋଟିଏ ଦାନ୍ତ ସେଟ୍ ବନେଇବି। ଶେଷରେ ମୋ ପାଇଁ ମୁଁ ହଳେ ଡେଣା ବନେଇବି!
ଯେତେବେଳେ ମୁଁ ଶରୀରର କୃତ୍ରିମ ଅଙ୍ଗପ୍ରତ୍ୟଙ୍ଗ ତିଆରି କରିବି, ସେତେବେଳେ ମୁଁ ହୋଇଯିବି ଜଣେ ବାୟୋମେଡିକାଲ ଇଞ୍ଜିନିୟର। ଆହୁରି ଅଧିକ ଜିନିଷ ତିଆରି କରିବା ପାଇଁ ମୁଁ ପୃଥିବୀ ଉପରେ ଉଡ଼ି ଉଡ଼ି ଖୋଜିବୁଲିବି।
ମୁଁ ରାକେଶ ଅଟେ Iମୋ ବୟସ ସାତ ବର୍ଷର Iମୋ ପାଖରେ ଗୋଟିଏ କାର୍ ଅଛି, ଗୋଟିଏ ସୁନ୍ଦର ଏବଂ ଲମ୍ବା କାର୍ Iବାପା ମୋତେ ମୋ ଜନ୍ମଦିନରେ ତିଆରି କରି ଦେଇଥିଲେ I
ମୋତେ ମୋ କାର୍ ବହୁତ ପସନ୍ଦ Iତାକୁ ଦିନସାରା ଚଲେଇବାକୁ ମୋତେ ଭଲ ଲାଗେ Iଡରୁମ୍......ମୁଁ ଏପଟେ ଯାଉଛି, ଡରୁମ୍....ମୁଁ ସେପଟେ ଯାଉଛି Iମୋ ବିନା ମୋର କାର୍ କୁଆଡ଼େ ଯାଏନାହିଁ I
ମୁଁ ନିଜ କାର୍ ନେଇ ସମ୍ପର୍କୀୟଙ୍କୁ ଭେଟିବାକୁ ଯାଏ ଏବଂ ସ୍କୁଲରେ ମୋର ସାଙ୍ଗମାନେ ମୋ କାର୍ ଦେଖି ଲୋଭ କରନ୍ତି Iମୋତେ ଜେଜେମାଆ ବହୁତ ଭଲ ପାଏ ଏବଂ ସେ ମୋତେ କାର୍ ଚଳାଉ ଥିବାର ଦେଖି ବହୁତ ଖୁସୀ ହୁଏ I
ମୁଁ ମୋ କାର୍ ରେ ଘରର ଚାରିପଟେ ବୁଲି ପାରିବି Iମୁଁ ମୋ କାର୍ ରେ ସାରା ଦୁନିଆ ବୁଲି ପାରିବି Iମୁଁ ମୋ କାର ରେ ସୂର୍ଯ୍ୟ, ଚନ୍ଦ୍ର ଏବଂ ତାରାମାନଙ୍କର ମଧ୍ୟ ଚକ୍କର ଲଗାଇ ପାରିବି I
ମୋ ଛୋଟ ଭାଇକୁ ମୋ କାରରେ ବସିବାକୁ ବହୁତ ଭଲ ଲାଗେ Iମାଆ ଆମକୁ ଏପରି କରିବାକୁ ମନା କରିଥାଏ,କିନ୍ତୁ ଆମେ କେଉଁଠି ଶୁଣୁ!
ଏବେ ମୋ ହାତରୁ ମୋ କାର୍ ଚାଲିଗଲା..........ଏବଂ ମୋ ଭାଇର ମୁହଁରୁ ତା'ର ଦାନ୍ତ !କିନ୍ତୁ, ଆମେ ଏବେ ମଧ୍ୟ ବୁଲିବାକୁ ଯାଉ ......ଡରୁମ୍.....ଭାଇ ମୋର ପିଠି ଉପରେ ଆଉ ମୁଁ କାର୍ !
ପ୍ରେମ ଦ୍ବିତୀୟ ଶ୍ରେଣୀରେ ପଢ଼ୁଥିଲା। ସେ ତା’ ଘର ନିକଟରେ ଥିବା ମୁନିସିପାଲିଟି ସ୍କୁଲରେ ପଢ଼ୁଥିଲା। ତା’ ଶିକ୍ଷୟିତ୍ରୀ ସବୁବେଳେ ନୂଆନୂଆ କଥା ଶିଖାଇଥାନ୍ତି।
ଦିନେ ସେ ପିଲାଙ୍କୁ ଗୋଟିଏ ଖାଲି ଦିଆସିଲି ଡବା ଖୋଜି, ସେଥିରେ ବିଭିନ୍ନ ଜିନିଷ ଭର୍ତ୍ତି କରିବାକୁ କହିଲେ।“ଗୋଟିଏ ସପ୍ତାହ ମଧ୍ୟରେ ଯେତିକି ଅଧିକା ପାର ସେତିକି ଜିନିଷରେ ଦିଆସିଲିକୁ ଭରିଦିଅ। ଯିଏ ସବୁଠୁଁ ଅଧିକ ସଂଖ୍ୟାରେ ଜିନିଷ ଭରି ପାରିବ ସେ ଆସନ୍ତା ସପ୍ତାହ ଗୋଟିଏ ପ୍ରାଇଜ୍ ପାଇବ।”
ପ୍ରେମକୁ କଥାଟା ଭାରି ଭଲ ଲାଗିଲା ।ଘରକୁ ଯାଇ ସେ ପେନସିଲ କଟର୍ ଏବଂ ଲିଭାଇବା ରବର ଦିଆସିଲି ଡବା ଭିତରେ ରଖିବାକୁ ଚେଷ୍ଟା କଲା। ଆକାରରେ ବଡ଼ ଥିବାରୁ କେବଳ ଗୋଟିଏ ଜିନିଷ ରଖି ପାରିଲା ସେ।ସେ ଭାବିବାକୁ ଲାଗିଲା। କ’ଣ କ’ଣ ଜିନିଷ ମୁଁ ଏହା ଭିତରେ ପୂରାଇ ପାରିବି?
ଗୃହକାର୍ଯ୍ୟ କଲା ସମୟରେ ପ୍ରେମର ପେନସିଲର ମୁନ ଭାଙ୍ଗି ସୀସା ଖଣ୍ଡେ ପଡ଼ିଗଲା। ସେ ସୀସା ଖଣ୍ଡଟିକୁ ଦିଆସିଲି ଡବାରେ ରଖିଦେଲା। ପେନସିଲ ଚାଞ୍ଚିବା। ପରେ ସେ କାଠଛେଲା ଖଣ୍ଡେ ଡବାରେ ରଖିଦେଲା।ପ୍ରେମ ଛୋଟଛୋଟ ଜିନିଷ ପ୍ରତି ଧ୍ୟାନଦେବା ଆରମ୍ଭ କଲା।
ମାଆ ରାନ୍ଧୁଥିବା ପୋହାକୁ ଶୁଙ୍ଘି ସେ ରନ୍ଧାଘରେ ଆସି ପହଞ୍ଚିଲା।ରନ୍ଧାଘରେ ସେ ସୋରିଷ, ଜୀରା, ଏବଂ ଲାଲଲଙ୍କାର ଛୋଟ ଛୋଟମଞି ପାଇ ଦିଆସିଲିରେ ରଖିଦେଲା। ତ’ ସାଥେସାଥେ ସେ ଚିନି, ଚାଉଳ, ଗହମ, ପ୍ରତ୍ୟେକ ପଦାର୍ଥରୁ ଗୋଟିଏ ଲେଖା ଦାନା ରଖିଦେଲା।ଏହାଛଡା ମକା, ଯୁଆର, ମୁଗ, ଏବଂ ଅନ୍ୟ ଶସ୍ୟର ଦାନା ମଧ୍ୟ ସେ ଭର୍ତ୍ତି କଲା।*ପୋହା-ଚୁଡ଼ା ଏବଂ ଅନ୍ୟ ମସଲାରେ ତିଆରି ଏକ ସ୍ୱାଦିଷ୍ଟ ବ୍ୟଞ୍ଜନ
ପରଦିନ ସେ ଛୋଟ ରବର ବ୍ୟାଣ୍ଡ, ଊଲ୍ ଖଣ୍ଡେ, ଗୋଟିଏ ବାଳ, ଏବଂ ସୂତା ଖଣ୍ଡେ ଡବାରେ ରଖିଲା।ଆହୁରି ସେ ସୂକ୍ଷ୍ମ, ଟିକିନିକି ଜିନିଷ ଖୋଜୁଥିଲା । ଆରଦିନ ସେ ଗୋଟିଏ ଗୋଲାପଗଛର କଣ୍ଟା, ଗୋଟେ ସୂର୍ଯ୍ୟମୁଖୀ ଫୁଲର ପାଖୁଡ଼ା, ଛୋଟ ଡାଳଖଣ୍ଡେ, ଚା’ପତ୍ରଟିଏ, ତେନ୍ତୁଳିପତ୍ର ଗୋଟିଏ ଏବଂ ଗୋଟିଏ ଛୋଟପଥର ସେ ଡବାରେ ଭରିଲା ।
ଦିଆସିଲି ଡବାରେ ଆହୁରି ଟିକେ ସ୍ଥାନ ଖାଲିଥିଲା । ତେଣୁ ପ୍ରେମ ଛୋଟ କାଗଜଖଣ୍ଡେ, ଗୋଟିଏ ପିନ୍, ଗୋଟିଏ ଛୁଞ୍ଚି, ଗୋଟିଏ ମାଳି, ଗୋଟିଏ ନଖ, ଏବଂ ଗୋଟିଏ ଛୋଟ ବୋତାମ ରଖିଦେଲା । ତଥାପି ଡବାଟି ଭରି ନଥିଲା ।ସପ୍ତାହର ଶେଷଦିନରେ ପ୍ରେମ ଲେମ୍ବୁ, କମଳା,ଏବଂ କଖାରୁମଞି ଗୋଟାଏ ଲେଖା ରଖିବା ମାତ୍ରେ ଦିଆସିଲି ଡ଼ବାଟା ପୂରା ପୂରି ଭରିଗଲା । ସେଥିରେ ଆଉ ମୋଟେ ସ୍ଥାନ ନଥିଲା ।
ସ୍କୁଲରେ ପ୍ରତ୍ୟେକ ପିଲା ନିଜନିଜ ଦିଆସିଲିରେ ଥିବା ଜିନିଷଗୁଡ଼ିକୁ ଗଣିଲେ । କିଛି ପିଲା ପଚାଶପଚାଶ ଜିନିଷ ସଂଗ୍ରହ କରିଥିଲେ । ଗୋଟିଏ ପିଲା ଶହେରୁ ଅଧିକା ଜିନିଷ ଭରିବାରେ ସକ୍ଷମ ହୋଇଥିଲା ।
ପ୍ରେମର ପାଳି ଆସିଲା। ସେ ଦିଆସିଲିକୁ ଗର୍ବରେ ପବନରେ ହଲାଇଲା। ସେଥିରୁ ଟିକେ ମଧ୍ୟ ଶବ୍ଦ ଶୁଣା ଯାଉ ନଥିଲା କାରଣ ତାହା ପୂରାପୂରି ଭାବେ ଭର୍ତ୍ତି ହୋଇଯାଇଥିଲା। ପ୍ରେମ ଯେତେବେଳେ ତା’ ଦିଆସିଲିକୁ ଖାଲି କରିଲା, ସେଠାରେ ଉପସ୍ଥିତ ସମସ୍ତେ ଆଶ୍ଚର୍ଯ୍ୟ ହୋଇଗଲେ।
ସେ ଶହେପଚାଶରୁ ଅଧିକା ଜିନିଷ ତା’ ଦିଆସିଲି ଡବାରେ ଭର୍ତ୍ତି କରିପାରିଥିଲା । କେହି ତା’ ପାଖାପାଖି ସଂଖ୍ୟାରେ ମଧ୍ୟ ଭରି ପାରି ନଥିଲା ।ପ୍ରେମ ଗୋଟିଏ ନୂଆ ରଙ୍ଗଖଡ଼ି ବାକ୍ସ ଜିତିଲା ।
ବିଶ୍ୱ ବ୍ୟାପି ୱେବ ବିଷୟରେ ତୁମେ ଶୁଣିଛ କି?
ନାହିଁ?
ଠିକ ଅଛି।ଅଛା, ଇଣ୍ଟର୍ନେଟ ବିଷୟରେ ଶୁଣିଛ କି?
ହଁ?
ବଢ଼ିଆ!କିନ୍ତୁ ଏହି ଇଣ୍ଟର୍ନେଟ କଣ?
ତୁମେ କହୁଛ କି "ମୁଁ ସଠିକ୍ ଭାବେ ଜାଣେନାହିଁ, କିନ୍ତୁ ମୁଁ ଜାଣେ ଏହା କମ୍ପ୍ୟୁଟର୍ ନେଇ କିଛି ଅଟେ?"
ତୁମେ ଠିକ କହୁଛ - ଏହା ଠିକ ତାହା ଅଟେ। କିନ୍ତୁ ତାହା ସଂପୂର୍ଣ ଉତ୍ତର ନୁହେଁ।ତେବେ ପୂରା ଉତ୍ତର କଣ, ତୁମେ କହିବ କି?
ହଁ। ଆମର ଏକ ବିଶେଷଜ୍ଞ ଦରକାର ତାହାକୁ ଉତ୍ତର ଦେବା ପାଇଁ। ଭାବି ଦେଖ - ମୁଁ ଠିକ ସେହିପରି ବ୍ୟକ୍ତି ଙ୍କୁ ଜାଣେ!
ସେ ସାଧାରଣତଃ କମ୍ପ୍ୟୁଟର୍ ଗୁଡିକ ସାଥିରେ ହିଁ ରହିଥାନ୍ତି, ତେଣୁ ଚାଲ ସିଧା କମ୍ପ୍ୟୁଟର୍ ରୁମ୍ କୁ ଯିବା।
ଶୁଣ ନେଟ୍ଟିକୁଟ୍ଟି!
ପିଲା ଦଳଟିଏ ଆସିଛନ୍ତି ତୁମକୁ ଭେଟିବାକୁ!
ବାହାରକୁ ଆସ, ଆସ ବାହାରକୁ, ତୁମେ ଯେଉଁଠି ବି ରହିଛ!
ଅଛା ସେଠି ଅଛ!
ଯାଓ ପିଲେ ଅଭିବାଦନ କର!
ଆକାର ଦେଖି କିମ୍ବା ତାଙ୍କ ସୁନ୍ଦର ଚେହେରା ଦେଖି ବୋକା ହୋଇଯାଓ ନାହିଁ - ସେ ତାଙ୍କ ଛୋଟିଆ ମୁଣ୍ଡ ଭିତରେ ଅନେକ ଜ୍ଞାନ ଭରି ରଖିଛନ୍ତି!
ଆଛା ନେଟ୍ଟିକୁଟ୍ଟି, ଏହା ସମସ୍ତେ ଜାଣିବାକୁ ଚାହାନ୍ତି ଯେ ଇଣ୍ଟର୍ନେଟ କଣ?ଓହୋ... କଠିନ ପ୍ରଶ୍ନ। ଦେଖିବା ଆସ, ସହଜରେ ମୁଁ ବୁଝାଇ ପାରୁଛି କି ନାହିଁ।ଇଣ୍ଟର୍ନେଟ ହେଉଛି (ନେଟ୍ ୱର୍କ ଯାହା ଇଣ୍ଟର୍ କନେକ୍ଟ ବା ପରସ୍ପର ସଂଯୋଗ ହୋଇଥାଏ ତାହାର ସଂକ୍ଷିପ୍ତ ଶବ୍ଦ ଅଟେ) ପୁରା ବିଶ୍ୱରୁ ଅନେକ, ଅନେକ, ଅନେକାନେକ କମ୍ପ୍ୟୁଟର୍ ର ସଂଗ୍ରହ ଅଟେ ଯାହା ନିଜ ନିଜ ମଧ୍ୟେ ସଂଯୁକ୍ତ ହୋଇଥାଏ।
କମ୍ପ୍ୟୁଟର୍ ଗୁଡିକ ହୁଏତ ବିରାଟ ବଡ଼ ହୋଇପାରେ (ଯେଭଳି କୌଣସି ସରକାରୀ ସଂସ୍ଥା କିମ୍ବା ଗବେଷଣାଗାର ରେ ଦେଖାଯାଏ), ଡେସ୍କଟପ୍  କମ୍ପ୍ୟୁଟର୍ (ଯାହା ତୁମେ ବ୍ୟାଙ୍କ ଏବଂ କମ୍ପ୍ୟୁଟର୍ କେନ୍ଦ୍ର ମାନଙ୍କରେ ଦେଖିଥାଅ), ଲେପଟପ୍ (ଲୋକେ ଯାହାକୁ କାନ୍ଧରେ ଝୁଲାଇ ନିଜ ସାଥିରେ ନେଇ ବୁଲିଥାନ୍ତି), ସେଲଫୋନ୍ (ଯାହା ସିନେମା ହଲ୍ ରେ ଜୋରସେ ବାଜିଉଠି ଭୟଙ୍କର ଭାବେ ବିରକ୍ତ କରିଥାଏ), ଏବଂ ଏଭଳିକି ଛୋଟ ମ୍ୟୁଜିକ୍ ପ୍ଲେୟାର୍  ଯାହାର ଚିତ୍ର ବିଚିତ୍ର ଇୟର୍ ଫୋନ୍ ଗୁଡିକ କିଶୋର ମାନଙ୍କ କାନ ଠାରୁ ବଡ଼ ଦିଶିଥାଏ।
ଏହି ସବୁ କମ୍ପ୍ୟୁଟର୍ ଗୁଡିକ ପରସ୍ପର ଯୋଡି ହୋଇଥାଏ ୱାୟାର କିମ୍ବା କେବୁଲ୍ ସାଥେ, ଯାହା ଭୂମି ଉପରେ କିମ୍ବା ଭୂମି ତଳେ, ଏପରିକି ବିରାଟ କମ୍ପ୍ୟୁଟର୍  ପାଇଁ ସମୁଦ୍ର ତଳ ମଧ୍ୟ ଦେଇ ଯାଇଥାଏ। ଏହାଛଡା ୱାୟାର ବିହିନ ସଙ୍କେତ ଦ୍ୱାରା ମଧ୍ୟ (ଲେପଟପ୍, ସେଲଫୋନ୍, ମ୍ୟୁଜିକ୍ ପ୍ଲେୟାର୍ ପ୍ରଭୃତି) ଯୋଡିଥାଏ।ତେଣୁ ଦେଖିଲ, ତୁମକୁ ଇଣ୍ଟର୍ନେଟ ବ୍ୟବହାର କରିବାକୁ ହେଲେ  ଇଲେକ୍ଟ୍ରିକ ପ୍ଲଗ ରେ କମ୍ପ୍ୟୁଟର୍ କୁ ଲଗାଇ ଗୋଟିଏ ଜାଗାରେ ବସି ରହିବାକୁ ପଡିବ ନାହିଁ - ତୁମେ ଚଳନ୍ତ ଅବସ୍ଥାରେ ମଧ୍ୟ ସଂସାର ସଙ୍ଗେ ଯୋଡ଼ି ହୋଇପାରିବ!
ଏୟା କଥା?
ଆମେ ଭାବୁଥିଲୁ ଇଣ୍ଟର୍ନେଟ ମାନେ ସାଙ୍ଗସାଥୀ ଙ୍କ ସଙ୍ଗେ କଥା କହିବା ସିନେମା ଗୀତ ଡାଉନଲୋଡ୍ କରିବା, ମୁଭି ଟିକେଟ୍ ବୁକ୍ କରିବା, ସ୍କୁଲ୍ ପ୍ରୋଜେକ୍ଟ ସକାଶେ ବିଷୟବସ୍ତୁ ସଂଗ୍ରହ କରିବା ଏବଂ ଅସ୍ପତାଲ ର ଫୋନ୍ ନମ୍ବର ଖୋଜି ବାହାର କାଢ଼ିବା!ଏହା ଇଣ୍ଟର୍ନେଟ ନୁହେଁ। ସେ ସବୁ ଯାହା କିଛି ଅତ୍ୟନ୍ତ  ଜାଦୁଇ, ଯାହା କୁହାଯାଏ... ଅପେକ୍ଷା କର ତାହା ପାଇଁ... କିମ୍ବା ବିଶ୍ୱ ବ୍ୟାପି ୱେବ!
ଏହି ବିଶ୍ୱ ବ୍ୟାପି ୱେବ କୁ ସଂକ୍ଷିପ୍ତ ରେ w3 କହିବା ଆସ। ଏହା ପେଜେସ୍ ର ଏକ ବିରାଟ, ବିରାଟ ବିରାଟ ସଂଗ୍ରହ ଅଟେ। (ବର୍ତ୍ତମାନ ମୋଟାମୋଟି ୪୦୦ କୋଟି ସାର୍ବଜାନିକ ପେଜେସ୍ w3ରେ ଅଛି!)
ଗୋଟେ ପେଜ୍ ରେ ଶବ୍ଦ, ସଂଖ୍ୟା, ଫୋଟ, ଗୀତ,  ଭିଡିଓ ଆହୁରି ଅନେକ କିଛି ରହିପାରେ। ଏହି ପେଜେସ୍ ର ସଂଗ୍ରହ (କିମ୍ବା w3) ଇଣ୍ଟର୍ନେଟ, କୋଟି କୋଟି କମ୍ପ୍ୟୁଟର୍, ସେଲଫୋନ୍ ଏବଂ ମ୍ୟୁଜିକ୍ ପ୍ଲେୟାର୍ ଭିତରେ 'ବସିଥାଏ'। ତେଣୁ  w3  ନିଜେ ଇଣ୍ଟର୍ନେଟ ନୁହେଁ  ବରଂ ଇଣ୍ଟର୍ନେଟ ର ଗୋଟେ ଅଂଶ ଅଟେ, କହିବାକୁଗଲେ ମୁଖ୍ୟ ଅଂଶ ଅଟେ।ଯଦି ତୁମେ ଇଣ୍ଟର୍ନେଟ କୁ ଗୋଟେ ରେସ୍ତୋରାଁ ଧରିନିଅ  ତେବେ w3 ହେଉଛି ମେନୁ ର ସବୁଠୁଁ ଭଲ ଡିଷ୍  ଅଟେ। ଏବଂ ସେ ଚାମଚ ଯାହା ତୁମକୁ  ତୁମ ପସନ୍ଦିତା ଡିଷ୍ କୁ ବାଛି ଖାଇବାରେ ସହାଯ୍ୟ କରେ ତାହା ହେଉଛି  'ୱେବ୍ ବ୍ରାଉଜର୍'।
ଓହୋ......!
ତୁମେ ଖାଇବା କଥା କହି ଆମକୁ ଭୋକ ମନେ ପକାଇଦେଲ, ନେଟ୍ଟିକୁଟ୍ଟି !
କିନ୍ତୁ w3 କାହିଁକି ଏତେ ଲୋକପ୍ରିୟ ତାହା ଆମକୁ ବୁଝାଅ।ନିଶ୍ଚୟ!
w3 ହେଉଛି ଅଦ୍ଭୁତ-ରୋମାଞ୍ଚକାରୀ ବିଷୟ ଅଟେ କାରଣ ଏଥିରେ ଆହୁରି ଅନେକ କିଛି ଅଛି:ଇମୈଲ୍- ଯାହା ତୁମକୁ ଦୁନିଆର ଯେ କେଉଁଠିକୁ  ବା ଯେ କାହାରିକୁ ହେଉନା କାହିଁକି ଚିଠି ପଠେଇବାକୁ ସକ୍ଷମ କରିଥା। ଏହି ଚିଠି ଯଦି ତୁମେ ପୋଷ୍ଟ୍ ଅଫିସ୍ ଦ୍ୱାରା ଆମେରିକାରେ ରହୁଥିବା କାହାରିକୁ ପଠାଇବ ତେବେ ତାହା ପହଞ୍ଚାଇବାକୁ ୧୫ ଦିନ ଲାଗିବା ସାଥେ ସାଥେ ଅନେକ ଟଙ୍କା ମଧ୍ୟ ଖର୍ଚ୍ଚ କରିବାକୁ ପଡିବ। କିନ୍ତୁ ଇମୈଲ୍ ନିଃଶୁଲ୍କ ଅଟେ!
ଖୋଜିବା - ଯାହା ତୁମକୁ ଭିନ୍ନ ଭିନ୍ନ ବିଷୟ ଉପରେ ଲକ୍ଷ ଲକ୍ଷ ଦରକାରୀ ଏବଂ ଅଦରକାରୀ - ଜ୍ଞାନ  ଖୋଜି ପାଇବାରେ ସାହାଯ୍ୟ କରିଥାଏ।ତୁମେ ହୁଏତ କେଉଁ ରାଜ୍ୟ ଦେଇ ଗଙ୍ଗା ନଦୀ ବହୁଛି କିମ୍ବା ସ୍ଟାଚ୍ୟୁ ଅଫ୍ ଲିବର୍ଟି କିଭଳି ଦିଶେ ଏହା ଜାଣିବାକୁ ଚାହୁଁଛ। ତୁମେ ହୁଏତ ଇଛା କରୁଛ ନୁଆ ବଲିୱୁଡ଼ ଗୀତ ଶୁଣିବାକୁ କିମ୍ବା ଛୋଟା ଭିମ୍ ର ଗୋଟେ ବୃତ୍ତାନ୍ତ ଦେଖିବାକୁ ଯାହା ତୁମେ ଦେଖି ପାରି ନ ଥିଲ। ତୁମକୁ ଟି - ୨୦ ୱର୍ଲ୍ଡ କପ୍ ର ସ୍କୋର୍ କିମ୍ବା ଆସନ୍ତାକାଲି ର ମୁମ୍ବାଇ - ପୁଣେ ଟ୍ରେନ୍ ରେ ଟିକଟ ମିଳିବ କି ନାହିଁ   ଜାଣିବାକୁ ଚାହୁଁଛ, ତେବେ ଦୁନିଆରେ ଯଦି କେଉଁଠି, କାହାରି କମ୍ପ୍ୟୁଟର ଇଣ୍ଟର୍ନେଟ ସଙ୍ଗେ ଯୋଡ଼ିତ ଅଛି ଏବଂ କେହି ଯଦି ଏହି ବିଷୟରେ ନିଜ ଜ୍ଞାନ ଦୁନିଆ କୁ ଜଣାଇ ବାକୁ ନିଶ୍ଚୟ କରେ ଏବଂ w3 ରେ ବାଣ୍ଟି ଦିଏ, ତେବେ ତୁମେ ସେହି ଜ୍ଞାନ - ତତକ୍ଷଣ ନିଃଶୁଲ୍କ ପାଇ ପାରିବ!
କିନ୍ତୁ ଏହି କୋଟି କୋଟି ପେଜ୍ ଗୁଡିକ ମଧ୍ୟରୁ ତୁମେ କିପରି ତୁମେ ଚାହୁଁଥିବା ପେଜ୍ ଟି ପାଇପାରିବ?ସହଜ!
ଠିକ ତୁମ ଘରର ଠିକଣା ଯେଭଳି ପୋଷ୍ଟ୍ ମ୍ୟାନ୍ କୁ ତୁମ ଘର ଖୋଜି ପାଇବାରେ ସାହାଯ୍ୟ କରେ ଠିକ ସେହିପରି ପ୍ରତ୍ୟେକ ପେଜ୍ ର ଏକ ବିଶେଷ 'ଠିକଣା' ଥାଏ ଯାହା ଦ୍ୱାରା ତୁମ ୱେବ ବ୍ରାଉଜର୍ ସେ ପେଜ୍ ଟିକୁ ଖୋଜି ବାହାର କରିବାରେ ସାହାଯ୍ୟ କରିଥାଏ। ତେଣୁ ଯଦି ତୁମେ ପେଜ୍ ର ଠିକଣା ଜାଣ ତେବେ ତୁମେ ସଙ୍ଗେ ସଙ୍ଗେ ସେ ପେଜ୍ କୁ ଯାଇପାର।କିନ୍ତୁ ଯଦି ତୁମେ ପେଜ୍ ର  ଠିକଣା ଜାଣି ନାହଁ?
କିଛି ସମସ୍ୟା ନାହିଁ!
ତୁମେ ସହାଯ୍ୟ ପାଇଁ  w3 ରେ ବସିଥିବା ‘ସର୍ଚ୍ ଇଞିନ୍’ ନାମକ ଏକ ଅଦ୍ଭୁତ ସେବା ର ବ୍ୟବହାର କରିପାର।
ବାଣ୍ଟିବା - ତୁମେ ଯାହା କିଛି, - ତୁମ ପସନ୍ଦର ଗୀତଟିଏ, ତୁମ କୁକୁରର ଚିତ୍ର, କଠିଣ  ଗଣିତ ସମାଧାନର ସହଜ ପ୍ରଣାଳୀ ଟିଏ, ଆମ ଆଖପାଖ ସ୍ଥାନ ସଫା ରଖିବା ର ଉପାୟ ଯଦି ଦୁନିଆ ର ସମସ୍ତଙ୍କ ସଙ୍ଗେ ତୁମେ ବାଣ୍ଟିବା ଚାହୁଁଛ ତେବେ  ତାହା କରି ପାରିବ!
କେହି ଜଣେ ମଣିଷ ଇଣ୍ଟର୍ନେଟ କିମ୍ବା  w3 ର ମାଲିକ ଅଟନ୍ତି ନାହିଁ, ଏବଂ କୌଣସି ସରକାର ର ଏହା ଉପରେ ଅଧିକାର ନାହିଁ, ତେଣୁ ତୁମେ ତୁମର ଜ୍ଞାନ ବାଣ୍ଟିବା ପୂର୍ବରୁ କାହାରିକୁ ଅନୁମତି ମାଗିବା ଦରକାର ନାହିଁ।ଏହା କେତେ ମଜାଦାର ଭାବିଦେଖ!
ଏପର୍ଯ୍ୟନ୍ତ ତୁମର ବହି, ସିନେମା, ଟେଲିଭିଜନ୍ ଏବଂ ଖବର କାଗଜ ତୁମକୁ ଜ୍ଞାନ ଦେଉଥିଲେ, ତୁମ ସାଥେ କଥା ହେଉଥିଲେ, ତୁମେ କିନ୍ତୁ  ତାଙ୍କ ସଙ୍ଗେ କଥା କହି ପାରୁ ନ ଥିଲ।  w3 ସଙ୍ଗେ ସବୁକିଛି ବଦଳି ଗଲା - ତୁମେ ଶୁଣି ପାରିବ, ଏବଂ ତୁମେ ତୁମ କଥା ରଖି ପାରିବ। ମଧ୍ୟ ଏବଂ ଏହା କରିବାକୁ ତୁମକୁ ବୟସ୍କ କିମ୍ବା ବିଶିଷ୍ଠ ବ୍ୟକ୍ତି ହେବାକୁ ପଡିବ ନାହିଁI ଏଥିଯୋଗୁଁ  w3 ଏତେ ଅଦ୍ଭୁତ ହୋଇଉଠିଛି। ଏହା ପ୍ରକୃତରେ ମୁକ୍ତ ଏବଂ ନିଃଶୁଲ୍କ  ଏବଂ ପ୍ରଜାତାନ୍ତ୍ରିକ ପଦ୍ଧତି ଅଟେ - ଏହା ଯିଏ ଇଣ୍ଟର୍ନେଟ  ସହିତ ଯୋଡ଼ିତ ଅଛି ସେ ସମସ୍ତଙ୍କୁ ଅଭିବ୍ୟକ୍ତି ର ଶକ୍ତି ଦିଏ।
ବାଃ!
ତା ବହୁତ ବଢ଼ିଆ ନେଟ୍ଟିକୁଟ୍ଟି!
କିନ୍ତୁ ବର୍ତ୍ତମାନ ପୁରା ଭିନ୍ନ କଥା  - ଆମେ ବୁଝିଲୁ ଯେ କାହିଁକି  w3 ରେ ୨ଟି w ୱର୍ଲ୍ଡ  ୱାଇଡ୍ ପାଇଁ ଜଣା କିନ୍ତୁ ଏହା କାହିଁକି ୱେବ୍ କୁହା ଯାଏ?
ଇଣ୍ଟର୍ନେଟ ହିଁ ପ୍ରକୃତରେ ୱେବ୍ ନୁହେଁ କି?ଠିକ ପ୍ରଶ୍ନ!
ତୁମେ ଠିକ କହୁଛ ଇଣ୍ଟର୍ନେଟ ହିଁ ୱେବ୍ (କାରଣ ସମସ୍ତ କମ୍ପ୍ୟୁଟର୍ ପରସ୍ପର ଯୋଡ଼ିତ), କିନ୍ତୁ w3 ମଧ୍ୟ ୱେବ୍ ଅଟେ। ବୁଝାଉଛି ଶୁଣ।   w3 ର ସେ କୋଟି କୋଟି ପେଜ୍ କଥା କହିଥିଲି ମନେ ଅଛି?
ସେସବୁ ପରସ୍ପର ସହିତ ଯୋଡ଼ିତ ବା ପରସ୍ପର 'ହାଇପର ଲିଂକ୍' ହୋଇଥାଏ!
ତା’ମାନେ ତୁମେ ଗୋଟିଏ ପେଜ୍ ରୁ  ଆଉଗୋଟେ ହୋଇ ଅନ୍ତହୀନ ପେଜ୍ ଦେଖିପାର!
ବର୍ତ୍ତମାନ ବୁଝିଲ w3 ମଧ୍ୟ ଏକ ୱେବ୍, ଏହି ୱେବ୍ ହ୍ୟୁମୁନ୍ - ଗୋସ୍ ଅଟେ ଯାହା ମାନବତାର ଜ୍ଞାନ, ସୂଚନା ଏବଂ ମନୋରଞ୍ଜନ ର ସାଧନ ଅଟେ?
ଆମେ ଜାଣୁ, ଆମେ ଜାଣୁ!
ବର୍ତ୍ତମାନ ଆମେ ଜାଣିବାକୁ, ଜାଣିବାକୁ ନିଶ୍ଚୟ ଜାଣିବାକୁ ହେବ କିଏ ସେ ମହାନ୍ ମସ୍ତିଷ୍କ ଯିଏ ଏହି ଅଦ୍ଭୁତ ଉପାୟ ବାହାରକଲା?ମୁଁ ଭାବିଲି ତୁମେ କେବେ ପଚାରିବ ନାହିଁ!
ଏହି ପ୍ରଶ୍ନ ର ଉତ୍ତର ଜାଣିବାକୁ ହେଲେ, ଆମକୁ ୨୦ ବର୍ଷ ପୂର୍ବ ସମୟ ର ସୁଇଜରଲ୍ୟାଣ୍ଡ ର ଏକ ସେର୍ନ୍ ନାମକ ପରମାଣୁଶକ୍ତି ଗବେଷଣାଗାର କୁ ଯିବାକୁ ପଡିବ, ସେଠାରେ ଏବଂ ଇଉରୋପ୍ ର ଅନ୍ୟ ଗବେଷଣାଗାରରେ ଅନେକ ବୌଜ୍ଞାନିକ ପ୍ରୋଜେକ୍ଟ ଗୁଡିକ ଉପରେ ଏକାସାଥେ କାମ କରୁଥିଲେ, କିନ୍ତୁ ତାଙ୍କର କାମ ପରସ୍ପର ମଧ୍ୟରେ ଶୀଘ୍ର ଏବଂ ସହଜରେ ଆଦାନପ୍ରଦାନ କରିବାକୁ କୌଣସି ଉପାୟ ନ ଥିଲା। କାମ କେତେ ଅଗ୍ରସର ହେଇଛି ତାହା ଜାଣିବା ପାଇଁ ତାଙ୍କମାନଙ୍କୁ ପରସ୍ପର ପ୍ରୟୋଗଶାଳା କୁ ଯିବାକୁ ପଡୁଥିଲା, କିମ୍ବା ଡାକଘର ଏବଂ କୋରିଏର୍ ସେବା ବ୍ୟବହାର କରିବାକୁ ପଡୁଥିଲା।
ସେର୍ନ୍ ର ଜଣେ  ଟିମ୍ ବରନେର୍ସ୍-ଲୀ ନାମକ ବୌଜ୍ଞାନିକ ଏହି ଅସୁବିଧା ଦେଖି ଏତେ ଖିନ୍ନ ହୋଇ ଉଠିଥିଲେ ଯେ ଶୀଘ୍ର ଏବଂ ସହଜ ଭାବେ ସୂଚନା ଆଦାନପ୍ରଦାନ କରିବା ସକାଶେ ସେ ଏକ ରାସ୍ତା ଖୋଜିବାହାର କରିବା ପାଇଁ ନିଶ୍ଚୟ କଲେ। ସେ ‘ହାଇପର୍ ଟେକ୍ସଟ୍’ ନାମକ ଏକ ବିରାଟ ଯୋଜନା ନେଇ ଆସିଲେ - ଏହା କମ୍ପ୍ୟୁଟର୍ ଗୁଡିକ ମଧ୍ୟରେ ସୂଚନା କୁ ଯୋଡିବା ପ୍ରକ୍ରିୟା ଥିଲା।  ଏହି ଯୋଜନା ସେର୍ନ୍ କ୍ଷେତ୍ରରେ ବଢ଼ିଆ କାମ କଲା, ଏବଂ ସମସ୍ତେ ବହୁତ ପ୍ରସନ୍ନ ଥିଲେ। ଠିକ ସେତିକିବେଳେ ଟିମ୍ ବରନେର୍ସ୍-ଲୀ ମନରେ  ଦ୍ୱିତୀୟ ବଡ଼ ବିଚାର ଆସିଲା।
ସେ ଭାବିଲେ ତାଙ୍କ ବିଚାର ଅନ୍ୟ ଲୋକମାନଙ୍କର ମଧ୍ୟ ସାହାଯ୍ୟ କରିପାରିବ ତେଣୁ ତାହାକୁ କେବଳ ସେର୍ନ୍ ପର୍ଯ୍ୟନ୍ତ ସୀମିତ ରଖିବା ସ୍ୱାର୍ଥପର ହେବ। ସେ ସେଠାକାର ଅଧିକାରୀଙ୍କ ସଙ୍ଗେ ତାଙ୍କ ହାଇପର୍ ର୍ଟେକ୍ସଟ୍ କୁ ପୁରା ଦୁନିଆ ର ବୌଜ୍ଞାନିକ ସଙ୍ଗେ ବାଣ୍ଟିବା ନେଇ କଥାବାର୍ତ୍ତା କଲେ। ସେମାନେ ରାଜି ହୋଇଗଲେ। ଟିମ୍ ବରନେର୍ସ୍ - ଲୀ ନିଜ ବିଚାରକୁ ବାଣ୍ଟିଲେ ଏବଂ ସମସ୍ତଙ୍କୁ ତାକୁ ସୁଧାରିବା କିମ୍ବା ସେଥିରେ ନିଜ ଜ୍ଞାନ ଯୋଡିବା ପାଇଁ ଅନୁରୋଧ କଲେ।ଦୁନିଆରେ ଯେ କୌଣସି ଜାଗରୁ ଶୀଘ୍ରାତିଶୀଘ୍ର ସୂଚନା ପାଇବା କିମ୍ବା ବାଣ୍ଟିବା ଏତେ ପ୍ରଭାବଶାଳୀ ଏବଂ ମନମୋହକ ଲାଗିଲା ଯେ ବହୁ ଲୋକ ହାଇପର୍ ଟେକ୍ସଟ୍  ବ୍ୟବହାର କରିବାକୁ ଏବଂ ତା’କୁ ସୁଧାରିବାକୁ ଲାଗିଲେ। ୧୯୯୩ ବେଳକୁ w3 ବିଷ୍ଫୋଟ ହୋଇଉଠିଲା,ଲକ୍ଷ ଲକ୍ଷ ଲୋକ ବ୍ୟବହାର କରିବାକୁ ଲାଗିଲ। ଆଜି ୨୦୦୦  କୋଟି ରୁ ଅଧିକ ଲୋକ ଏହି  w3 କୁ ବ୍ୟବହାର କରୁଛନ୍ତି - ଏହା ପୃଥିବୀ ର ପୁରା ଜନସଂଖ୍ୟା ର ତୃତୀୟ ଭାଗ ଅଟେ।
ହଁହଁ.... ଯଦି ଟିମ୍ ବରନେର୍ସ୍ - ଲୀ ଯଦି ଦୟାଳୁ ହୋଇ ନ ଥାନ୍ତେ ତେବେ ଜୀବନ ହୁଏତ ବହୁତ ଭିନ୍ନ ହୋଇଥାନ୍ତା?ସତରେ!
ତାହାହେଲେ କଣ କହୁଛ ଆମେ ତାଙ୍କୁ ଏବଂ w3 କୁ ଧନ୍ୟବାଦ ଦେବା କଥା ନୁହେଁ?ନିଶ୍ଚୟ!
ନିଶ୍ଚୟ ଆମେ ଧନ୍ୟବାଦ ଦେବା କଥା ନେଟ୍ଟିକୁଟ୍ଟି!ଏଇ ଆମେ ଟିମ୍ ବରନେର୍ସ୍ - ଲୀ ଏବଂ w3 କୁ ଧନ୍ୟବାଦ ଦେଉଛୁ!
ହିପ୍ ହିପ୍ ହୁର୍ରରେ!
ହୁରରରରରରର୍ରେ!
ଭାଗ ୧
ଶୁଣ, ଶୁଣ, ମୋ କଥା ଶୁଣ।
ମୁଁ ଆଖିରେ ଦେଖିପାରେ। ଏକଥା ମୁଁ ଜାଣିଛି।
ଆମର ବି ଆଖି ଅଛି। ଆମ ଆଖି ଅନେକ ଦୁରଯାଏଁ ଦେଖିପାରେ। ଜାଣିଛୁ?
ମୁଁ ନାକରେ ନିଶ୍ୱାସ ନିଏ। ତୁମେ ଏକଥା ଜାଣ କି?
ଆମର ବି ନାକ ଅଛି!
ଆମେ ନାକରେ ସଂଘି ତୁମକୁ ଚିହ୍ନିନେଉ।
ମୁଁ ଦାନ୍ତ ସାହାଯ୍ୟରେ ଖାଏ। ମୁଁ ବି ଚୋବାଇ ପାରେ। ଏକଥା ମୁଁ ଭଲଭାବେ ଜାଣିଛି।
ଦେଖ, ଆମ ଦାନ୍ତ ଦେଖ।କାମୁଡ଼ିକରି ଦେଖାଇବୁ କି ଖାଇକରି ଦେଖାଇବୁ?ହା, ହା, ହିଃ, ହିଃ!
ମୁଁ କାନରେ ଶୁଣିପାରେ। ଏକଥା ମୁଁ ଆଗରୁ ଜାଣିଛି।
ଆମେ ସବୁ ଅତି ଶୀର ଆବାଜ ବି ଶୁଣିପାରୁ। ଏ... ଏ... ହିସ୍‍... ହିସ୍‍... ତମେ ଶୁଣିପାରିଲ?
ମୁ ନିଜ ଗୋଡ଼ରେ ଚାଲେ, ଡେଇଁ, ଦୌଡ଼େ ଆଉ ନାଚେ ବି।
ତୁମେ ଆମ ସହିତ ଦୌଡ଼ିପାରିବ କି?ତୁମେ ଆମପରି ଖପ୍‍ ଖପ୍‍ କରି ଡେଇଁ ଚାଲିପାରିବ କି?
ଦେଖୁନ, ମୁଁ ମୋ ବାଳରେ ବେଣୀ ବାନ୍ଧିପାରେ। ତୁମେ ତ ବେଣୀ ବାନ୍ଧିପାରିବନି।
ଆମକୁ ତ ବାଳ ଖୁଲା ରଖିବାକୁ ଭଲ ଲାଗେ। ତେବେ, ଆମେ ବି ବେଣୀ ବାନ୍ଧିପାରିବୁ।
ମୁଁ ହାତରେ କାମକରେ। ତାଳିମାରେ, ଲେଖେ ଆଉ ଝୁଲେ ବି।
ଆଉ ବେଶି କଥା କୁହନି!
ମୁହଁ ବନ୍ଦ ରଖ।
﻿ ଭାଗ - ୨
ନା, ମୁଁ ଯାହା ଜାଣିଛି, ନିଶ୍ଚୟ କହିବି।
ଆଛା, ଆମ ନଖ ଦେଖିଛ?
କେତେ ମୁନିଆଁ।
ଛିଃ, ନଖର ମ‍ଇଳା ପେତକୁ ଯାଏ। ସେଇଥି ପାଇଁ ନଖ କାଟନ୍ତି। ବୁଝିପାରିଲ?
ଦେଖ ଆମ ଲାଞ୍ଜ ଦେଖ। କେଡ଼େ ବଢ଼ିଆ।
ଆମେ ମଣିଷମାନେ ବହୁତ ଆଗରୁ ଲାଞ୍ଜ ଛାଡ଼ିଦେଇଛୁ।ନହେଲେ ପ୍ୟାଣ୍ଟ କେମିତି ପିନ୍ଧିବୁ?
ଆମ ରଡ଼ି ଶୁଣିଛ?
ତୁମେ ଡରିଯିବ ଆଉ କାନ୍ଦି ପକେଇବ।
କାହାକୁ ଡରୌଛ?
ମୋ ମାଆଙ୍କ କଥା ଶୁଣିବ ତ ଦୌଡ଼ି ପଳେଇବ!
ତୁମେ ତେବେ ଗୋଟେ ପ୍ରାଣୀ। ମୁଁ ଜାଣିପାରିଲି।
ମଣିଷ ବି ଗୋଟେ ପ୍ରାଣୀ। ଆମେ ବି ଏକଥା ଜାଣିଛୁ।
ହଁ, ଠିକ କହୁଛ।ଇଏ ଗୋଟେ ପ୍ରାଣୀ। ମାଆ ତାକୁ ଜଙ୍ଗଲି କହନ୍ତି।
ହଁ, ଇଏ ପ୍ରାଣୀ, ତୁମେ ପ୍ରାଣୀ, ଆମେ ସବୁ ପ୍ରାଣୀ।
ଛୋଟ ହାତୀ ଭାଇ ପାହାଡ଼ଠାରୁ ମୋଟା I
କାନ କିପରି ?
ପଙ୍ଖା ପରି !
ସାମନାରେ ଝୁଲୁଥାଏ ଲମ୍ବା ଶୁଣ୍ଢ I
ଲାଞ୍ଜ ଦେଖ କେତେ ଛୋଟ !
ରବିବାର ଦିନ, ଆମେ ଘରେ ରହି ସଫା କରିଥିଲୁ I
ସୋମବାର ଦିନ, ଆମେ ମାମୁଁଙ୍କ ଘରକୁ ଯାଇଥିଲୁ I
ମଙ୍ଗଳବାର ଦିନ, ଆମେ ସ୍ଥାନୀୟ ବଜାରକୁ ଯାଇଥିଲୁ।
ବୁଧବାର ଦିନ, ଆମେ ପହଁରିବାକୁ ଯାଇଥିଲୁ I
ଗୁରୁବାର ଦିନ, ଆମେ ପ୍ରାଣୀ ଉଦ୍ୟାନକୁ ଯାଇଥିଲୁ।
ଶୁକ୍ରବାର ଦିନ, ଆମେ ମେଳାକୁ ଯାଇଥିଲୁ।
﻿ଶନିବାର ଦିନ, ଆମେ ପିକନିକ୍ କରିବାକୁ ଯାଇଥିଲୁ।
ତାରା ଓ ରବି ବଜାର ଯାଉଛନ୍ତି।ବଜାରରୁ କି କି ପରିବା ଓ ଫଳ ଆଣିବାକୁ ହେବ, ମାଆ ସେମାନଙ୍କୁ ଲେଖିକି ଦେଇଛନ୍ତି।ବଜାରରେ ରସଭରା ଲାଲ୍ ଟମାଟୋ ତାରା ଦେଖେ। “ମାଆ ଆଜି ଟମାଟୋ ଚଟଣୀ ତିଆରି କରିବେ,” ସେ କହେ।
ପରିବାବାଲା ମୋନାପ୍ପା ସବୁ ଜିନିଷ ଓଜନ କରେ। ଗୋଟେ ପରେ ଗୋଟେ ଜିନିଷ ବ୍ୟାଗ ଭିତରେ ରଖାହୁଏ:-  ୧ କିଲୋ ତାଜା ଲାଲ୍ ଟମାଟୋ-  ୧/୨ କିଲୋ ପିଆଜ-  ୧/୨ କିଲୋ ଆଳୁ-  ୧ଟି ନଡ଼ିଆ-  ୬ଟି ଲେମ୍ବୁ*  ଅଧାକିଲୋକୁ ୧/୨ ଲେଖାଯାଏ। ଏହାର ଅର୍ଥ ହେଲା କୌଣସି ଜିନିଷର ଦୁଇ ସମାନ ଭାଗ।*  କିଲୋଗ୍ରାମକୁ କିଲୋ କୁହାଯାଏ।
ତାରା ଓ ରବି ଘରକୁ ଫେରୁଫେରୁ ଗୀତ ଗାଆନ୍ତି:“ମିଳିଯିବରେ......ଟମାଟୋ ଚଟଣୀ!ମାଆ ହାତର ସୁଆଦିଆ ଚଟଣୀ!”
ହଠାତ ରବି ତାରାକୁ ପଚାରେ,“ତୋ ଗୋଡ଼ ଉପରେ ବି କିଛି ଟପ୍ ଟପ୍ ହୋଇ ପଡୁଛି କି?”ଆରେ, ବ୍ୟାଗ ତ ଓଦା ହୋଇଗଲାଣି!
ଓହୋ...ହୋ...ହୋ...!
ଟମାଟୋ ସବୁ ସବାତଳେ ରହି ଦବିଯାଇ ପିଚକି ଯାଇଛି।ତାରା ରବି କାନରେ କହିଲା,“ଆମର ଏ ଟମାଟୋ ଚଟଣୀ କି ଖରାପ ଲାଗୁଛି!
ଇଏ ତ ମାଆ ହାତର ଚଟଣୀ ଭଳି ଜମା ଲାଗୁନି!”
ପର ସପ୍ତାହରେ ବଜାର ଗଲାବେଳେ ତାରା ଓ ରବି ସତର୍କ ହୋଇଯାଇଥିଲେ। “ଓଜନିଆ ପରିବାସବୁ ବ୍ୟାଗର ତଳେ; ନରମ ଓ ହାଲୁକା ଫଳ ଓ ପରିବା ଉପରେ”ଋବି କହି କହି ଚାଲିଥାଏ।ବ୍ୟାଗରେ ଜିନିଷସବୁ ଏଇଭଳି ରଖାଗଲା:-  ୧ଟି ତରଭୁଜ-  ୧/୨ କିଲୋ ଆଳୁ-  ୧ଟି ନଡ଼ିଆ-  ୧/୨ କିଲୋ ଅଙ୍ଗୁର-  ୬ଟି କଞ୍ଚା କଦଳୀ-  ୧/୨ କିଲୋ ଟମାଟୋ ସବା ଉପରେ।
କିନ୍ତୁ ଘରେ ପହଞ୍ଚି ସେମାନେ ଦେଖିଲେ ଯେ କଞ୍ଚାକଦଳୀ ତଳେ ଦବିଯାଇ ଅଙ୍ଗୁରରୁ ରସ ବାହାରି ଯାଇଛି!
“ଗତଥର ଆମେ ଟମାଟୋକୁ ଚଟଣୀ କରିଦେଇଥିଲେ। ଏଥର ଅଙ୍ଗୁରକୁ ଅଙ୍ଗୁରରସ କରିଦେଇଛେ। କେଜାଣି ୟା’ପରେ ପୁଣି କଅଣ ହେବ?” ତାରା ମନଦୁଃଖରେ କହିଲା।
ପର ଥରକ ମାଆଙ୍କ ପରିବା ତାଲିକାରେ କମଳା ଲେଖାଥିଲା। ସେଗୁଡ଼ିକ ନରମ ଓ ହାଲୁକା। ତେଣୁ କମଳାକୁ ସବାଉପରେ ଟମାଟୋ ପାଖରେ ରଖାଗଲା।
ତାରା ଓ ରବି ଜିନିଷ କିଣି ଚଟଣୀ ଗୀତ ଗାଇ ଗାଇ ଘରକୁ ଫେରିବାବେଳେ, ସାଙ୍ଗମାନଙ୍କ ସହ ଦେଖାହୁଏ। ସେମାନଙ୍କୁ ଶୋଷ ଲାଗୁଥିଲା। ତେଣୁ ସାଙ୍ଗମାନେ ସବୁ କମଳା ସଫା କରିଦେଲେ।
ଘରେ ପହଞ୍ଚିବା ପରେ ମାଆ ଯେତେବେଳେ କମଳା ନ ଥିବାର କାରଣ ଜାଣିଲେ, ସେ ଦୁହିଁଙ୍କୁ କୋଳେଇନେଲେ।ମନଦୁଃଖ ନ କରିବା ପାଇଁ ସେ ଦୁହିଁଙ୍କୁ କହିଲେ।
ତା ପର ସପ୍ତାହରେ ତାରା ଓ ରବି ହୁସିଆର ହେଲେ। ସେମାନେ କମଳାକୁ ସବୁଠୁ ହାଲୁକା ପୁଦିନା ବିଡ଼ାର ପତ୍ରତଳେ ଲୁଚେଇକି ରଖିଦେଲେ।  ଏଥରକ ତାଙ୍କ ଭୋକିଲା ସାଙ୍ଗମାନେ କମଳା ଦେଖିପାରିବେ ନାହିଁ।
ସେଦିନ ରାତିରେ ମାଆ ସୁଆଦିଆ ଟମାଟୋ ଚଟଣୀ ଓ ଲେମ୍ବୁରସଦିଆ ଭାତ ରାନ୍ଧିଥିଲେ। ତାରା ଓ ରବି ଥାଳି ସଫାକରି ଖାଇଦେଲେ।ତା ପରେ ତାଙ୍କୁ କଅଣ ମିଳିଲା?ମିଠା, ରସଭରା କମଳା!
୧.
ତୁମ ମାଆ ଯଦି ତୁମକୁ ସେଓ, ତରଭୁଜ ଓ କଦଳୀ କିଣିବା ପାଇଁ ଦୋକାନକୁ ପଠାନ୍ତି, ତେବେ କେଉଁ ଫଳ ମୋଟେ ତଳକୁ ରଖିବା କଥା ନୁହଁ?
୨.
ତୁମ ବଜାର କରିବା ବ୍ୟାଗରେ ୧/୨ କିଲୋ ଚିନି, ୧/୨ କିଲୋ ଚାହାଗୁଣ୍ଡ ଏବଂ ଦୁଇ ପ୍ୟାକେଟ ବିସ୍କୁଟ ଅଛି। କେଉଁଟି ସବା ଉପରେ ରହିବ?
ଦିନେ ସକାଳେ ରବି ଅଧାଡଜନ ଅଣ୍ଡା, ୧/୨ କିଲୋ ପିଆଜ, ୧ଟି ପାଉଁରୁଟି, ୧/୪ କିଲୋ ଆଳୁ ଆଣିବା ପାଇଁ ଦୋକାନକୁ ଯାଉଥିଲା।“ଅଣ୍ଡା ଯତ୍ନରେ ଆଣିବୁ!” ମାଆ ତାକୁ ଡାକିକି କହିଲେ।କେଉଁ ଜିନିଷଟି ରବି ବ୍ୟାଗର ତଳେ ରଖିବା ଉଚିତ ନୁହେଁ?
ଅନେକ ଦିନ ତଳେ ଗୋଟିଏ ସୂର୍ଯ୍ୟ ପାହାଡ଼ ତଳେ  ଉଦୟ ହେଉଥିଲା ।ନଦୀଟିଏ ଗଛ ଗୁଡି଼କ ଉପରେ ବହି ଯାଉଥିଲା ।
ପିଲାମାନେ ତାଙ୍କ ପାଦ ଲଗାଇ ଝୁଲୁଥିଲେ ଏବଂ ସେମାନଙ୍କର କୁନି କୁନି ନାକ ସବୁ ତାଙ୍କ ଆଖି ଉପରେ ଥିଲା ।
“ଆକାଶ, ତୁମ ଗପରେ ସବୁକିଛି କାହିଁକି ଓଲଟା?” -ଦିଦି ପଚାରିଲେ। ଆକାଶ- ଏହା ଟିକ୍ ଟିକ୍ ର  ଦୁନିଆଁ। ଏଠି ସବୁକିଛି ଓଲଟ ପାଲଟ। ଦିଦି- ଏ ଟିକ୍ ଟିକ୍ ଟି ପୁଣି କିଏ?
ସେ କଣ କରେ?
ଆକାଶ- ସେ ମୁଣ୍ଡ ତଳକୁ ରଖି ଗୋଡ଼ ଉପରକୁ କରି ଘର ଭିତର ଛାତରେ ଏ ମୁଣ୍ଡରୁ ସେମୁଣ୍ଡକୁ ଚାଲେ। ଏମିତି ଭାବରେ।
ଦିଦି- ଏମିତି କେହିବି ଚାଲି ପାରିବେ ନାହିଁ। କାରଣ ସେମାନେ ତଳକୁ ଖସି ପଡି଼ବେ। ଆକାଶ- କିନ୍ତୁ ଟିକ୍ ଟିକ୍ ଖୁବ୍ ସହଜରେ ଚାଲିପାରେ ଓ ଖସିପଡ଼େ ନାହିଁ।  ସେ  କାନ୍ଥ ଉପରେ ଚାଲେ।  କାଚର ଝରକା  ଉପରେ ବି ଚାଲେ। ସେଇଠୁ ଭିତର ଛାତରେ ଚାଲେ।  ମୋ ମୁଣ୍ଡ ଉପରେ, କିନ୍ତୁ କେବେବି ତଳକୁ ଖସି ପଡ଼େନି।
ଆକାଶ- ତେବେ ଦିଦି କୁହନ୍ତୁ, ମୁଁ କାହିଁକି  ଟିକ୍ ଟିକ୍ ପରି ଚାଲିପାରିବି ନାହିଁ?
ଦିଦି- କାରଣ ଟିକ୍ ଟିକ୍ ଗୋଟିଏ ଝିଟିପିଟି। ଆଉ ତୁମେ ଝିଟିପିଟି ନୁହଁ!
ଦିଦି- ଝିଟିପିଟି ମାନଙ୍କ ପାଦ ତଳେ ଗୋଟିଏ ଗୋଟିଏ ଜଙ୍ଗଲ ରହିଛି।ତାକୁ ଆମେ ଦେଖି ପାରିବାନି।ଏଗୁଡିକ଼ ଅତି ଛୋଟ ଛୋଟ ରୁମ ର ଜଙ୍ଗଲ।
“ଏଇ ରୁମ ଗୁଡି଼କ ଓଦା, ଶୁଖିଲା ବା ଖସଡ଼ା ଚଟାଣ, କାନ୍ଥ ବା ଛାତ ର ଅତି ଛୋଟ କଣI ଭିତରେ ପଶିଯାଏ।ଏଗୁଡି଼କ ସାହାଯ୍ୟରେ ଝିଟିପିଟି ଯେକୌଣସି ଜାଗାରେ ଲାଖି ରହିପାରେ।” ଦିଦି କହିଲେ।
ଆକାଶ ମୁଣ୍ଡକୁ ଗୋଟିଏ ବୁଦ୍ଧି ଜୁଟିଲା !
“ଦିଦି, ମୁଁ ବଡ଼ ହେଲେ ଏମିତି ଜୋତା  ତିଆରି କରିବି ଯାହା ଟିକ୍ ଟିକ୍ ର ପାଦ ପରି ହୋଇଥିବ, ଓ ସେଥିରେ ରୁମର ଜଙ୍ଗଲଟିଏ ଥିବ।”
ତାହେଲେ ମୁଁ ଘରର ଭିତର ପଟ ଛାତରେ ସହଜରେ ଚାଲିପାରିବି ଓ ମୋ ପାଇଁ ଗୋଟିଏ ଓଲଟା ଦୁନିଆ ତିଆରି ହୋଇପାରିବ।
“ତୁମେ ଭାବୁଛକି  ଟିକ୍ ଟିକ୍ ର ପାଦ ପରି ଜୋତା ଲୋକମାନେ ତିଆରି କରିପାରିବେ?ଯାହା ସାଙ୍ଗେସାଙ୍ଗେ ଲାଖିଯିବ?ଯାହାତଳେ ରୁମର ଗୋଟିଏ ଗୋଟିଏ ଜଙ୍ଗଲ ଥିବ?” ଦିଦି ପଚାରିଲେ।
ଲାଖି ନଯାଉଥିବା ଟେପ୍।
ସିନେମା ପୋଷ୍ଟର୍ ଯାହାକୁ କାନ୍ଥରେ ଲଗାଇଲେ ଦାଗ ରହେ ନାହିଁ।
ହାଡ଼ ଭାଙ୍ଗିଗଲେ ଲଗାଯାଉଥବା ପ୍ଳାଷ୍ଟର ଯାହାକୁ କାଟିକି କାଢ଼ିଲେ କଷ୍ଟ ହୁଏନି।
ଗଛ ଚଢି଼ ନଡ଼ିଆ ତୋଳୁଥିବାବାବୁ ଙ୍କ  ପାଇଁ ହଳେ ଜୋତା।
ଟେପ୍, ସିନେମା ପୋଷ୍ଟର୍ ଓ  ପ୍ଳାଷ୍ଟର କୁ ଲଗେଇବା ପାଇଁ ଏକ ଅଠା  ଦରକାର। କିନ୍ତୁ ଭାବିଲ ଦେଖି ଅଠା ବଦଳରେ ସେଗୁଡି଼କର ଯଦି ଝିଟିପିଟି ର ପାଦ ଭଳି ରୁମ ର ଜଙ୍ଗଲ ଥାଆନ୍ତା!
ଆମେ ଯେତେବେଳେ ଇଚ୍ଛା ସେଗୁଡି଼କୁ ସହଜରେ ଲଖାଇପାରନ୍ତେ ଓ ଯେତେବେଳେ ଇଚ୍ଛା କାଢି଼ ଦେଇପାରନ୍ତେ!
ରାଜୁ ସହରରେ ରହେ।ହେଲେ ଖରାଛୁଟିରେ ସେ ସିଧା ତା ଅଜାଘର ଗାଁକୁ ଚାଲିଆସେ।
ସବୁ ଖରାଦିନେ, ସିଏ ଅଜାଘରେ କିଛି ନୂଆକଥା ଶିଖେ।ଏଥରକ ଛୁଟିରେ ସିଏ ଜାଣିଲା ଯେ ଗାଁରେ କ୍ଷୀରପ୍ଲାଷ୍ଟିକ୍ ଥଳୀରେ ଆସେନି।
ଯେଉଁ ସଞ୍ଜରେ ସେ ଅଜାଘରେ ପହଞ୍ଚିଲା, ଆଈ ତାକୁ ଘରପଛ ଗୁହାଳକୁ ନେଇଗଲେ।ଚାରିଟି ବାଦାମୀ ରଙ୍ଗର ଗାଈ ସେଠି ନଡ଼ା ପାକୁଳଉଥିଲେ।
କେତେଗୁଡ଼ିଏ ଛନଛନିଆ ବାଛୁରୀ ସେଠି ଡିଆଁ ମାରୁଥିଲେ। ସେମାନଙ୍କୁଦେଖି ରାଜୁକୁ ମଜାଲାଗିଲା।ସେମାନେ କେତେ ଭଲ, ସେ ଭାବିଲା।
"ରାଜୁ, ମନେପକା ତୁ ଏଇନେ ଯେଉଁଗିଲାସେ କ୍ଷୀର ପିଇଲୁ। ଇଏ ସେଇ ଗାଈ ଯାହାଠୁ ସେ କ୍ଷୀର ଆସିଲା!"
ଆଈ କହିଲେ। "ମୁଁଯେଉଁ କ୍ଷୀର ପିଇଲି ତା'ଗୋଟେ ଗାଈଠୁ ଆସିଲା," ରାଜୁ ଆଶ୍ଚର୍ଯ୍ୟ ହେଇ ପଚାରିଲା, "ତା ଅର୍ଥ ତୁମେ ଏବେସଙ୍ଗେସଙ୍ଗେ ତାକୁ ଦୁହିଁଲ ଆଉ ମୋ ପିଇବାଲାଗି ଗିଲାସେ କ୍ଷୀର ଆସିଗଲା?"
"ହଁ, ରାଜୁ," ଆଈ ହସି କହିଲେ,"ଆ',ମୋ ଗାଈମାନଙ୍କୁ ଦେଖ୍।ଇଏ ହେଉଛି କାବେରୀ, ଯାହା କ୍ଷୀର ତୁ ଏଇକ୍ଷଣି ପିଇଛୁ, ଇଏ କପିଳା, ଇଏ ଗଙ୍ଗା,ଆଉସେ କଣରେ ଯିଏ ଠିଆହୋଇଛି, ସିଏ ଗୌରୀ," ରାଜୁ ସେଇଠି ଠିଆହୋଇ ରହିଲା, ଗାଈମାନଙ୍କୁ ସନ୍ଦେହଭରାଦୃଷ୍ଟିରେ ଦେଖିଚାଲିଲା। "ଆ' ରାଜୁ, ସେମାନଙ୍କୁ ଛୁଇଁ ଦେଖ୍,ସେମାନେ ତତେ ମାରିବେନି।" ଆଈ କହିଲେ।
ରାଜୁ ଯେମିତି ପାଖକୁ ଆସିଛି, ବାଛୁରୀମାନେ ତାଙ୍କ ମାଆମାନଙ୍କ ପାଖକୁ ଲାଗିଆସିଲେ ଆଉ ଏମିତି ଜଣେ ଅଜଣା ମଣିଷକୁ ବିଶ୍ୱାସକରିବେ କି ନା,ସତେ ଯେପରି ଜାଣିବାକୁ ଚାହିଁଲେ। ସେମାନଙ୍କ ମାଆମାନେ ତାଙ୍କୁ ଚାଟିଲେ, ସତେ ଯେମିତି କହିଲେ ଯେ ରାଜୁ ହେଉଛି ସାଙ୍ଗଟିଏ।
ରାଜୁ ସାହସ ବାନ୍ଧି ଗୌରୀର ଗଳାକୁ ଆଉଁସିବାକୁ ତା ପାଖକୁ ଗଲା।ତାକୁତାହା ନରମ ଆଉ ଲୋଚାକୋଚା ଲାଗିଲା, ଆଈଙ୍କ ଗଳାପରି।ଗୌରୀ ରାଜୁର ପରଶକୁ ଆଦରରେ ନେଲା, ସାଙ୍ଗ ହେବାକୁ ଚାହିଁଲା।
"ଗାଈଠୁ କ୍ଷୀର କେମିତି ବାହାରେ ତୁ ଜାଣିବାକୁ ଚାହୁଁ କି?"
ଆଈ ପଚାରିଲେ।
"ନାଇଁ ଆଈ, ମୁଁ କେବଳ ଏତିକିଜାଣେ ଯେ ସହରରେ ଆମ ଦୁଆରକୁ କ୍ଷୀର ପ୍ଲାଷ୍ଟିକ୍ ଥଳୀରେ ଆସେ," ରାଜୁ ଅପ୍ରତିଭ ଭାବେ କହିଲା।
"ଆ, ଦେଖିବୁ ଆ'।" ଆଈ କହିଲେ ଓ ରାଜୁକୁ ନେଇ କପିଳାପାଖକୁ ଗଲେ। କପିଳାର ବାଛୁରୀ ପାଖରେ ଥିଲା, ତାକୁ ସେ ପ୍ରଥମେ ତା ମନ ମୁତାବକ କ୍ଷୀର ମା ଥନରୁ ପିଇବାକୁ ଦେଲେ।
ତା'ପରେ ସେ କପିଳାର ପହ୍ନା ଧୋଇ ସଫାକଲେ ଓ ଧୀରେ ଧୀରେ ସେଗୁଡ଼ିକୁ ପାପୁଲି ଓ ଆଙ୍ଗୁଠିରେ ଦବେଇବାକୁଲାଗିଲେ।
ରାଜୁ ଦେଖିଲା, ପହ୍ନାରୁ କ୍ଷୀରତଳେ ଥିବା ଗରାକୁ ବୋହି ଚାଲିଲା। ଧୀରେ ଧୀରେ ଗରା ଭରିବାକୁ ଲାଗିଲା ଓ କ୍ଷୀରର ଉପରଭାଗ ଫେଣରେଭରିଗଲା। ରାଜୁକୁ ଫେଣଭରା କ୍ଷୀର ଦେଖି ଆଶ୍ଚର୍ଯ୍ୟ ଲାଗିଲା।ସିଏ କହିଉଠିଲା, "ଆଈ,ଦେଖ କ୍ଷୀର ଉପରେ କେମିତି ଫେଣ ହେଲାଣି।"
ରାଜୁର ଆଶ୍ଚର୍ଯ୍ୟ ହେବା ଦେଖି ଆଈ ହସିକରି କହିଲେ, "ହଁରେ ରାଜୁ। ମୁଁ ଯେବେ ପହ୍ନାଗୁଡ଼ିକୁ ଦୁହେଁ, କ୍ଷୀର ଜୋରରେବାହାରେ। ସେଇ କ୍ଷୀର ଗରାରେ ଥିବା କ୍ଷୀରସହ ଜୋରରେ ମାଡ଼ହୁଏ ଆଉ ପବନ ସହ ମିଶି ଫୋଟକା ତିଆରିକରେ। ତେଣୁ ତଟକା କ୍ଷୀରର ସ୍ୱାଦ ପ୍ଲାଷ୍ଟିକ ଥଳୀର କ୍ଷୀରଠୁ ଅଲଗା।"''ଆରେ,ମୁଁ ଜାଣିନଥଲି ତ!"
ରାଜୁ କହିଲା।
ଆଈ ସେଇ ଫେଣଭରା ତଟକା କ୍ଷୀର ରୋଷେଇଘରେ ଗରମ କଲେ ଓ ରାଜୁ ପାଇଁଗିଲାସରେ ଭରିଲେ। ତାହା ଏତେ ଭଲ ଲାଗିଲା ଯେ ରାଜୁ ତାକୁ କେତେ ଢୋକରେ ପିଇଦେଲା। ''ଆଈ,ମୁଁ ସହରକୁ ଫେରିଲେ କ୍ଷୀର କେଉଁଠୁ ଆସେ ସାଙ୍ଗମାନଙ୍କୁ କହିବି। ଆଉକହିବି ମୋ ଆଈଙ୍କ ଘରର ତଟକା କ୍ଷୀର କେତେ ସୁଆଦିଆ।" ରାଜୁ କହିଲା।
ଆଈ କହିଲେ, "ସେମିତି କର, ମୋ କୁନି ରାଜୁ!
ତ'ହେଲେ ସଭିଏଁ କହିବେ ରାଜୁ କେଡ଼େବୁଦ୍ଧିଆ।"
କଳ୍ପନାକୁ ରୂପ ଦିଅ। ମନମୁତାବକ ଏ ଚିତ୍ରରେ ରଙ୍ଗ ଭରିଦିଅ।
କଳ୍ପନାକୁ ରୂପ ଦିଅ। ମନମୁତାବକ ଏ ଚିତ୍ରରେ ରଙ୍ଗ ଭରିଦିଅ।
ଆମେ ଏଇ ମାତ୍ର ଶୀତକାଳୀନ ସ୍କୁଲପୋଷାକ ବାହାର କଲୁ। ବର୍ତ୍ତମାନ ସେତେଟା ଥଣ୍ଡା ପଡ଼ିନାହିଁ। ସଂସ୍କୃତରେ ଶୀତଋତୁକୁ ଶିଶିରଋତୁ ଋତୁ କୁହାଯାଏ। ଶୀତ ଦିନେ ମୋତେ ଗରମଗରମ ଜିନିଷ ଖାଇବାକୁ ଭଲ ଲାଗେ।
ମାଆ ଆମକୁ ଗତକାଲି ଚିନାବାଦାମ-ଯାତ୍ରାକୁ ନେଇଗଲେ। ବେଙ୍ଗାଲୁରୁର ନନ୍ଦୀମନ୍ଦିର ପାଖରେ, ରାସ୍ତାର ଦୁଇକଡ଼ରେ ଚିନାବାଦାମ ଗଦା ହୋଇଥିଲା। ଶୁଖିଲା, ସିଝା, ଲୁଣିଆ ଏବଂ ଭଜା ବାଦାମ!
ମାଆ କହନ୍ତି- ଗୁଜରାଟରେ ଶୀତଦିନେ ପୋଙ୍ଖପର୍ବ ପାଳନ୍ତି। ଚାଷୀ ବାଜରାକୁ କୋଇଲାଚୁଲିରେ ପୋଡନ୍ତି। ସମସ୍ତେ ସଜ, ସବୁଜ, ମୋଟା ଏବଂ କଅଁଳ ବାଜରା  ଖାଇଥାନ୍ତି। ଏହି ମଞିକୁ ହିଁ ପୋଙ୍ଖ କହନ୍ତି।
ମୁଁ ଗାଢ଼ନୀଳରଙ୍ଗର ସ୍ଵେଟର  ପିନ୍ଧି ଯାତ୍ରାକୁ ଗଲି। ପୂରା ରାସ୍ତାକଡ଼ରେ ଅନେକ ଦୋକାନ ବସିଥାଏ। ମନୁ ତ ବଡଦୋଳିରେ ବସିବାକୁ ଚାହୁଁଥିଲା। ମୁଁ ଜେଜେମାଆଙ୍କ ପାଇଁ ଏକ ଉଷୁମ, ନରମ ଚାଦର କିଣିବାକୁ ଚାହୁଁଥିଲି।
ବର୍ତ୍ତମାନ ବହୁତ ଥଣ୍ଡା ପଡ଼ିଛି। ସ୍କୁଲ୍ ଚାଲିକି ଯିବା ସମୟରେ, ଥଣ୍ଡାରୁ ବଞ୍ଚିବା ପାଇଁ ମୁଁ ଦୁଇହାତ ରାଗୁଡ଼ୁଥାଏ। ମୋର ନୂଆ ଲାଲରଙ୍ଗ ଚୁଡ଼ି ବଡ଼ ସୁନ୍ଦର ବାଜୁଥାଏ!
“ଓହୋ!
କେତେ ସୁନ୍ଦର।” ପାଟି କରି ଉଠିଲି। ଏବଂ ମୁଁ ଦେଖିଲି କଥା କହିଲା ବେଳେ ମୋ ପାଟିରୁ ବାଷ୍ପ ବାହାରି ମୋ ମୁହଁ ସାମ୍ନାରେ ଏକ ଘନକୁହୁଡ଼ିର ମେଘ ହୋଇ  ଭାସୁଛି।
ମୋ ସାଙ୍ଗ ରଜନୀ ଶିମଲା ରେ ରହେ। ତା'ର ଜେଜେବାପାଙ୍କ ଗାଁରେ ବାଉଁଶ ତିଆରି ଝୁଡ଼ିରେ ବରଫ ଭରି ନେଇ ଘର ଛାତ ଉପରେ ତିନି କୋଣିଆ ବରଫ ପିରାମିଡ ବନେଇଥାନ୍ତି। ତାପରେ ପିଲସବୁ ବଡ଼ମାନଙ୍କ ଆଶୀର୍ବାଦ ନେବାକୁ ଘରକୁ ଘର ଯାଆନ୍ତି। ରଜନୀ ‘ବରଫ ମଣିଷ’ ତିଆରି ପ୍ରତିଯୋଗିତା ବିଷୟରେ କହୁଥିଲା। ଶ୍ରୀନଗରରେ ଯେତେବେଳେ ପ୍ରଥମ ବରଫପାତ ହୁଏ, ସେମାନେ “ନୈଶିନ ମୁବାରକ!” କହନ୍ତି। ସେମାନେ କିଛି ବରଫ ଏକ କାଗଜରେ ପୁଡିଆ ବାନ୍ଧି ସାଙ୍ଗ ଘରକୁ ପଠାନ୍ତି।
ତାପରେ ସେ  ସାଙ୍ଗ ତୁମକୁ ଭୋଜି ଖୁଆଇବାକୁ ପଡ଼ିଥାଏ। ମୋତେ ମଧ୍ୟ ବରଫରେ ଖେଳିବାକୁ, ନାନ ରୋଟି  ଏବଂ ରୋଗାନ୍ ଯୋଷ ମାଂସ ତରକାରି ଖାଇବାକୁ ଭଲ ଲାଗେ। ରଜନୀ କହେ, ଗଛଗୁଡ଼ିକ ଯେତେବେଳେ ବରଫରେ ଆଚ୍ଛାଦିତ ହୁଅନ୍ତି ତ ବଡ଼ ସୁନ୍ଦର ଦେଖାଯାନ୍ତି। ସମସ୍ତେ ଗରମଗରମ ଚା ପିଇବାକୁ ଚାହିଁବାବେଳେ, ସେ ଗୁଡ଼ଯୁକ୍ତ ଦୁଧ ପିଇବାକୁ ଭଲପାଏ। ରଜନୀ କହେ, ଗଛଗୁଡ଼ିକ ସେମାନେ ଜ୍ୟାକେଟ୍, ଟୋପି, ଦସ୍ତାନ ଏବଂ ମଫଲର ବିନା ବାହାରକୁ ଯାଇ ପାରନ୍ତି ନାହିଁ। କିନ୍ତୁ ପରସ୍ପର ଉପରେ ବରଫ ଗୋଳା ଫିଙ୍ଗିବାକୁ ବଡ଼ ମଜା ଲାଗେ।
ଆର ଶୀତଦିନ ଛୁଟିରେ ମୁଁ ଶିମଲା କିମ୍ବା ଜୟସଲମେର ଯିବା ପାଇଁ ଆଶା କରୁଛି। ଜୟସଲମେରରେ ବରଫ ନାହିଁ, କେବଳ ବାଲି ଥାଏ। ମୋର ମରୁଭୂମିର ଯାତ୍ରା ଦେଖିବା, ଓଟ ଚଢ଼ିବା, ଲୋକନୃତ୍ୟ ଦେଖିବା, କଣ୍ଢେଇନାଚ ଦେଖିବା ଏବଂ ପଗଡ଼ି ବାନ୍ଧିବା ପ୍ରତିଯୋଗିତାରେ ଭାଗ ନେବାକୁ ଭାରି ଇଚ୍ଛା।
ଶୀଘ୍ର ଆମେ ସଂକ୍ରାନ୍ତି ପାଳନ କରିବୁ। ଜାନୁ କହେ, ତା’ ପରିବାର-ରାଶିଗୁଡ଼ ତିଆରି କରନ୍ତି। ରୋହନ କହେ, ତା’ ପରିବାର ୟେଲ୍ଲୁ ତିଆରି କରନ୍ତି।  ନର୍ସୀ କହେ, ସେ ଚିଗିଡି ଖାଏ-ସଂକ୍ରାନ୍ତିଋତୁରେ।
ତୁମେ ଜାଣିଛ, ଏହିସବୁ ଜିନିଷ ଗୁଡ଼ ଏବଂ ରାଶି ରେ ତିଆରି!
ଶୀତଦିନେ ଏହି ଜିନିଷ ସ୍ୱାସ୍ଥ୍ୟ ପ୍ରତି ଲାଭଦାୟକ ହୋଇଥାଏ।ମୋତେ ଶୀତଦିନ ଭଲଲାଗେ।  ଶୀତରେ ମୋ ସାଙ୍ଗମାନେ ମୋତେ ଯାବୁଡ଼ି ଧରିବା ଭଲ ଲାଗେ। ମୋତେ ଜେଜେମା’ ପାଖରେ ସୋଫାରେ ବସି ବହି ପଢ଼ିବାକୁ ଭଲ ଲାଗେ।
ମୋର ଗଛ କେବେ ବି ବରଫରେ ଢାକି ହେବ ନାହିଁ।
କିନ୍ତୁ ଗଛଟା-ପକ୍ଷୀ, ଆମ୍ବ, ଶୁଆ ଏବଂ ଗୁଣ୍ଡୁଚିମୂଷାରେ ଭରିଯିବା ମୁଁ ଚାହୁଁଛି।
ଏବେ 2563 ମସିହା ଚାଲୁଛି। ମାୟାର ପରିବାରର ନିଜର ଗୋଟେ ରକେଟ୍ ଅଛି।କିନ୍ତୁ କୌଣସି ବଡ଼ ଲୋକ ନବସିଥିଲେ ମାୟାକୁ ସେ ରକେଟ୍‌ରେ ବସିବାକୁ ଦିଆଯାଏନି।ଆଭା ହେଉଛି ମାୟାର ପ୍ରିୟସାଙ୍ଗ। ମହାକାଶ ସମ୍ବନ୍ଧୀୟ ବିଷୟବସ୍ତୁ ତଥା ଜ୍ୟୋତିର୍ବିଜ୍ଞାନରେ ତା’ର ପ୍ରବଳ ଆଗ୍ରହ। ସେ ପ୍ଲୁଟୋଗ୍ରହଟିକୁ ଦେଖିବାକୁ ଅତ୍ୟନ୍ତ ବ୍ୟଗ୍ର। ତା’ର ଇଚ୍ଛା ସେ ମାୟା ସହ ତାଙ୍କର ରକେଟ୍ ରେ ବସି ପ୍ଲୁଟୋର ପୃଷ୍ଠକୁ ଯାଆନ୍ତା।
ଆଭା କହିଲା, ‘‘ମାୟା ଚାଲରେ ଯିବା।  ପ୍ଲିଜ୍, ପ୍ଲିଜ୍।’’ମାୟା ପ୍ରତିରୋଧ କରି କହିଲା, ‘‘ନାଁ, ନାଁ, ଘରେ ରାଗିବେ।’’ ଆଭା କିନ୍ତୁ ତାକୁ ବୁଝାଇ ସୁଝାଇ ପ୍ରତିଶୃତି ଦେଇ କହିଲା, ‘‘ଦେଖ୍, ସେମାନେ ତ ଏବେ ଛୁଟିରେ ବାହାରକୁ ବୁଲିବାକୁ ଯାଇଛନ୍ତି। ଆଉ ପ୍ଲୁଟୋ ବି ତ ବେଶି ଦୂରରେ ନାହିଁ। ତୋ ବାପା ମାଆ ଫେରିବା ପୂର୍ବରୁ ଆମେ ନିଶ୍ଚୟ ଫେରିଆସିଥିବା।’’ଅଗତ୍ୟା ମାୟା ରାଜିହେଲା। ତା’ର ଭାଇ ରେହାନ୍ ବି ସାଙ୍ଗରେ ଯିବାକୁ ବାହାରିଲା।ତିନିଜଣଯାକ ସେଇ ଗ୍ରୀଷ୍ମଋତୁର ରାତିରେ ପୃଥିବୀ ପୃଷ୍ଠରୁ ରକେଟ୍‌ରେ ମହାକାଶକୁ ଉଡ଼ିଗଲେ। ଆଭା ଖାଲି    ଖୁସିରେ ଡେଉଁଥାଏ।
ଆଭା ସୌରଜଗତ ସମ୍ବନ୍ଧରେ ନାନା ତଥ୍ୟ କହିବାକୁ ଆରମ୍ଭ କଲା। ସେ ସେମାନଙ୍କୁ ପଚାରିଲା, ‘‘ତୁମେମାନେ ଜାଣିଛ କି ନାଇଁ ଯେ ଆମର ସୂର୍ଯ୍ୟ ବି ଦିନେ ମରିଯିବେ?’’ରେହାନ୍ କହିଲା, ‘‘ତୁମେ ତ ଅଦ୍ଭୁତ ଅଦ୍ଭୁତ କଥାସବୁ କହୁଛ। ସୂର୍ଯ୍ୟ କେମିତି ମରିପାରିବେ?’’ଆଭା ବୁଝାଇବାକୁ ଆରମ୍ଭ କଲା, ‘‘ସୂର୍ଯ୍ୟଙ୍କର ଅଭ୍ୟନ୍ତରରେ ଉଦ୍‌ଯାନ ଗ୍ୟାସ୍ ଜଳି ହିଲିୟମ୍ ଗ୍ୟାସ୍ ତିଆରି ହୁଏ। ସେଇଥିରୁ ସୂର୍ଯ୍ୟ ଶକ୍ତିପାଆନ୍ତି। ଧୀରେ ଧୀରେ ଏଥିରେ ଥିବା ସମସ୍ତ ଉଦ୍‌ଯାନ ଗ୍ୟାସ୍ ସରିଯିବ। ଅବଶ୍ୟ ଏଥିପାଇଁ ପ୍ରାୟ ୫୦୦ କୋଟି ବର୍ଷ ଲାଗିଯିବ।ସୂର୍ଯ୍ୟଙ୍କ ଆକାରର ଗୋଟେ ନକ୍ଷତ୍ରର ଯେତେବେଳେ ମୃତ୍ୟୁ ହୁଏ, ତାହା ଏକ ଶ୍ୱେତ ବାମନରେ ପରିଣତ ହୁଏ। ଆଉ ଯେତେବେଳେ ସୂର୍ଯ୍ୟଙ୍କର ଆକାରଠୁ ବଡ଼ କୌଣସି  ଏକ ନକ୍ଷତ୍ରର ମୃତ୍ୟୁ ହୁଏ, ତାହା କୃଷ୍ଣଗର୍ତ୍ତରେ ପରିଣତ ହୁଏ।’’
ଆଭାର ପାଟି ଖନି ମାରିଗଲା। ସେ ଖନେଇ ଖନେଇ କହିଲା, ଆ.............ଆ................ ଆମକୁ ଏଠୁ ଫେରିଯିବାକୁ ପଡ଼ିବ। କୃଷ୍ଣଗର୍ତ୍ତରେ ଯଦି ଆମେ ପହଞ୍ଚିଯିବା, ତେବେ  ଆମେ  ସମ୍ପୂର୍ଣ୍ଣ ନିଶ୍ଚିହ୍ନ ହୋଇଯିବା। ରେହାନ୍ଆ ଶ୍ଚର୍ଯ୍ୟ ହୋଇ ପ୍ରଶ୍ନକଲା, ‘‘କାହିଁକି?’’ଆଭା କାନ୍ଦ କାନ୍ଦ ହୋଇ କହିଲା, ‘‘ପ୍ରଥମେ ଆମକୁ ଏଠୁ ଫେରିଯିବାକୁ ପଡ଼ିବ।’’ମାୟା ତ ପୁରା ଭୟରେ ଥରୁଥାଏ। ଅଧୈର୍ଯ୍ୟ ହୋଇ ଯେ କମ୍ପୁଟରକୁ ନିର୍ଦ୍ଦେଶ ଦେଇଚାଲିଥାଏ।‘‘ସମ୍ପୂର୍ଣ୍ଣ ଶକ୍ତି ଲଗାଅ ଦ୍ୱିଗୁଣ ଶକ୍ତି। କୃଷ୍ଣଗର୍ତ୍ତଠାରୁ ବିପରୀତ ଦିଗରେ ଚାଲ। ତୁମର ସମସ୍ତ ସାଧନ ଲଗାଇ ଚାଲ।’’
ବିପଦକାଳୀନ ବୁଷ୍ଟର ଚାଲୁକରାହେଇଛି। କିନ୍ତୁ ଆକର୍ଷଣବଳ ଖୁବ୍ ତୀବ୍ର।କୃଷ୍ଣଗର୍ତ୍ତ ଆଡ଼କୁ ମୁହାଁଉଛି। ଗର୍ତ୍ତସୀମା ଆଉ ୪ କି.ମି। ୩ କି.ମି। ୨ କି.ମି।ମାୟା କହିଲା, ‘‘ଆମେ ସେଇଆଡ଼କୁ ଟାଣି ହେଇଯାଉଛୁ।’’ହଠାତ୍ କମ୍ପୁଟର ଘୋଷଣା କଲା, ‘‘ଗର୍ତ୍ତସୀମାଠୁ ମାତ୍ର ୧ କି.ମି। ୫୦୦ ମିଟର। ସର୍ବୋଚ୍ଚ ଶକ୍ତି ଲାଗିଛି।ହୋଲଡିଙ୍ଗ୍ ..........................
ମାୟା ପଚାରିଲା, ‘‘କୃଷ୍ଣଗର୍ତ୍ତ ଭିତରୁ କ’ଣ କିଛି ବି ବାହାରକୁ ଆସିପାରେନି?’’ଆଭା ମୁଣ୍ଡ ହଲାଇ ମନାକଲା। କହିଲା, ‘‘ନା, ଏମିତିକି ଆଲୋକ ବି ତା ଭିତରୁ ଆସିପାରେନି। କୃଷ୍ଣଗର୍ତ୍ତର ସୀମା ପରିସର ହେଉଛି ଏକ ସମ୍ପୂର୍ଣ୍ଣ ଅଣଲେଉଟାର ସ୍ଥାନ। ତା ଭିତରେ ଯାହାକିଛି ବି ପଡ଼େ, ସେ ଜିନିଷ ସବୁଦିନ ପାଇଁ ସେଇଠି ହଜିଯାଏ।’’ରେହାନ୍ ଭୟରେ କମ୍ପୁଥାଏ କିନ୍ତୁ ମାୟା ମନରେ ଥାଏ ଅନେକ ପ୍ରଶ୍ନ। ସେ ଜାଣିବାକୁ ଚାହେଁ ସମଗ୍ର ବ୍ରହ୍ମାଣ୍ଡରେ ମୋଟ କେତୋଟି କୃଷ୍ଣଗର୍ତ୍ତ ଅଛି।
ଆଭା କହିଲା, ‘‘କେହି ବି ଏକଥା ନିଶ୍ଚିତ ରୂପେ କହି ପାରୁନାହାନ୍ତି, କିନ୍ତୁ ବୈଜ୍ଞାନିକମାନେ ଅନୁମାନ କରୁଛନ୍ତି ଯେ ବୋଧହୁଏ ବ୍ରହ୍ମାଣ୍ଡରେ ପ୍ରାୟ ୧୦୦୦ଟି ନକ୍ଷତ୍ର ପିଛା ଗୋଟିଏ କୃଷ୍ଣଗର୍ତ୍ତ ଅଛି। ଏହା ଯଦି ଠିକ୍ ହୁଏ, ତେବେ କୋଟି କୋଟି କୃଷ୍ଣଗର୍ତ୍ତ ଅଛନ୍ତି।’’ଆଭା ଆହୁରି ବି ବର୍ଣ୍ଣନାକରି କହିଲା ଯେ କିଛି କୃଷ୍ଣଗର୍ତ୍ତଙ୍କର ବସ୍ତୁତ୍ୱ ସୂର୍ଯ୍ୟଙ୍କ ବସ୍ତୁତ୍ୱ ସହ ସମାନ।କିନ୍ତୁ ଆଉ ଅନ୍ୟ କିଛି କୃଷ୍ଣଗର୍ତ୍ତଙ୍କର ବସ୍ତୁତ୍ୱ ସୂର୍ଯ୍ୟଙ୍କଠୁ ଆହୁରି ବେଶି।
ବର୍ତ୍ତମାନ ରକେଟ୍ ଭିତରୁ ପୃଥିବୀପୃଷ୍ଠ ଦେଖାଗଲା।ରେହାନ୍ କହିଲା, ‘‘ମୁଁ ଏବେ ଘରକୁ ଯିବି।’’ମାୟା କହିଲା, ‘‘ହଁ, ହଁ,। ଆମ ଘର ପାଖେଇ ଆସିଲାଣି।’’ ସମସ୍ତେ ଆଶ୍ୱସ୍ତ ଦେଖାଗଲେ ଯେତେବେଳେ କମ୍ପୁଟର ଘୋଷଣା କଲା, ‘ଆମେ ବର୍ତ୍ତମାନ ଅବତରଣ କରୁଛେ। ପୃଥିବୀ ପୃଷ୍ଠକୁ ଆପଣମାନଙ୍କୁ ପୁଣିଥରେ ସ୍ୱାଗତ।’
ତିନିଜଣଯାକ ଯାନ ଭିତରୁ କ୍ଷିପ୍ରଗତିରେ ବାହାରି ଆସିଲେ  ମାୟାର ଘର ପଛ ଅଗଣାକୁ। ସୁଲୁସୁଲିଆ ଥଣ୍ଡା ପବନ ତାଙ୍କୁ ଭାରି ମୁଗ୍ଧ କରୁଥିଲା।ମାୟା କହିଲା, ‘‘ଯେତେବେଳେ ପ୍ରବଳ ଗରମ ହେଉଥିଲା, ସେତିକିବେଳେ ଆମେ ଏଠୁ ଯାଇନଥିଲେ କି?
ମୁଁ ଭାବୁଥିଲି ଆମେ ଏଇମାତ୍ର କିଛି ଘଣ୍ଟା ତଳେ ଯାଇଥିଲେ।’’
ଆଭା କହିଲା, ‘‘ମାୟା.......... ରେହାନ୍ ............ଏବେ ଶୀତଋତୁ ହେଇଛି।’’ଆଭାର ମନର ଭାବନାକୁ ବୁଝିପାରି ମାୟା କହିଲା, ‘କୃଷ୍ଣଗର୍ତ୍ତ ପାଖରେ ସମୟର ଗତି ଅନ୍ୟ ଯେ କୌଣସି ସ୍ଥାନ ର ଗତି ଅପେକ୍ଷା ଅଲଗା ହୋଇଥାଏ।’’ସେମାନେ ଯେତେବେଳେ କୃଷ୍ଣଗର୍ତ୍ତ ପାଖରୁ ଫେରିଆସିବା ପାଇଁ ସଂଘର୍ଷ କରୁଥିଲେ, ସେହି ସମୟରେ ପୃଥିବୀ ପୃଷ୍ଠରେ ଛଅମାସ ଅତିବାହିତ ହୋଇଯାଇଥିଲା।ମାୟା ଓ ରେହାନ୍‌ର ବାପାମାଆ ତାଙ୍କର ଛୁଟି କଟେଇ ସାରି କେତେମାସ ତଳୁ ଘରକୁ ଫେରିଆସିଥିଲେ।ଏବେ ତ ତିନିଜଣଯାକ ବଡ଼ ଅସୁବିଧାରେ ପଡ଼ିଗଲେ!
ବୈଜ୍ଞାନିକମାନେ ବିଶ୍ୱାସ କରନ୍ତି ଯେ ୩ କି.ମି.ରୁ କମ୍ ବ୍ୟାସାର୍ଦ୍ଧ ବିଶିଷ୍ଟ କୃଷ୍ଣଗର୍ତ୍ତଗୁଡ଼ିକ ନକ୍ଷତ୍ରଙ୍କର ଧ୍ୱଂସଯୋଗୁ ସୃଷ୍ଟି ହୋଇନାହାନ୍ତି। ବରଂ ଏହି ଛୋଟ କୃଷ୍ଣଗର୍ତ୍ତଗୁଡ଼ିକ ହୁଏତ ସୃଷ୍ଟିର ଆରମ୍ଭ ସମୟରୁ ତିଆରି ହୋଇଥିବେ ଏବଂ ବ୍ରହ୍ମାଣ୍ଡରେ ଘୂରିବୁଲୁଥିବେ।ଗର୍ତ୍ତସୀମା: ଏହା ହେଉଛି ସେହି ଅଣଲେଉଟା ଅଞ୍ଚଳର ସୀମାରେଖା। ଗର୍ତ୍ତସୀମା ବାହାରେ ଥିବା ପର୍ଯ୍ୟନ୍ତ କୌଣସି  ଜିନିଷ ଗର୍ତ୍ତର ଆକର୍ଷଣବଳଠାରୁ ଖସିଆସିପାରେ। କିନ୍ତୁ ଥରେ ସୀମା ଅତିକ୍ରମ କରିଗଲେ ସେଥିରୁ ଆଉ ଫରିଆସିବା ଅସମ୍ଭବ।ବସ୍ତୁତ୍ୱ: ମୋଟାମୋଟି ଭାବେ କହିବାକୁ ଗଲେ ଏହା ହେଉଛି କୌଣସି ଏକ ବସ୍ତୁର ଓଜନ। କିନ୍ତୁ ନିର୍ଦ୍ଦିଷ୍ଟଭାବେ କହିଲେ କୌଣସି ବସ୍ତୁ ମଧ୍ୟରେ ଥିବା ପଦାର୍ଥର ପରିମାଣକୁ ବସ୍ତୁତ୍ୱ କୁହାଯାଏ। ବସ୍ତୁର ବସ୍ତୁତ୍ୱ ତାର ଜଡ଼ତାର ପରିମାପକ।
“ରଞ୍ଜୁ,  ଝୁଡ଼ିରୁ ଦୁଇଟା ନଡ଼ିଆ ଆଣିଦେ ତ ସୁନା।”ରଞ୍ଜିତା କୋଠରୀର  ଆରପାଖକୁ ତତ୍‌କ୍ଷଣାତ୍ ଦଉଡ଼ି ଗଲା। ଏବଂ ବିଜୁଳି ବେଗରେ ଦୁଇଟା ନଡ଼ିଆ ଧରି ଫେରିଆସିଲା।ଅମ୍ମା ଖୁସି ହୋଇଗଲେ। କହିଲେ, “ତୁ ମୋ  ସୁନା ଝିଅ!”ଗର୍ବରେ ରଞ୍ଜିତାର ମୁହଁ ଉଜ୍ଜ୍ୱଳ ଦିଶିଲା। ଆଜି ଗୋଟେ ଖୁସିର ଦିନ- ତା’ ମାମୁଁ ମହେଶ ଚିକାପ୍ପାଙ୍କର ବାହାଘର!
ଆଉ  ତା’ର ବି ଗୋଟେ ବଡ଼ ଦାୟିତ୍ଵ ଅଛି –ଭୋଜି ଖାଇବା ପରେ 100  ଜଣ ଅତିଥିଙ୍କୁ ମିଠା ଡବା ଦେବାର।
କିନ୍ତୁ ମିଠା ଡବା ସବୁ କୁଆଡ଼େ ଗଲା?
ଅମ୍ମା ବ୍ୟସ୍ତ ହୋଇ  କହିଲେ, “ହେ ଭଗବାନ!
ମିଠା ଡବା ଗୁଡ଼ିକ ତ  ଉପର ଘରେ ଅଛି!
ଜଲ୍‌ଦି ଦଉଡ଼ି ଯାଇ ସେସବୁ ତଳକୁ ନେଇଆ, ରଞ୍ଜୁ। ଅତିଥିମାନଙ୍କର ଭୋଜନ ପ୍ରାୟ ସରିଆସିଲାଣି।”“ଅମ୍ମା, ତୁମେ କେବେବି ମୋତେ ସାହାଯ୍ୟ କରିବାକୁ କୁହନି!” କେହିଜଣେ ଧୀର ସ୍ୱରରେ କହିଲା। “ଆଉ ମୋତେ ଭୋକ ବି ଲାଗୁଛି।”ଅମ୍ମା ଧୀରେ  କହିଲେ, “ତୁ ଆକ୍କାକୁ  ସାହାଯ୍ୟ କରିପାରିବୁ ଭିକି। ରଞ୍ଜୁ!
ତାକୁ ତୋ ସାଙ୍ଗରେ ନେଇଯା।”ରଞ୍ଜିତା ଭୃକୁଞ୍ଚନ କଲା। ଅମ୍ମା  ସବୁବେଳେ ଏମିତି କାହିଁକି କରନ୍ତି ଯେ?
ତା’ ସାନ ଭାଇ ବିକ୍ରମ ଭାରି ଅମାନିଆ!
ଏବେ କିନ୍ତୁ ଯୁକ୍ତି କରିବାକୁ ସମୟ ନାହିଁ।
ଆଖିକୁ ଟିକେ ବଡ଼ ବଡ଼ କରି ଭିକିକୁ ତାଗିଦ କରି ସେ କହିଲା, “ଦେଖ ଭିକି!
ତୋତେ ମୋ କଥା  ଶୁଣିବାକୁ ହେବ ଓ ଠିକ୍ ସେଇ ଅନୁସାରେ କାମ କରିବାକୁ ହେବ।”ଭିକି ମୁଣ୍ଡ ଟୁଙ୍ଗାରି କହିଲା, ”ମୁଁ କରିବି ଆକ୍କା!
କଥା ଦେଉଛି!”
ଦି ଜଣଯାକ ଉପର ମହଲାକୁ ଦୌଡ଼ିଲେ।
ଉପର ତାଲାରେ ଗୋଟେ କୋଣରେ ଅନେକ କପଡ଼ା ମୁଣି ଗଦା ହୋଇଥାଏ। ରଞ୍ଜିତା ଗୋଟେ ମୁଣି ଟାଣିଆଣିଲା। ତା’ଭିତରେ  ଅନେକ ଛୋଟ ଛୋଟ ମିଠା ଡବା ଥିଲା।ବିକ୍ରମ ଚିନ୍ତିତ ହୋଇପଡ଼ିଲା କହିଲା, “ମୁଣିରୁ ସବୁତକ ଡବା କାଢ଼ି 100 ଟି ଡବା ଗଣିବାକୁ ତ ବହୁତ ସମୟ ଲାଗିଯିବ ଆକ୍କା!
ମତେ ଭୋକ ବି ହେଲାଣି।”ରଞ୍ଜିତା ମାମଲତ କରି କହିଲା, “ସ୍‌ସ୍‌......!
ମତେ ଟିକେ ଭାବିବାକୁ ଦେ!”
ରଞ୍ଜିତା ବହୁତ ଭାବିଲା। ବିକ୍ରମ ଠିକ୍ କହୁଛି। 100 ଟି ଡବା ଗଣିବାକୁ ସତରେ ବହୁତ ସମୟ ଲାଗିବ। ସେମାନେ ସବୁ ମୁଣାକୁ ତଳକୁ ଆଣି ବି ପାରିବେ ନାହିଁ। ବହୁତ ଗୁଡ଼ାଏ ମୁଣା ଅଛି।ବିକ୍ରମ ଲୋଭିଲା ଆଖିରେ ମିଠା ଡବାଗୁଡ଼ିକୁ ଚାହିଁଥିଲା। “ମୁଁ ଗୋଟିଏ ନେଇପାରିବି କି?
ମୋତେ ଖୁବ୍ ଭୋକ।”
ରଞ୍ଜିତା କହିଲା, “ନାଁ।”ତା’ପରେ ସେ ହସିଲା। “ଭଲ ବୁଦ୍ଧିଟେ ଜୁଟିଛି। ଆମକୁ ଠିକ୍‌ 100 ଟି  ମିଠା ଡବା ନେବା ଦରକାର  ହେବ ନାହିଁ। ଆମେ ପାଖାପାଖି 100 ଟି  ନେଲେ ଚଳିବ।  ସେମିତି ହେଲେ ଶୀଘ୍ର  ଶୀଘ୍ର କାମ ହେଇଯିବ।”“ପାଖାପାଖି?” ବିକ୍ରମ ଦ୍ୱନ୍ଦ୍ଵରେ ପଡ଼ିଲା ପରି ଦିଶିଲା।“ତାହାର ଅର୍ଥ କ’ଣ ଆକ୍କା?”ରଞ୍ଜିତା କହିଲା, “ଏହାର ଅର୍ଥ ନିର୍ଦ୍ଦିଷ୍ଟ ସଂଖ୍ୟାରୁ କିଛି କମ୍ ବା କିଛି ବେଶି।”ବିକ୍ରମ ଧୀରେ କହିଲା, “କି -ନ୍ତୁ, ଆମେ ଯଦି 100 ରୁ କମ୍ ନେବା ତେବେ ସମସ୍ତଙ୍କ ପାଇଁ ତ ଅଣ୍ଟିବନି!”
ରଞ୍ଜିତା କହିଲା, “ତେବେ ଆମେ କିଛି ଅଧିକା ନେଇଯିବା।”ବିକ୍ରମ କିଛି ମୁଣା ଟାଣି ଆଣି କହିଲା, “ତେବେ ଠିକ୍ ଅଛି, ଚାଲ ଏଥର ଆରମ୍ଭ କରିବା। ଜଲ୍‌ଦି!
ମୋତେ ବହୁତ ଭୋକ ଲାଗୁଛି ସତରେ!“ରଞ୍ଜିତା କହିଲା, “ଅପେକ୍ଷା କର ବୋକା!
ପାଖାପାଖି ସଂଖ୍ୟା କେମିତି  ବାହାର କରିବାକୁ ହେବ ସେକଥା ଆଗ ଶୁଣ।“ସେ ଗୋଟିଏ ମୁଣା  ଭିତରୁ ସବୁତକ ଡବା ବାହାର କରି ଚଟାଣ ଉପରେ ଢାଳିଦେଲା ଓ  ସେଗୁଡ଼ିକୁ  ଗଣିଲା। କହିଲା, “ଦେଖ୍ ଭିକି, ଏହି ମୁଣାରେ 10 ଟି  ମିଠା ଡବା ଅଛି।” ବିକ୍ରମ ମୁଣ୍ଡ ଟୁଙ୍ଗାରି ସମ୍ମତି ଜଣାଇଲା।
ରଞ୍ଜିତା ଅନ୍ୟ ମୁଣାଗୁଡ଼ିକ ଆଡ଼େ ହାତ ଠାରି  କହିଲା, “ସବୁ ମୁଣା ପାଖାପାଖି ସମାନ ଆକାରର। ଏଇ କଥାଟିରୁ ତେବେ କ’ଣ ଜଣାପଡ଼ୁଛି?”ବିକ୍ରମ କିଛି ଜାଣିନପାରି ତା କାନ୍ଧ ଉପରକୁ ଟେକିଲା।ରଞ୍ଜିତା କହିଲା, “ଏଥିରୁ  ଜଣାପଡ଼ୁଛିଯେ ପ୍ରତି ମୁଣାରେ ପାଖାପାଖି 10 ଟି ମିଠା ଡବା ଅଛି।”ବିକ୍ରମ କହିଲା, “ଓଃ ଏମିତି!
ଏଇଟା ତ ମୁଁ ଜାଣିଥିଲି!”
ରଞ୍ଜିତା ଏଥର ହସ ଚାପି କହିଲା, “ତେବେ ଏଥର  କହିଲୁ ଦେଖି 2 ଟା ମୁଣାରେ କେତୋଟି ମିଠା ଡବା ଅଛି?”ବିକ୍ରମ କହିଲା, “ପାଖାପାଖି 20 ଟି *।”“ତିନିଟି ମୁଣାରେ?”“ପାଖାପାଖି 30 ଟି **  ଟିକେ କମ୍ କି ଟିକେ ବେଶି।” ବିକ୍ରମ ହସିବାକୁ ଲାଗିଲା। ସେ ତ ଏହାର ସୂତ୍ର ପାଇଯାଇଛି।“ଆଉ ପାଞ୍ଚଟିରେ?”ବିକ୍ରମ ଖୁସିହୋଇ କହିଲା, “ପାଖାପାଖି 50 ଟି***  ଟିକେ କମ୍ କି ଟିକେ ବେଶି। ଆଉ 50 ****ହେଉଛି  ଆମର ଯେତିକି ମିଠା ଡବା ଦରକାର ପାଖାପାଖି ତାର ଅଧା।”*(10x2=20)**(10x3=30)***(10x5=50)****(100ର ଅଧା= 100/2=50)
ରଞ୍ଜୁ ତାକୁ ପ୍ରଶଂସା କରି କହିଲା, “ବଢ଼ିଆ କହୁଛୁ  ଭିକି।”ବିକ୍ରମର ମୁହଁ  ଖୁସିରେ ଉଜ୍ଜ୍ୱଳ ଦିଶିଲା। ତା ଆକ୍କା ଯେତେବେଳେ ତାକୁ ପ୍ରଶଂସା କରେ ତାକୁ ଖୁବ୍ ଭଲଲାଗେ। “ମୁଁ ଏଥର ଗୋଟାଏ ମିଠା ନେଇପାରିବି କି...” ରଞ୍ଜିତା ତାକୁ ଆଖି ଦେଖେଇଲା।ବିକ୍ରମ ସଙ୍ଗେ ସଙ୍ଗେ କହିଲା, “ମୁଁ କଣ କହୁଥିଲି କି ମୁଁ ପାଞ୍ଚଟି ମୁଣା ନେଉଛି ଯେଉଁଥିରେ ପାଖାପାଖି 50 ଟି ମିଠା ଡବା ଥିବ, ଆଉ ତୁମେ ପାଞ୍ଚଟି ମୁଣା  ନିଅ। ଠିକ୍ ଅଛି ତ?”
ରଞ୍ଜିତା କହିଲା, “ଏତେ ଅଧୈର୍ଯ୍ୟ ହ ନା। ଆମେ ତ ଏଯାଏଁ ସବୁ ମୁଣା  ରେ କେତେ ଲେଖାଏଁ ମିଠା ଡବା ଅଛି ଗଣିନାହାଁନ୍ତି। ଯଦି ଗୋଟିଏ କି ଦୁଇଟି ମୁଣାରେ ଆଠଟି ମିଠାଇ ଡବା ଥିବ, ତେବେ କଣ କରିବା?
ଆମ ପାଖରେ ସମସ୍ତଙ୍କୁ ଦେବାପାଇଁ  ଯଥେଷ୍ଟ ମିଠା ଡବା ନଥିବ।”
ବିକ୍ରମ ଟିକେ ଅଟକି ଗଲା। ସବୁଥର ପରି ଆକ୍କା ଏଥର ମଧ୍ୟ ଠିକ୍ କହୁଛି।ବିକ୍ରମ ଧୀରେ ପଚାରିଲା, “ତେବେ ଆମେ 11 ଟି ମୁଣା ନେଇଯିବା?
ମାନେ ପାଖାପାଖି 110 ଟି  ମିଠା ଡବା।”ରଞ୍ଜିତା କହିଲା, “ଠିକ୍ କହିଛୁ। ତୁ ପାଞ୍ଚଟି ମୁଣା ନେ ଆଉ ମୁଁ ନେଉଛି ଛଅଟି।”ଦୁହେଁ ମୁଣାଗୁଡ଼ିକ ଧରି ତଳକୁ  ଦଉଡ଼ିଲେ। ଅମ୍ମା ବ୍ୟଗ୍ର ହୋଇ ସେମାନଙ୍କୁ ଅପେକ୍ଷା କରିଥିଲେ। ପିଲାଙ୍କୁ ଦେଖି ସେ ଟିକେ ଆଶ୍ୱସ୍ତ ହେଲେ।ଅମ୍ମା  କହିଲେ, “ବହୁତ ଶୀଘ୍ର ତ ଆଣିଦେଲ। ସମସ୍ତଙ୍କୁ ଯଥେଷ୍ଟ ହେବ ବୋଲି ତୁମେ ନିଶ୍ଚିତ ତ?”ବିକ୍ରମ କହିଲା, “ହଁ ଅମ୍ମା, ମୁଁ ପୁରା ନିଶ୍ଚିତ, ଆଉ ମୁଁ... ବହୁତ ବହୁତ ଭୋକିଲା ବି।”
ଅତିଥିମାନେ ଯିବାପରେ  ଅମ୍ମା ଖୁସିରେ  ରଞ୍ଜିତା ଓ ବିକ୍ରମଙ୍କୁ କୁଣ୍ଢେଇ ପକେଇଲେ। କହିଲେ, “ତୁମେ ଦୁହେଁ ଆଜି ମତେ ବଞ୍ଚେଇ ଦେଲ।”ତା’ପରେ ଟିକେ ଚାହିଁ କହିଲେ, “ମୁଁ ଆଗରୁ କେବେ ବି ତୁମ ଦୁହିଁଙ୍କୁ ଏମିତି ମିଶି କାମ କରିବାର ଦେଖିନାହିଁ। ତେବେ କ’ଣ ଏଥର ତୁମେ ଦୁହେଁ ସାଙ୍ଗ ହେଇଗଲ?”ବିକ୍ରମ ଓ ରଞ୍ଜିତା ହସିଲେ। “ପାଖାପାଖି ସେଇଆ” କହି ଦୁହେଁ ଦଉଡ଼ି ପଳାଇଗଲେ ଖାଇବା ପାଇଁ।
ଅନୁମାନର ଖେଳବିକ୍ରମ ଓ ରଞ୍ଜିତା ଗୋଟିଏ ଗାଣିତିକ କୌଶଳ  ଅବଲମ୍ବନ କଲେ ନିଜ କାମ ଶୀଘ୍ର କରିବା ପାଇଁ। ସେମାନେ ଏହାକୁ ଆନୁମାନିକ କମ୍ ବା ବେଶି କହୁଥିଲେ। ଗଣିତଜ୍ଞମାନେ ଏହାକୁ 'ଅଟକଳ' କୁହନ୍ତି।ତେବେ ଏହି ଅଟକଳ  କଣ?
ଏହା କ’ଣ ଅନୁମାନ କରିବା ପରି କିଛି?
ପ୍ରାୟତଃ ସେହିପରି, କିନ୍ତୁ ଅଟକଳ  ହେଉଛି ବୁଦ୍ଧିଯୁକ୍ତ ଅନୁମାନ। ଅଟକଳ କରିବା ଗୁରୁତ୍ୱପୂର୍ଣ୍ଣ କାହିଁକି?ଅଟକଳ ର କୌଶଳ  ତୁମକୁ ଭୁଲ୍ ଉତ୍ତରକୁ ଶୀଘ୍ର ଧରିବାରେ ସାହାଯ୍ୟ କରେ।ଉଦାହରଣ ସ୍ୱରୂପ, ମନେକର ତୁମ ପାଖରେ  ମାତ୍ର ତିରିଶ ସେକେଣ୍ଡ ଅଛି ଗୋଟେ ପ୍ରଶ୍ନର ଉତ୍ତର ଦେବାକୁ।1.
17 x 9 = ?a.
172b.
153c.
186d.
8917 x 10 = 170 ବୋଲି ତୁମେ ଜାଣିଛ  (10 ସହିତ ଯେକୌଣସି ସଂଖ୍ୟା ଗୁଣିଲେ ସେଇ ସଂଖ୍ୟାରେ କେବଳ ଗୋଟେ ଶୂନ ଲାଗିବ)। ତେଣୁ 17 x 9 ସେଥିରୁ ନିଶ୍ଚୟ କମ୍ ହେବ। ତାହାର ଅର୍ଥ ବିକଳ୍ପ a ଓ ବିକଳ୍ପ c ଭୁଲ୍। ବିକଳ୍ପ d ଟି ଏତେ ଛୋଟ ସଂଖ୍ୟା ଯେ ତାହା ମଧ୍ୟ ଠିକ୍ ହେବାର ସମ୍ଭାବନା କମ୍ କାରଣ ସଂଖ୍ୟାଟି 170 ର ନିକଟବର୍ତ୍ତୀ ହେବା କଥା। ତେଣୁ ତୁମେ ବିକଳ୍ପ b ଟିକୁ ବାଛିବ। ଦେଖ  ଅଟକଳ କୌଶଳ  କେବଳ ଭୁଲ୍ ଉତ୍ତର ଗୁଡ଼ିକୁ  ବାଛିଦେଇ  ତୁମକୁ ଠିକ୍  ଉତ୍ତର ପାଇବାରେ କେମିତି  ସାହାଯ୍ୟ କଲା।
ଅଟକଳ ତୁମକୁ ବାସ୍ତବ ଜୀବନରେ ଭୁଲ୍‌ ଭଟକା ପ୍ରତି ସାବଧାନ କରାଏ ଯେତେବେଳେ ଦୋକାନୀ ତୁମ ବିଲ୍‌ର ଟଙ୍କା ପରିମାଣକୁ ମିଶାଉଥିବେ ଏବଂ ତାହା ଯଦି ଭୁଲ୍‌ ଥିବ, ତେବେ ତୁମେ ତାହା ସାଙ୍ଗେସାଙ୍ଗେ କହିଦେଇପାରିବ  କାରଣ  ତୁମେ ଜାଣିସାରିଥିବ ତୁମର ପରିମାଣ ପାଖାପାଖି କେତେ ହେବ। ଅଟକଳ ଦୂରତା ମାପିବାରେ ସାହାଯ୍ୟ କରେଯଦି ତୁମେ ଜାଣ ଯେ ତୁମେ ପ୍ରତି ପାଦରେ 30 ସେ.ମି.
ଅତିକ୍ରମ କର ଏବଂ ତୁମେ ଘରଠୁ ପାଠାଗାର ପର୍ଯ୍ୟନ୍ତ ଯିବା ପାଇଁ 1800 ପାଦ ଚାଲ, ତେବେ ତୁମେ ତୁମ ଘରଠୁ ପାଠାଗାରର ଦୂରତା କହିଦେଇପାରିବ।(1800 x 30 ସେ.ମି.=54000 ସେ.ମି.=540 ମିଟର, ଯାହା ପ୍ରାୟ ଅଧ କିଲୋମିଟର।) ଅଟକଳ କରିବା ଭାରି ମଜାଅଧ କିଲୋ ମଟର ଛୁଇଁରେ କେତୋଟି ମଟର ଦାନା ଅଛି?ତୁମ ପତାକାସ୍ତମ୍ଭର ଶୀର୍ଷକୁ ଛୁଇଁବାପାଇଁ ତୁମକୁ କେତୋଟି ହାତୀକୁ  ଗୋଟିକ ଉପରେ ଗୋଟିଏ ଠିଆ କରାଇବାକୁ ପଡ଼ିବ?ଏମିତି ସବୁ ବାଇଆ ପ୍ରଶ୍ନର ଉତ୍ତର ତୁମେ ଏଇ ଅଟକଳ କୌଶଳରେ ପାଇପାରିବ।
ଅପୁ ଗପ କହିବା ଆରମ୍ଭ କଲା, ‘‘ଏହା ହେଉଛି ସେହି ବିରାଟ ବେ-ଅସୁରର କଥା ଯିଏ ଗୀତ ଗାଇବାକୁ ଭାରି ଭଲ ପାଉଥିଲା।’’ଦିଦା ଏବଂ ପିୟା  ଗପ ଶୁଣିବାପାଇଁ ଅପୁର ପାଖକୁ ଲାଗିଆସିଲେ।ଅପୁ କହିଚାଲିଲା, “ବେ-ଅସୁର ସିନା ଗାଇବାକୁ ଭଲ ପାଉଥିଲା, କିନ୍ତୁ ତା ସାଙ୍ଗସାଥୀମାନେ ତା ସ୍ୱରକୁ ଘୃଣା କରୁଥିଲେ। ତେଣୁ ସେମାନେ ତା’କୁ ପାହାଡ଼ ଶିଖରକୁ ପଠାଇଦେଲେ ଯେମିତିକି ତା’ର ସ୍ୱର ଆଉ ସେମାନଙ୍କୁ ଶୁଭିବନି।”
ଦିଦାଙ୍କର ଉଚ୍ଚ ଖଟ ଉପରକୁ ଅପୁ ଚଢ଼ିଗଲା। ଧରିନେଲା ଯେ ସେଇଟା ଗୋଟେ ଉଚ୍ଚ ପାହାଡ଼। ଏବଂ ନିଜକୁ ବେ-ଅସୁର ମନେକରି ଭୟଙ୍କର ଆସୁରିକ ସ୍ୱରରେ ଗାଇବା ଆରମ୍ଭ କଲା।ପ୍ରଥମେ ଧୀରେ ଆରମ୍ଭ କଲା, ‘‘ସା ଆ ଆ ..................’’ପୁଣି ଜୋର୍‌ରେ ଗାଇଲା, ‘‘ରେ ଏ ଏ .................’’ତା’ର ଏଇ ସ୍ୱର ଶୁଣି ସୂର୍ଯ୍ୟ ବି ଡରିଯାଇ ତାଙ୍କର ଆଲୋକକୁ ଟିକେ ଧିମା କରିଦେଲେ।ସେ ପୁଣି ଆହୁରି ଜୋର୍‌ରେ ଚିତ୍କାର କଲା, ‘‘ଗା ଆ ଆ ..............’’ବର୍ତ୍ତମାନ ବେ-ଅସୁରକୁ ଖୁସି ଲାଗୁଥିଲା। ତେଣୁ ସେ କଥକ ନାଚ ନାଚିବାକୁ ଇଚ୍ଛାକଲା।
ବେ-ଅସୁର ତା ପାଦ କଚାଡ଼ି, ନିଜ ଚାରିପଟେ ଗୋଲ୍ ଗୋଲ୍ ବୁଲିବୁଲି ନାଚିବାକୁ ଆରମ୍ଭ କଲା, ‘‘ଧା-ଧିନ୍-ଧିନା-ଧା।’’ମନେମନେ ଆହୁରି ଖୁସି ହୋଇ ନାଚି ନାଚି ଗାଇବାକୁ ଆରମ୍ଭ କଲା, ‘‘ମା ଆ ଆ .................., ପା ଆ ...............।’’ପାହାଡ଼ଟି ଶାନ୍ତିରେ ଶୋଇପଡ଼ିଥିଲା। ପ୍ରବଳ ନାଚ ଓ ଗୀତର ସ୍ୱରରେ ସେ ଉଠିପଡ଼ିଲା। ପାହାଡ଼ର ସବୁ ଜୀବଜନ୍ତୁ ଡରିଗଲେ। ଅସୁରର ଗୀତ ଓ ନାଚର ଶବ୍ଦ ପାହାଡ଼ଟିକୁ ଥରାଇଦେଲା। ପାହାଡ଼ରୁ ପଥର ଖସିଲା, ‘‘ଗଡ଼ମ୍!’’ପଥର ଗୁଡ଼ିକ ପୃଥିବୀକୁ ହଲାଇଦେଲା, ‘‘ଧଡ଼ାମ୍!’’
ଅପୁ ତା ଶ୍ରୋତାମାନଙ୍କୁ ପଚାରିଲା, ‘‘ଜାଣିଛକି, ଯେତେବେଳେ ପଥରଗୁଡ଼ିକ ଖସିଲା, ସେତେବେଳେ କ’ଣ ହେଲା?’’ଦିଦା ଟିକେ ହସିଦେଇ ମୁଣ୍ଡ ହଲେଇଲେ।ଅପୁ କହିଲା, ‘‘ମୁଁ କହୁଛି ଶୁଣ କ’ଣ ହେଲା। ପୃଥିବୀଟା ପୁରା ହଲିଗଲା!
ଯେମିତି ପାହାଡ଼ଟା ଥରିଲା, ସେମିତି ସମସ୍ତେ ହଲିବାକୁ ଲାଗିଲେ। ଏମିତିକି ନିଜେ ବେ-ଅସୁର ଯାହାର ଗୋଟେ ବିରାଟ ବପୁ, ସେ ବି ଏପଟ ସେପଟ ଦୋହଲିବାକୁ ଲାଗିଲା।ଚଟାଣ ଉପରେ ଗଡ଼ିଯାଇ ଅପୁ କହିଲା, ‘‘ପୃଥିବୀଟା ଏମିତି ଘୂରିଲା,’’ ପୁଣି ଆଉଟିକେ ଗଡ଼ିଯାଇ କହିଲା,  ‘‘ତା’ପରେ ପୁଣି ଏମିତି ଘୂରିଲା।’’
ଠିକ୍ ସେତିକିବେଳେ, ଭୂମିଟା ପ୍ରକୃତରେ ଥରିବାକୁ ଲାଗିଲା!ବେ-ଅସୁରର ଗପରେ ଯେମିତି ପାହାଡ଼ଟି ଥରୁଥିଲା, ଠିକ୍ ସେମିତି ଭାବେ ଖଟଟି ହଲିବାକୁ ଲାଗିଲା।ପିୟା  ଚିତ୍କାର କରି କହିଲା, ‘ଅପୁ, ଗାଇବା ବନ୍ଦକର। ତୁ ପାହାଡ଼ଟିକୁ ଡରାଇଦେଉଛୁ।’’ଅପୁ ଉତ୍ତର ଦେଲା, ‘‘ଏଇଟା ମୁଁ କରୁନି। ପୁରା କୋଠରୀଟା ହିଁ ଥରୁଛି।’’
ଦିଦା, ଅପୁ ଏବଂ ପିୟା ନୀରବ ହୋଇଗଲେ। ଏମିତିକି ଭୋଳୁ ବି ଭୁକିଲାନି। ତା’ପରେ ଆଉଗୋଟେ ବିରାଟ ଧକ୍କା ହେଲା।ଅପୁ ଚିତ୍କାର କଲା, ‘‘ଚଟାଣଟା ଥରୁଛି।’’ପିୟା କାନ୍ଦିପକାଇଲା। କହିଲା, ‘‘ଏ ସବୁ ସେଇ ବେ-ଅସୁରର ଦୋଷ।’’ଶାନ୍ତ ଭାବେ ଦିଦା କହିଲେ ‘‘ନାଁ, ନାଁ, ଏଇଟା ଗୋଟେ ଭୂମିକମ୍ପ।’’
ଦିଦା କହିଲେ, ‘‘ବାହାରକୁ ଯିବାକୁ ସମୟ ନାହିଁ। ସମସ୍ତେ ଖଟ ତଳକୁ ଚାଲିଯାଅ, ଜଲ୍‌ଦି।’’ସେମାନେ ସମସ୍ତେ ଦିଦାଙ୍କର ଉଚ୍ଚ ଖଟତଳେ ବସି ଖଟର ଗୋଡ଼ଗୁଡ଼ିକୁ ଜାବୁଡ଼ି ଧରିଲେ। କିନ୍ତୁ ଭୂମି ସେମିତି ଥରିବାରେ ଲାଗିଥିଲା।
ଭୁସ୍!
ଥାକରେ ଥିବା କଣ୍ଢେଇ ଗୁଡ଼ିକ ତଳେ ଗଳି ପଡ଼ିଲେ।ସ୍ପ୍ଲାସ୍!
ସ୍ପ୍ଲାସ୍!
ଜଗ୍‌ରେ ଥିବା ପାଣି ଉଛୁଳି ତଳେ ପଡ଼ିଗଲା।‘‘ଆଃଉ!’’ ଅପୁ ଚିତ୍କାର କଲା। ତାକୁ ଲାଗିଲା ଯେମିତିକି ଚଟାଣଟା ଥରୁଛି।‘‘କୁଁଉ!’’ ଭୋଳୁ ଭୁକିଲା।ଅପୁକୁ ଲାଗିଲା ସତେ ଯେମିତି ବେ-ଅସୁର ତା’ପେଟ ଭିତରେ ପଶି ଲାତ ମାରୁଛି।
ଶେଷରେ, କମ୍ପନ ବନ୍ଦହେଲା। ଦିଦା କିଛି ସମୟ ଅପେକ୍ଷା କଲେ ଦେଖିବାପାଇଁ ଯେ କମ୍ପନ ଆଉଥରେ ଆରମ୍ଭ ହେଉଛି କି ନାହିଁ। କିନ୍ତୁ ଏବେ ଭୂମି ପୁରା ସ୍ଥିର ହେଇଯାଇଛି। ଏହାର କମ୍ପନ ସମ୍ପୂର୍ଣ୍ଣ ବନ୍ଦ ହୋଇଯାଇଛି।ସେମାନେ ସମସ୍ତେ ଖଟତଳୁ ବାହାରିଆସିଲେ। ଦିଦା କହିଲେ, ‘‘ଏବେ ଆମେମାନେ ବାହାରକୁ ଯାଇପାରିବା।’’
ଅପୁ ପଚାରିଲା, ‘‘ଆମେ କ’ଣ ସେତେବେଳେ ବାହାରକୁ ଦୌଡ଼ି ପଳାଇବା ଉଚିତ ନଥିଲା?’’ଦିଦା କହିଲେ, ‘‘ହଁ, ଆମେ ଯାଇପାରିବା କେବଳ ଯଦି ଆମେ ଦୁଆର ପାଖରେ ହିଁ ଥିବା। ଯଦି ତୁମେ ଗୋଟେ ବିରାଟ ଶକ୍ତ କୋଠାର ଉପର ମହଲାରେ ଥିବ, ତେବେ ତତ୍‌କ୍ଷଣାତ୍ ଖଟ ତଳକୁ କିମ୍ବା ଟେବୁଲ ତଳକୁ ପଳାଇଯିବ। ଏବଂ ତା’ର ଗୋଡ଼ଗୁଡ଼ିକୁ ଜାବୁଡ଼ି ଧରିବ ଯେମିତିକି ତାହା ତୁମପାଖରୁ ଘୁଞ୍ଚି ନଯାଏ। ଯଦି ସେଠାରେ କିଛି ବି ଜିନିଷ ନଥିବ, ତେବେ ଘରର ଗୋଟେ କୋଣକୁ ଚାଲିଯିବ ଏବଂ ଝରକା, କବାଟ ପାଖରୁ ଦୂରେଇ ରହିବ। ଯେଉଁସବୁ ଜିନିଷର ତଳେ ପଡ଼ିଯିବାର ସମ୍ଭାବନା ଅଛି ଯେମିତିକି ବିଜୁଳିବତୀ, ପଙ୍ଖା ଇତ୍ୟାଦିରୁ ଦୂରେଇ ରହିବ।
ଅପୁ, ଦିଦା, ପିୟା ଓ ଭୋଳୁ ତାଙ୍କର ଘରୁ ବାହାରକୁ ବାହାରି ଆସିଲେ।କିଛି ଫୁଲକୁଣ୍ଡ ତଳେ ପଡ଼ିଯାଇ ଭାଙ୍ଗିଯାଇଥିଲା।ଘରର ବାହାର କାନ୍ଥରେ ଗୋଟେ ଫାଟ ସୃଷ୍ଟି ହୋଇଥିଲା।ଲୋକମାନେ ରାସ୍ତାଉପରେ ଠିଆହୋଇ ପରସ୍ପର ସହ କଥାବାର୍ତ୍ତା କରୁଥିଲେ।ଘର ଭିତରକୁ ଫେରିଯିବା ନିରାପଦ କି?
ଅପୁ ତଳେ ପଡ଼ିଯାଇଥିବା ଗୋଟେ ଫୁଲକୁଣ୍ଡକୁ ଉଠାଇ ସିଧାକଲା। ମାଟି ଉପରେ ତା’ହାତ ରଖିଲା।ଏବଂ ଭୂମି ପାଖରେ ଶପଥ କଲାଭଳି କହିଲା, ‘‘ଆରଥରକୁ ବେ-ଅସୁର ନିଶ୍ଚୟ ଧୀରେ ଧୀରେ କୋମଳ ସ୍ୱରରେ ଗାଇବ।’’
ବାସ୍ତବରେ କ’ଣ ବେ-ଅସୁର ତା’ ଗାଇବାଦ୍ୱାରା ଭୂମିକୁ ଥରାଇଦେଲା?
ନାଁ, ଯେବେଠୁ ପୃଥିବୀର ସୃଷ୍ଟି ହୋଇଛି, ସେବେଠୁ ଭୂମିକମ୍ପ ହୋଇଆସୁଛି। ଏମିତିକି ଯେତେବେଳେ ଏହା ନୂଆ ନୂଆ ଗ୍ରହରୂପେ ସୃଷ୍ଟି ହୋଇଥିଲା, ସେବେ ବି ଭୂମିକମ୍ପ ହେଉଥିଲା। ମାଟିର ସବା ଉପର ସ୍ତର ଯାହାକୁ ଆମେ ଦେଖୁ, ତା’କୁ କୁହାଯାଏ ଭୂତ୍ୱକ୍ (ତ୍ୱକ୍ ଅର୍ଥ ଚର୍ମ)। ଏହାରତଳେ ଆଉଗୋଟେ ସ୍ତର ଅଛି, ତାକୁ କୁହାଯାଏ ମାଣ୍ଟଲ ବା ମଧ୍ୟମଣ୍ଡଳ। ତା ଭିତର ସ୍ତରକୁ କୁହାଯାଏ କୋର୍ ବା କେନ୍ଦ୍ରମଣ୍ଡଳ। ଏହା ଦୁଇ ଭାଗରେ ବିଭକ୍ତ – ବାହ୍ୟକୋର୍‌ ଓ ଅନ୍ତଃକୋର୍। ସମଗ୍ର ଅଗ୍ନିମଣ୍ଡଳଟି କେତେଗୁଡ଼ିଏ ବିଶାଳ ପଟଳ ବା ପ୍ଲେଟ୍ ରେ ବିଭକ୍ତ। ଏହି ପଟଳ ଗୁଡ଼ିକ ପରସ୍ପର ସହ ଘଷିହୋଇ ଅତିଧୀର ବେଗରେ ଗତି କରୁଥାଆନ୍ତି। ଏହାକୁ ଟେକ୍‌ଟୋନିକ୍ ପ୍ଲେଟ୍‌ସ୍ ବା ପଟଳ ବିବର୍ତ୍ତନ କୁହାଯାଏ।ବେଳେବେଳେ ଏହ ପଟଳଗୁଡ଼ିକ ପରସ୍ପର ସହ ଛନ୍ଦି ହୋଇ ଯାଆନ୍ତି। ସେତେବେଳେ ଏଗୁଡ଼ିକ ଆଉ ତାଙ୍କର ସ୍ୱାଭାବିକ ଢଙ୍ଗରେ ଗତି କରିପାରନ୍ତି ନାହିଁ ଏବଂ ସେଠାରେ ଚାପ ସୃଷ୍ଟିହୁଏ। ଯେତେବେଳେ ଏହି ପଟଳ ଗୁଡ଼ିକ ହଠାତ୍ ଗତିକରନ୍ତି, ସେଠାରେ ଶକ୍ତି ତରଙ୍ଗ ପ୍ରବାହିତ ହୁଏ। ଏହି ତରଙ୍ଗ ଗୁଡ଼ିକ ଯେତେବେଳେ ମାଟିତଳେ ଚତୁର୍ଦ୍ଦିଗକୁ ଗତି କରନ୍ତି, ସେତେବେଳେ ଭୂପୃଷ୍ଠରେ କମ୍ପନ ସୃଷ୍ଟିହୁଏ। ଆମେ ତାହାକୁ ଭୂମିକମ୍ପ କହନ୍ତି।ଯେଉଁସ୍ଥାନରେ ପଟଳଗୁଡ଼ିକର ବିଚ୍ୟୁତି ହୁଏ, ସେହି ସ୍ଥାନରେ ହିଁ ଭୂକମ୍ପର ଉତ୍ପତ୍ତି ହୁଏ। ତାହାକୁ ଭୂକମ୍ପ କେନ୍ଦ୍ର କୁହାଯାଏ। ଭୂକମ୍ପକେନ୍ଦ୍ରର ଠିକ୍ ଉପରକୁ ଭୂପୃଷ୍ଠରେ ଅବସ୍ଥିତ ସ୍ଥାନକୁ ଉପକେନ୍ଦ୍ର କୁହାଯାଏ।
ପୃଥିବୀର ବିଭିନ୍ନ ସ୍ତରଏଠାରେ କୁହାଯାଇଥିବା ସ୍ତରଗୁଡ଼ିକ ବାମପଟର ଚିତ୍ରରେ ଦର୍ଶାଯାଇଛି।1  – ଭୂତ୍ୱକ୍2  – ମାଣ୍ଟଲ୍3  – କୋର୍ଭୂମିକମ୍ପର ତୀବ୍ରତା ମାପିବାପାଇଁ ‘ରିଚର୍‌ମାନ’ ବ୍ୟବହାର କରାଯାଇଥାଏ।ରିଚର୍‌ମାନ ରେ  1 ରୁ 3 (କ୍ଷୁଦ୍ର, ଅତି ସାମାନ୍ୟ କ୍ଷୟକ୍ଷତି),      4–6 (ମଧ୍ୟମ ଧରଣର), 7–10  (ଅତି ଭୟଙ୍କର) ଭୂମିକମ୍ପ ମାପିବା ପାଇଁ ସେସ୍‌ମୋଗ୍ରାଫ୍ ଯନ୍ତ୍ର ବ୍ୟବହାର କରାଯାଏ। (ଚିତ୍ରରେ 4 ଲେଖାଯାଇ ଦର୍ଶାଯାଇଛି)
ଭାରତର ଏବଂ ପୃଥିବୀର କେଉଁ କେଉଁ ସ୍ଥାନରେ ଭୂମିକମ୍ପ ହୁଏ?ଭୂ ଅଭ୍ୟନ୍ତରରେ ଟେକ୍‌ଟୋନିକ୍ ପ୍ଲେଟ୍‌ସ୍‌ ଚତୁର୍ଦ୍ଦିଗରେ ଗତିକରେ। ବୈଜ୍ଞାନିକମାନେ ଏହାର ଗତିକୁ ଜାଣି ପାରିଛନ୍ତି ଏବଂ ଭୂମିକମ୍ପ ପ୍ରବଣ ଅଞ୍ଚଳ ଗୁଡ଼ିକୁ ଠାବ କରିପାରିଛନ୍ତି।ଭାରତର ଭୂମିକମ୍ପ ପ୍ରବଣ ଅଞ୍ଚଳଗୁଡ଼ିକ ହେଉଛନ୍ତି କାଶ୍ମୀର, ହିମାଳୟର ମଧ୍ୟଭାଗ ଏବଂ କେନ୍ଦ୍ରଭାଗ, ଉତ୍ତର-ପୂର୍ବ ରାଜ୍ୟ ସମୂହ, ବିହାରର କିଛି ଅଂଶ ଏବଂ କଚ୍ଛର ରଣ ଅଞ୍ଚଳ। ଦିଲ୍ଲୀ, ଜାମ୍ମୁକାଶ୍ମୀର, ମହାରାଷ୍ଟ୍ର, ଆଣ୍ଡାମାନ ଓ ନିକୋବର ଦ୍ୱୀପପୂଞ୍ଜରେ ମଧ୍ୟ ଅଧିକାଂଶ ସମୟରେ ଭୂମିକମ୍ପ ହୁଏ। ଏଠାରେ ଅଧିକାଂଶ ଭୂମିକମ୍ପ ହେବାର କାରଣ ହେଉଛି ଭାରତୀୟ ଭୂଖଣ୍ଡ ଗତିକରୁଛି ଏବଂ ଏସିଆ ସହ ଧକ୍କାହେଇ ତାକୁ ଠେଲିବାରେ ଲାଗିଛି।ଯେଉଁ ସ୍ଥାନମାନଙ୍କରେ ଅଧିକାଂଶ ସମୟରେ ଭୂମିକମ୍ପ ଅନୁଭୂତ ହୁଏ, ସେସବୁ ଅଞ୍ଚଳକୁ ଭୂମିକମ୍ପ ପ୍ରବଣ ଅଞ୍ଚଳ କୁହାଯାଏ। (ପୃଷ୍ଠା 21ରେ ଦର୍ଶାଯାଇଛି )ପୃଥିବୀର କେତେକ ସ୍ଥାନରେ ତୀବ୍ର ଭୂମିକମ୍ପ ଅନୁଭୂତ ହୁଏ, ସେଗୁଡ଼ିକ ହେଲେ ଜାପାନ, ଇଣ୍ଡୋନେସିଆ, ଇଟାଲି, ତୁର୍କୀ, ଚିଲ୍ଲୀ, ଯୁକ୍ତରାଷ୍ଟ୍ରର ଆଲାସ୍କା ଏବଂ କାଲିଫର୍ଣ୍ଣିଆ।
ଭୂମିକମ୍ପ ହେଲେ କ’ଣ କରିବ1 – ଭୟଭୀତ ହେବନାହିଁ।2 – ଯଦିତୁମେ କୌଣସି ଉଚ୍ଚ କୋଠା ବା ଏକ ଶକ୍ତ କୋଠାଘରେ ଅଛ, ତେବେ କୌଣସି ଖଟ ବା ଟେବୁଲ ତଳକୁ ଚାଲିଯାଇ ତା’ର ଗୋଡ଼ଗୁଡ଼ିକୁ ଜାବୁଡ଼ିଧର। କାନ୍ଥରେ ଟଙ୍ଗାହୋଇଥିବା କିଛି ଜିନିଷ ଯାହା ଭାଙ୍ଗିଯାଇ ତଳେ ପଡ଼ିଯିବାର ସମ୍ଭାବନା ଅଛି, ସେସବୁ ସ୍ଥାନରୁ ଦୂରେଇ ରୁହ। ଅତ୍ୟଧିକ ଟାଣ କବାଟ ନହୋଇଥିଲେ, କବାଟ ପାଖକୁ ଯାଅନାହିଁ।3 – ଯଦି ତୁମେ ଦୁଆର ପାଖରେ ଥାଅ ବା କୌଣସି ଭଙ୍ଗା ବା ଦୁର୍ବଳ ଘରେ ଥାଅ, ତେବେ ଧୀରସ୍ଥିର ଭାବେ ଶୀଘ୍ର ସେଠାରୁ ବାହାରକୁ ବାହାରି ଆସ।4 – ଯଦି ତୁମେ ଘରର ବାହାରେ ଅଛ, ତେବେ ଏକ ଖୋଲା ସ୍ଥାନକୁ ଚାଲିଯାଅ ଏବଂ ସେଇଠି ରୁହ। ପାଖରେ ଯେମିତି ବଡ଼ବଡ଼ କୋଠାଘର, ବତୀଖୁଣ୍ଟ ବା କାନ୍ଥ ନଥିବ।5 – ଯଦି ତୁମେ ତୀଖ ପାହାଡ଼ କଡ଼ରେ ଅଛ, ତେବେ ପାହାଡ଼ର କଡ଼ରୁ ଅନ୍ୟ ସ୍ଥାନକୁ ଚାଲିଯାଅ। ବଡ଼ ବଡ଼ ମାଟି ଅତଡ଼ା ବା ପଥର ଖସି ଯାଇପାରେ।
ସେଦିନ ସକାଳେ ଚୁସ୍‌କିଟ୍‌ ଜଲ୍‌ଦି ଉଠିପଡ଼ିଲା। ଏହା ଗୋଟେ ବିଶେଷ  ଦିନ ଥିଲା ଓ ସେ ଖୁବ୍‌ ଖୁସ୍ ଥିଲା। ସେ ଅନେକ ଆଶାରେ ତା ବିଛଣାକୁ ଲାଗି ରହିଥିବା ଖରକା ବାଟେ ବାହାରକୁ ଚାହିଁଲା।  ଲଦାଖ୍ ରେ ସେତେବେଳେ ବସନ୍ତ ଋତୁ ଏବଂ ବଦରୀଫଳର ଗଛ ଗୁଡ଼ିକ ଫୁଲରେ ପରିପୂର୍ଣ୍ଣ ଥିଲା। ଚଢ଼େଇ ଦୁଇଟି ନିଜ ନିଜର ଦିନ ଆରମ୍ଭ କରି ସାରିଥିଲେ ଓ ଖାଇବା ପାଇଁ ପୋକ ଜୋକ ଖୋଜୁଥିଲେ। ତାର ଆମା-ଲି ମଧ୍ୟ ଉଠି ସାରି ଥିଲେ।  ସେ ତାଙ୍କୁ ରୋଷେଇ ଘରେ ଗୁର୍‌-ଗୁର୍‌ ଚା’ ତିଆରି କରୁଥିବାର ଶୁଣି ପାରିଲା।
ଚୁସ୍‌କିଟ୍‌ ଘଣ୍ଟେ ହେଲା ଉଠିଲାଣି। ଏଇ ଦିନଟି ଦୀର୍ଘଦିନ ଧରି ମନେ ରହିଲା ଭଳି ଥିଲା। ତମେ ଅନୁମାନ କରିପାରୁଛ, କାହିଁକି?
ନା, ଏହା ଲୋସାର୍‌, ନୂଆବର୍ଷ ପର୍ବ ନ ଥିଲା। ତାହା ତ ଅନେକ ମାସ ପରେ। ଗୋନ୍‌ପା ପର୍ବ ବା ବାହାଘର ଭଳି ତାଙ୍କ ଗାଁର କୌଣସି ସ୍ୱତନ୍ତ୍ର ଦିନ ମଧ୍ୟ ଏହା ନଥିଲା। ଆଜି ଚୁସ୍‌କିଟ୍‌ ପ୍ରଥମ କରି ସ୍କୁଲ ଯାଉଥିଲା। ନଅବର୍ଷ ବୟସରେ ସେ ଏଇ ଦିନଟିକୁ ଅନେକ ଅନେକ ଅପେକ୍ଷା କରିଥିଲା।
ତା’ ଘରଠାରୁ ସ୍କୁଲ୍‌ ବେଶୀ ଦୂର ନଥିଲା। ସେଠି ପହଞ୍ଚିବା ପାଇଁ ତୁମକୁ ମୁଖ୍ୟରାସ୍ତା ଯାଏଁ ଚାଲିକରି ଯିବାକୁ ହେବ। ଠିକ୍‌ ପ୍ରାର୍ଥନା ଚକ(ବୌଦ୍ଧ ମାନଙ୍କର ପୂଜାସ୍ଥଳ) ପୂର୍ବରୁ ତୁମେ ବାଁ ପଟ ରାସ୍ତାରେ ଯିବ ଯାହା ଛୋଟ ଝରଣାଟିଏର କୂଳେ କୂଳେ ଯାଇଛି।  ଝାଉଁଗଛ ପାଖରେ ତୁମକୁ ବଡ଼ ବଡ଼ ପଥର ଖଣ୍ଡ ଉପରେ ଡେଇଁ ଡେଇଁ ଝରଣାଟିକୁ ଅତିକ୍ରମ କରିବାକୁ ହେବ। ସେପଟକୁ ଗଲା ପରେଗୋଟେ ଛୋଟ ଗଡ଼ାଣି ପାରିହେଲେ ସ୍କୁଲ୍‌ ପଡ଼ିବ। ଚୁସ୍‌କିଟ୍‌ର ଗାଁ ସ୍କିଟ୍‌ପୋ ୟୁଲ୍ ର ସବୁ ପିଲା ସହଜରେ ସବୁଦିନ ସ୍କୁଲ ଯାଆନ୍ତି। ଛୋଟ ଝିଅ ଚୁସ୍‌କିଟ୍‌ ପାରେ ନାହିଁ। ସେ ଭିନ୍ନକ୍ଷମ ଥିଲା ଓ ଚାଲି ପାରୁ ନଥିଲା।
ଅନ୍ୟମାନଙ୍କ ଭଳି ଚୁସ୍‌କିଟ୍‌ ଗୋଡ଼ ଥାଇ ଜନ୍ମ ହୋଇଥିଲା। ମାତ୍ର ଏହା କାମ କରୁ ନଥିଲା। ତା ବାପା ତାକୁ ଗାଁର ଆମ୍‌ଛି ଓ ଲେ ରେ ଥିବା ଡାକ୍ତରମାନଙ୍କ ପାଖକୁ ନେଇଥିଲେ। କିନ୍ତୁ ସେମାନଙ୍କର ଔଷଧ କାମ ଦେଲା ନାହିଁ। ସାନଭାଇ ଷ୍ଟୋବଡନ୍‌ ଓ ଅନ୍ୟ ସମ୍ପର୍କୀୟ  ଭାଇ ଭଉଣୀଙ୍କୁ ଠାରୁ ସେ କୌଣସି ଭାବରେ ଅଲଗା ବୋଲି ଚୁସ୍‌କିଟ୍‌ ପ୍ରଥମେ ପ୍ରଥମେ ଅନୁଭବ କରି ପାରି ନଥିଲା। ପରେ ପରେ ସେ ଦେଖିଲା ସେମାନେ ଯାହାସବୁ ସହଜରେ କରିପାରୁଛନ୍ତି ସେ କରିପାରୁନାହିଁ। “କିଛି କଥା ନାଇଁ,” ସେ ମନଦୁଃଖ କଲାବେଳେ ତା’ର ବାପା କହୁଥିଲେ, “ତୁ ତ ସେମାନଙ୍କ ଅପେକ୍ଷା ଭଲ ସିଲେଇ କରୁଛୁ ଓ ଭଲ ଚିତ୍ର କରୁଛୁ।” ବାପା ତା ପାଇଁ ପ୍ରାୟ ସମୟରେ ଲେ ରୁ ରଙ୍ଗୀନ ପେନ୍‌ସିଲ୍‌ ଆଣି ଦିଅନ୍ତି।
ତା’ ମାଆ ରୋଷେଇଘରେ ରାନ୍ଧୁଥିଲା ବେଳେ ସେ ଖରକା ପାଖେ ବସେ ଓ ଯାହା ଦେଖେ ଆଙ୍କେ। ସବୁଦିନ ସକାଳେ ସେ ତାଙ୍କ ଘରର ପଶୁମାନେ ଚରିବାକୁ ଛଡ଼ା ହେଉଥିବାର ଦେଖୁଥିଲା। ସେ ପାଖରେ ବହୁଥିବା ଝରଣାର ନୀଳପାଣି କୁ ଦେଖି ପାରୁଥିଲା। ତାଙ୍କ ଘରକୁ ଆସୁଥିବା ଅତିଥିଙ୍କ ଖବର ସେ ହିଁ ପ୍ରଥମେ ଜଣାଉ ଥିଲା।
ଚକ ଲାଗିଥିବା ଚୌକିଟିଏ ଚୁସ୍‌କିଟ୍‌ ବ୍ୟବହାର କରୁଥିଲା। ବଡ଼ମାନେ ଏହାକୁ “ହୁଇଲ୍‌ ଚେୟାର” କହୁଥିଲେ। ତୁମ ହାତରେ ତୁମେ ଚକକୁଘୂରାଇ ଆଗ, ପଛ ବାଁ, ଡାହାଣ ସବୁ ଦିଗକୁ ଯାଇପାରିବ। ନିଜ ଦେହ ତଥା ଚୌକିର ଓଜନକୁ ଠେଲିବା ପାଇଁ ଟାଣୁଆ ହାତ ଦରକାର। ଯେଉଁ ଦିନ ବାପା ଘରକୁ ପ୍ରଥମେ ‘ହୁଇଲ୍‌ ଚେୟାର’ ଆଣିଲେ ଘରେ ସମସ୍ତେ ବହୁତ ଖୁସି ହୋଇଗଲେ।
“ଏବେ ଆଉ ମତେ ଚୁସ୍‌କିଟ୍‌ କୁ ବୋହିକି ନବାକୁ ପଡ଼ିବନି, ମୁଁ ତାକୁ ‘ହୁଇଲ୍‌ ଚେୟାର୍’ରେ ଚାରିଆଡେ ବୁଲାଇ ପାରିବି,” ମାଆ କହିଲେ। ତାଙ୍କ ଆଖିରେ ଖୁସିର ପାରିବି,” ମାଆ କହିଲେ। ତାଙ୍କ ଆଖିରେ ଖୁସିର ଲୁହ ଥିଲା। “ଆଉ ମୁଁ ଯୁଆଡ଼େ ଚାହିଁବି ଯାଇପାରିବି!” ଖୁବ୍‌ ଖୁସିରେ ଚୁସ୍‌କିଟ୍‌ କହିଲା।“ହଉ  ହଉ, ମୁଁ ତୋ ହୁଇଲ ଚେୟାରରେ ଥରଟେ ବସି ଗୋଟେ ପଟକୁ ଯାଇପାରିବି କି?” ଷ୍ଟୋବ୍‌ଡ଼ନ ଅଳି କରି କହିଲା। ଚକ ଘୂରାଇ ଚାରିପଟେ ବୁଲିବା ପାଇଁ ମଧ୍ୟ ସେ ଇଚ୍ଛା କରୁଥିଲା। ଏହା ମଜା ଥିଲା। ତାଙ୍କର ବଡ଼ କଳା ବିରାଡ଼ି ବିଲା ହୁଇଲଚେୟାରକୁ ଡେଇଁଲା ଓ ସିଟକୁ ଭିଡ଼ିକି ଦେଖିଲା। “ହଁ, ଏଇଟା ଅଖାକନାଠୁ ଶୋଇବାକୁ ବେଶ୍‌ ଆରାମଦାୟକ,” ସେ ଘୁଡୁଘୁଡୁ ହେଲା।
ଧୀରେ ଧୀରେ ହୁଇଲ୍‌ଚେୟାର ବ୍ୟବହାର କରିବା ଚୁସ୍‌କିଟ୍‌ ଶିଖିଗଲା। ପ୍ରତିଦିନ ସନ୍ଧ୍ୟାବେଳେ ତାକୁ ହୁଇଲ୍‌ଚେୟାରରେ ବସାଇ ଘରର ବାହାରପଟକୁ ନେବାକୁ ତା ମାଆକୁ ସେ କହୁଥିଲା। ସେଠାରୁ ସେ ଦଳଦଳ ହୋଇ ଖୁସି ଗପ କରି ଫେରୁଥିବା ସ୍କୁଲ୍‌ପିଲାଙ୍କୁ ଦେଖୁଥିଲା।  କାମ ତଥା ବଜାର କରିବାକୁ ଯାଇଥିବା ଲୋକମାନଙ୍କୁ ନେଇ କିଛି କ୍ଷଣ ମଧ୍ୟରେ ସନ୍ଧ୍ୟାବେଳେ ବସ୍‌ ଲେ ରୁ ଫେରୁଥିଲା। ରୋଷେଇଘର ଝରକା ବାଟେ ଦିଶୁଥିବା ପୃଥିବୀ ଠାରୁ ଏହା କେତେ ସୁନ୍ଦର ଥିଲା!
ଦିନେ ସନ୍ଧ୍ୟାରେ ଯେତେବେଳେ ଚୁସକିଟ୍ ତା ଜେଜେବାପାଂକ ସହ ଘରର ବାହାର ପଟେ ବସିଥିଲା, ପୁଅ ପିଲାଟିଏ ତା ପାଖକୁ ଅସିଲା।  ସେ ଚିଠି ଟିଏ ଆଣି ଥିଲା ଓ ଜେଜେ ବାପାଂକୁ  ଦେଲା।"ଜୁଲେ !
ବସ୍ ଡ୍ରାଇଭର୍ ଏଇ ଚିଠିଟି ଆପଣଂକୁ ଦେବାକୁ କହିଲା," ପିଲାଟି କହିଲା। "ମୋ ନାଁ ଅବଦୁଲ୍," ଚୁସକିଟ୍ ଆଡ଼କୁ ବୁଲି ପଡ଼ି ସେ କହିଲା, "ମୁଁ ସରକାରୀ ସ୍କୁଲରେ ଷଷ୍ଠ ଶ୍ରେଣୀରେ ପଢ଼େ। ତୁମେ କାହିଁକି ସ୍କୁଲ ଆସୁନା ବୋଲି ମୁଁ ପ୍ରାୟ ଭାବେ। ""ଜୁଲେ!
ଅବଦୁଲ୍", ଚୁସକିଟ୍ ଅଭିବାଦନ ଜଣାଇଲା।  "ମୁଁ କେବେ ସ୍କୁଲ ଯାଇନି।  ସ୍କୁଲ୍ କୁ ଯିବା ରାସ୍ତା ଏତେ ତେଢ଼ା ମେଢ଼ା ଓ ଗୋଡ଼ି ପଥର ଭର୍ତ୍ତି ଯେ ମୋ ହୁଇଲ୍ ଚେୟାର୍ ଓଲଟି ପଡ଼ିବ।  ତା ଛଡ଼ା ସ୍କୁଲ ସାମନାର ସେଇ ଛୋଟ ଝରଟିକୁ ମୁଁ ତ ପାରି ହେଇ ପାରିବିନି।  ମତେ ସବୁଦିନ ବୋହି ନେବା ଓ ଫେରିବା ମୋ ବାପାମାଆଂକ ପକ୍ଷେ ବହୁତ କଷ୍ଟ ହେବ। "
“କିନ୍ତୁ ତୁମେ କ’ଣ ସ୍କୁଲ ଆସିବା ପାଇଁ ଚାହୁଁଛ?” ଅବଦୁଲ୍‌ ପଚାରିଲା। “ନିଶ୍ଚୟ”, ଚୁସ୍‌କିଟ୍‌ ଉତ୍ତର ଦେଲା। “ମୋ ସାନଭାଇଠୁ ମୁଁ ସ୍କୁଲ୍‌ ବିଷୟରେ ସବୁ ଶୁଣେ। ତୁମ ସମସ୍ତଙ୍କ ଭଳି ମୁଁ ମଧ୍ୟ ପଢ଼ିବାକୁ ଚାହେଁ। ସାଙ୍ଗ ହେବାକୁ ଚାହେଁ। ଖେଳିବାକୁ ଇଚ୍ଛା କରେ, ୟୁନିଫର୍ମ ପିନ୍ଧିବାକୁ ଭାବେ ଏବଂ ପରୀକ୍ଷାରେ ବସି ଲେଖିବାକୁ ଚାହେଁ।ବେଳେବେଳେ ମୋ ଭାଇ ସ୍କୁଲରୁ ଶିଖି ଆସିଥିବା ଗୀତ ମତେ ଶିଖାଏ; ମତେ ଭଲ ଲାଗେ। ତୁମେ ହୁଏତ ବିଶ୍ୱାସ କରିବନି ମୁଁ ବେଳେବେଳେ ସ୍ୱପ୍ନ ଦେଖେ ମୁଁ ସ୍କୁଲ ବ୍ୟାଗ୍‌ ନେଇଯାଉଛି, ପ୍ୟାକ୍ କରାହୋଇଥିବା ଲଞ୍ଚ୍‌ ଖାଉଛି...”
“ବାସ!
ବାସ୍!” ତା ଜେଜେବାପା ବାଧା ଦେଲେ, ସ୍ୱପ୍ନ ଦେଖିବା ବନ୍ଦକର। ଚୁସ୍‌କିଟ୍‌, ତୁ ଜାଣୁ ଯେ ତୁ କେବେ ବି ସ୍କୁଲ୍‌ ଯାଇପାରିବୁ ନାହିଁ। ତତେ ଏକଥା ମୁଁ ବହୁବାର କହିସାରିଲିଣି। ଘରେ ଯେତିକି ପଢ଼ିପାରୁଛୁ, ପଢ଼।”
“ମେମେ-ଲି, ହଉ!” ଚୁସ୍‌କିଟ୍‌ ଲୁହ ଭର୍ତ୍ତି ଆଖିରେ କଅଁଳେଇ କହିଲା। କାରଣ ତା ଜେଜେବାପା ରାଗିକି ପଳଉଥିଲେ। “ମୋ ଅନୁଭବ ଜେଜେବାପା ବୁଝିପାରୁ ନାହାନ୍ତି।” ଚୁସ୍‌କିଟ୍‌ କହିଲା।”ମୋର ମନେ ଅଛି ମୋ ଭାଇ କେମିତି ପଣିକିଆ ଘୋଷୁଥିଲା। କେମିତି ପଢ଼ିବା ଶିଖିଲା!
ମୋ ମାଆ ବାପା ବି ଖୁସି ହେଉଥିଲେ। କାରଣ ସେମାନେ କେବେ ସ୍କୁଲ ଯାଇ ନଥିଲେ। ମୁଁ ବି ପଢ଼ି ଶିଖିବା ଚାହେଁ। ଅଙ୍କ କଷିବାକୁ ଚାହେଁ। ତୁମେ ବୁଝିପାରୁଛ ନା?” “ହଁ ବୁଝୁଛି,” ଅବଦୁଲ କହିଲା। “ଚୁସ୍‌କିଟ୍‌, ମୁଁ ପୁଣି ତମକୁ ଭେଟିବି। ଏବେ ଯାଇଛି। ମୋ ମାଆ ମତେ ଅପେକ୍ଷା କରିଥିବ।ଜୁଲେ!”
ତା’ପର ଦିନ ପ୍ରାର୍ଥନା ସଭାପରେ ଅବଦୁଲ୍‌ ସିଧା ପ୍ରଧାନଶିକ୍ଷକଙ୍କ କୋଠରୀକୁ ଗଲା। “ଜୁଲେ, ଆଝାଙ୍ଗ-ଲି!” ସେ ସମ୍ମାନ ଜଣାଇଲା। “ମୁଁ ଆମ ଗାଆଁର ଝିଅଟିଏ ବିଷୟରେ କଥା ହେବାକୁ ଚାହେଁ; ଯିଏକି କେବେ ସ୍କୁଲ ଆସି ନାହିଁ। ତା ନାଁ ଚୁସ୍‌କିଟ୍। ସେ ଷ୍ଟୋବଡନ୍‌ର ଭଉଣୀ।” “ଆଛା,” ପ୍ରଧାନ ଶିକ୍ଷକ ଉତ୍ତର ଦେଲେ। “ମୁଁ ତାକୁ ଜାଣେ। ସେ ଭିନ୍ନକ୍ଷମ। ନୁହେଁ କି?”
“ହଁ, ଆଝାଙ୍ଗ-ଲି, ସେ ହୁଇଲ୍‌ ଚେୟାର ବ୍ୟବହାର କରେ। କିନ୍ତୁ ସ୍କୁଲ୍‌ ଆସିପାରେ ନାହିଁ। କାରଣ ତା ଘରଠୁ ସ୍କୁଲଯାଏଁ ରାସ୍ତାଭାରି ତେଢ଼ାମେଢ଼ା ଓ ଖରାପ। ଆଝାଙ୍ଗ-ଲି, ମୁଁ ଚାହୁଁଥିଲି ଆପଣ ଯଦି ତା ପାଇଁ କିଛି କରିପାରନ୍ତି!
ଆମେ ସମସ୍ତେ ଏକାଠି ହେଇ ସ୍କୁଲ ଆସିବା ରାସ୍ତା ସମାନ କରିଦେଇ ପାରିବୁ ଏବଂ ଝରଣା ଉପରେ ଛୋଟ ପୋଲଟିଏ ତିଆରି କରିଦେଇପାରିବୁ!” “ଇଏ ତ ବହୁତ ଭଲ କଥା ଅବଦୁଲ୍‌“, ପ୍ରଧାନ ଶିକ୍ଷକ ତା ପିଠି ଥାପୁଡ଼େଇ ଦେଇ କହିଲେ, “ତୁ ଚୁସ୍‌କିଟ୍‌ ଓ ତା ସମସ୍ୟା ବିଷୟରେ କଣ ପାଇଁ ଚିନ୍ତା କଲୁ?” “ଆଝାଙ୍ଗ-ଲି, ଗତ ସପ୍ତାହରେ ଆମର ନଗର ବିଜ୍ଞାନ ଶ୍ରେଣୀରେ ଆମେ ନାଗରିକର ମୌଳିକ ଅଧିକାର ବିଷୟରେ ପଢ଼ିଲୁ। ପ୍ରତ୍ୟେକ ପିଲାର ପଢ଼ିବାରେ ଅଧିକାର ଭିଷୟରେ ପଢ଼ିଲୁ। ପ୍ରତ୍ୟେକ ପିଲାର ପଢ଼ିବାର ଅଧିକାର ଅଛି। ଏହା ଚୁସ୍‌କିଟ୍‌ ପାଇଁ ମଧ୍ୟ ପ୍ରଯୁଜ୍ୟ। ନୁହେଁ କି?” “ହଁ, ତୁ ପୁରାପୁରି ଠିକ୍‌ କହୁଛୁ, ଅବଦୁଲ୍‌!
ମୁଁ ଅନ୍ୟ ଶିକ୍ଷକ ମାନଙ୍କ ସହିତ ଏ ବିଷୟରେ ପ୍ରଥମେ ଆଲୋଚନା କରେ।” ପ୍ରଧାନ ଶିକ୍ଷକ ଉତ୍ତର ଦେଲେ।
ତାପରଦିନ ପ୍ରଧାନ ଶିକ୍ଷକ ସବୁ ଶିକ୍ଷକଙ୍କୁ ଡକାଇ ବୈଠକଟିଏ କଲେ। ସେ ଆବଦୁଲ୍‌ର ଭାବନା ଶିକ୍ଷକ ମାନଙ୍କ ସହିତ ଆଲୋଚ଼ନା କଲେ ଓ ସେମାନଙ୍କର ଅନୁଭବ ଜାଣିବାକୁ ଚାହିଁଲେ। ଶିକ୍ଷକମାନଙ୍କ ମଧ୍ୟରୁ ଜଣେ କହିଲେ “ଅସମ୍ଭବ!
ଗୋଟେ ଭିନ୍ନକ୍ଷମ ପିଲାକୁ ଆମ ସ୍କୁଲରେ କେମିତି ରଖିବା?
ସେ କେମିତି ଲେଖିବ?
କେମିତି ଅନ୍ୟପିଲାଙ୍କ ଭଲି ଟଏଲେଟ୍‌ ଯିବ?”
”ଠିକ୍‌ ସେୟା। ଯାହା ମୁଁ କରିବାକୁ ଚାହୁଁଛି,” ପ୍ରଧାନ ଶିକ୍ଷକ କହିଲେ। “ମୁଁ ଶୁଣିଛି, ମେଣ୍ଟକ ୟୁଲ ଗାଁରେ ଗ୍ରାମ ଶିକ୍ଷା ସମିତି ତାଙ୍କ ଗାଁର ଗୋଟେ ଭିନ୍ନକ୍ଷମ ପିଲାପାଇଁ ସ୍ୱତନ୍ତ୍ର ଧରଣର ଟଏଲଟ୍‌ ତିଆରି କରିଛନ୍ତି। ସେମାନେ ସେଇଟା କେଉଁ ଭଳି କରିଛନ୍ତି, ଆମେ ତାଙ୍କୁ ପଚାରିବା। ପ୍ରଥମେ ଚୁସ୍‌କିଟ୍‌କୁ ସ୍କୁଲକୁ ଆଣିବାକୁ ହେବ। ତା’ପରେ ସେ ସ୍କୁଲରେ କଣ କେମିତି କରିବ ଦେଖିବା।”
ଦୁଇ ସପ୍ତାହ ପରେ ସରକାରୀ ସ୍କୁଲରେ ଗୋଟେ ବଡ଼ ଖୁସିର ବାତାବରଣ ଥିଲା। ସବୁପିଲା ଖେଳ ପଡ଼ିଆରେ ରୁଣ୍ଡହୋଇଥିଲେ। ସେମାନେ ସ୍କୁଲ ବ୍ୟାଗ ଆଣିନଥିଲେ। କାରଣ ସେଦିନ ପଢ଼ା ହେବାର ନଥିଲା।
ଶିକ୍ଷକମାନେ ପିଲାମାନଙ୍କୁ ଦଳରେ ବାଣ୍ଟିଦେଲେ। ଗୋଟେ ଦଳ ଚୁସ୍‌କିଟ୍‌ ଘର ସାମ୍‌ନାରେ କାମ କଲେ ଓ ଅନ୍ୟଦଳଟି ଝରଣା ଯାଏଁ ଯାଇଥିବା ରାସ୍ତାରେ କାମ କଲେ। କିଛି ବଡ଼ ପିଲା ଓ ଶିକ୍ଷକଙ୍କୁ ନେଇ ତୃତୀୟ ଦଳଟି କଠିନ ପରିଶ୍ରମ କରି ଝରଣା ଉପରେ କାଠର ମଜବୁତ୍‌ ପୋଲଟିଏ ତିଆରି କରିବାରେ ଲାଗିଲେ।
ରାସ୍ତାକୁ ଟେକା, ଗୋଡ଼ି, ପଥର କାଢ଼ି ସମାନ କଲାବେଳେ ଓ ଝର ନିକଟକୁ କାଠ ଖଣ୍ଡ ସବୁ ବୋହି ନେଲା ବେଳେ ପିଲାମାନେ ଖୁସିରେ ହସୁଥିଲେ ଓ ଗୀତ ଗାଉଥିଲେ। କାମ ସବୁ ଯୋଜନା ଅନୁଯାୟୀ ଠିକ୍‌ଠାକ୍‌ ହେଉଛି କି ନାଇଁ ଦେଖିବା ପଆଇଁ ପ୍ରଧାନଶିକ୍ଷକ ଗୋଟେ ଦଳ ପାଖରୁ ଆଉ ଗୋଟେ ଦଳ ପାଖକୁ ଯିବା ଆସିବା କରୁଥିଲେ।
ଚୁସ୍‌କିଟ୍‌ର ବାପା ମାଆ ସମସ୍ତଙ୍କୁ ଗରମ ଚା’ ଓ ବିସ୍କୁଟ୍‌ ଦେଲେ। ଚୁସ୍‌କିଟ୍‌ର ଜେଜେବାପା ଝରଣା ପାଖରେ ଥିବା ଏକ ବଡ଼ ଗଛ ତଳେ ବସି କାମରେ ବ୍ୟସ୍ତ ଥିବା ସ୍କୁଲପିଲାଙ୍କୁ ଦେଖୁଥିଲେ। “ଏମିତି ଗୋଟେ ଦିନ ଆସିବ ବୋଲି ମୁଁ କେବେ ଭାବି ନଥିଲି!” ଗାଲ ଉପରକୁ ଝରି ଆସୁଥିବା ଲୁହକୁ ପୋଛୁ ପୋଛୁ ସେ ଭାବିଲେ। ଦିନ ଶେଷରେ ହାଲିଆ ହୋଇ ମଧ୍ୟ ଖୁସିଥିବା ପିଲାମାନେ ନିଜ ନିଜ ଘରକୁ ଫେରିଲେ। ଚୁସ୍‌କିଟ୍‌ ଘର ଠାରୁ ସ୍କୁଲ ଯାଏଁ ରାସ୍ତା ବର୍ତ୍ତମାନ ପ୍ରସ୍ତୁତ !
﻿ତାର ଏପର୍ଯ୍ୟନ୍ତ ଜୀବନରେ ସେ ଆଜି ପ୍ରଥମ କରି ସ୍କୁଲ ଯାଇଥିଲା ଏବଂ ସେଇଥିପାଇଁ ସେ ଏତେ ଖୁସିଥିଲା!
ଗପରେ ବ୍ୟବହାର କରାଯାଇଥିବା କିଛି ନୂଆ ଶବ୍ଦ:  ଆବା-ଲି: ବାପା ଆମ୍‌ଛି: ତିବ୍ବତିଆନ୍‌ ଔଷଧରେ ତାଲିମ ପାଇଥିବା ସ୍ଥାନୀୟ ଡାକ୍ତର ବା ଗାଁ ବୈଦ୍ୟ। ଆମା-ଲି: ମାଆ ଆଝାଙ୍ଗ-ଲି: ଗୁରୁଜନମାନଙ୍କ ପାଇଁ ସମ୍ମାନ ସହିତ ବ୍ୟବହାର କରାଯାଇଥିବା ଶବ୍ଦ। ମେମେ-ଲି: ଜେଜେବାପା ଗୋନ୍‌ପା: ବୌଦ୍ଧମଠ ଗୁର୍‌ ଗୁର୍ ଚା:  ଏକ ପ୍ରାକାର ଲହୁଣୀ ତିଆରୀ ଚା ଯାହା କାଠର ଗୋଟେ ଲମ୍ୱା ଗୋଲାକାର ପାତ୍ରରେ ତିଆରି ହୁଏ। ଲହୁଣୀ, କ୍ଷୀର ଓ ଲୁଣ ସହିତ ଚା ଘୋରାଯାଏ। ମଛିଲାବେଳେ ଏକପ୍ରକାରର ଗୁର୍‌ ଗୁର୍‌ ଶବ୍ଦ ଆସେ। ତେଣୁ ଏହାକୁ ଗୁର୍‌ ଗୁର୍‌ ଚା କହନ୍ତି। ଜୁଲେ: ଅଭିବାଦନ ଓ ବିଦାୟ ଜଣାଇବା ଶବ୍ଦ
ମିଠେଇବାଲା ଚୁଲିରେ ନିଆଁ ଲଗାଇଲା Iପୁଣି ଚୁଲିରେ କଡ଼େଇ ବସାଇଲା I
କଡ଼େଇରେ  ଜିଲାପି ପକାଇଲା Iପୁଣି ଜିଲାପିକୁ ଚିନି ସିରାରେ ବୁଡ଼ାଇଲା I
ରାଧିକା ଜିଲାପି ଦେଖି ଖୁସି ହୋଇଗଲା I
ଆଖି ନଚାଇଲା, ଲାଳ ଗଡ଼େଇଲା I
ଘରୁ ପଇସା ନେଇ ଆସିଲା I
ମନ ଭରି ଜିଲାପି ଖାଇଲା I
ପାହାଡିଆ ଛେଳି ଉନା ସାକୁଲ୍ୟାଣ୍ଡ୍ ରେ ବାସୁ କରୁଥିଲା।ସାକୁଲ୍ୟାଣ୍ଡ୍ ଏକ ଅଦ୍ଭୁତ ଦେଶ। ଏହା ସମୁଦ୍ର କୂଳ ଠାରୁ ଜଙ୍ଗଲ ପର୍ଯ୍ୟନ୍ତ ଏବଂ ଉପତ୍ୟକା ଠାରୁ ପାହାଡ଼ ପର୍ଯ୍ୟନ୍ତ ବିସ୍ତାରିତ ଅଟେ।
ପଶୁ ସାକୁଲ୍ୟାଣ୍ଡ୍ କୁ ବହୁତ ଭଲପାନ୍ତି।ସେଠାରେ ଠେକୁଆ ଓ ହରିଣ ପାଇଁ ଶବୁଜ ଘାସ, ଭାଲୁ ଓ ପକ୍ଷୀଙ୍କ ପାଇଁ ପୋକ ଏବଂ କୁମ୍ଭୀର ଓ ଜଙ୍ଗଲୀ ବିଲେଇ ପାଇଁ ମାଛ ମିଳୁଥିଲା। ସମସ୍ତଙ୍କ ପାଇଁ ଥଣ୍ଡା ନିର୍ମଳ ପାଣି ମିଳୁଥିଲା।
ଉନା ଅନ୍ୟ ମାନଙ୍କ ଠାରୁ ଉଚ୍ଚ ରେ  ପାହାଡ ର ଶିଖରରେ ରହୁଥିଲା। ପାହାଡର ଲମ୍ବା ପଥୁରିଆ ରାସ୍ତା ରେ ଉପର ତଳ ହେବା ବଡ଼ କଠିନକର ଥିଲା। ସେ ଅନ୍ୟ ପଶୁ ମାନଙ୍କ ସାଥିରେ ଅଧିକ ସମୟ ବିତାଇ ପାରୁ ନ ଥିଲା ଏବଂ ଏକଲା ରହିବା ତାର ଅଭ୍ୟାସ ହୋଇ ଯାଇଥିଲା। ସେ ତ ଏକଲା ରହିବାକୁ ଭଲ ମଧ୍ୟ ପାଉଥିଲା - ତାର ଯାହା ଇଛା ଏବଂ ଯେତେବେଳେ ଇଛା ତାହା କରିପାରୁଥିଲା।ବେଳେବେଳେ ଉନା ଭାବୁଥିଲା ଯେ ଅନ୍ୟମାନେ ବୋକା ଅଟନ୍ତି| "ସେମାନେ କାହିଁକି ସବୁବେଳେ ସବୁକିଛି ମିଳିମିଶି କରନ୍ତି?
ସେମାନେ କଣ ନିଜେ ନିଜେ ଝରଣା ନିକଟକୁ ଯାଇପାରନ୍ତି ନାହିଁ?
ମୁ ଯାଏ," ଭାବିଲା ଉନା।ସମସ୍ତ ପଶୁ ତାଙ୍କ କାମ ଭିନ୍ନ ଭିନ୍ନ ଶୈଳୀରେ କରୁଥିଲେ। ଉନା କିନ୍ତୁ ନିଜର ଶୈଳୀ କୁ ହିଁ ଉତ୍ତମ ମାନୁଥିଲା।
ଧିରେ ଧିରେ ସାକୁଲ୍ୟାଣ୍ଡ୍ ର ଜଳବାୟୁ ବଦଳିବାକୁ ଲାଗିଲା, କିନ୍ତୁ ପଶୁମାନେ ମୋଟେ ଧ୍ୟାନ ଦେଉ ନ ଥିଲେ।ଦିନେ, ତିମି ଯିଏ ବର୍ଷସାରା ସାକୁଲ୍ୟାଣ୍ଡ୍ ର ପାଣିରେ ସମୟ ବିତାଉ ଥିଲେ, ଘୋଷଣା କଲେ ସେମାନେ ଅନ୍ୟ ସ୍ଥାନ କୁ ଯାଇ ରହିବେ।
"କାହିଁକି?"
ପଚାରିଲେ କଇଁଛ। "ଏ ସ୍ଥାନ ତ ବହୁତ ଭଲ ଅଛି।""ଆମ ପାଇଁ ପାଣି ଗରମ ହୋଇଯାଉଛି," କହିଲେ ତିମି। "ଆମକୁ ଆହୁରି ଉତ୍ତରକୁ, ଯେଉଁଠି ପାଣି ଥଣ୍ଡା ଥିବ ସେଠାକୁ ଯିବାକୁ ପଡ଼ିବ।" ତିମି ଥଣ୍ଡା ପାଣି ରେ ରହିବାକୁ ଭଲପାନ୍ତି କିନ୍ତୁ ସାକୁଲ୍ୟାଣ୍ଡ୍ ର ପାଣି ବର୍ତ୍ତମାନ ବହୁ ଗରମ ହୋଇଯାଇଥିଲା।
କଇଁଛ ଆଉ ତିମି ଗାଉଥିବା ସୁନ୍ଦର ଗୀତ ଶୁଣି ପାରିବେ ନାହିଁ। କିନ୍ତୁ ସେମାନେ ଏହି ବିଷୟରେ ବେଶୀ କିଛି ଚିନ୍ତା କରୁ ନ ଥିଲେ। "ଯାହେଉ ଆମେ ତ ଭଲ ଅଛୁ" କଇଁଛ ଭାବିଲେ।"ପିକୀ, ପିକୀ," ଉନା ନିଜକୁ କହୁଥିଲା। "ବେଶି ଗରମ କିମ୍ବା ଥଣ୍ଡା ମୁଁ ଚିନ୍ତା କରୁନାହିଁ!
ସେମାନେ ମୋ ଭଳିଆ ହେବା ଉଚିତ।"ସମସ୍ତେ ତିମିଙ୍କ ବିଷୟରେ ଭୁଲିଗଲେ। ଦିନେ କଇଁଛ ମଧ୍ୟ ନିଜ ଜିନିଷପତ୍ର ବାନ୍ଧି ବାହାରି ଯିବାକୁ ଲାଗିଲେ।"କାହିଁକି" ପଚାରିଲେ ଜଙ୍ଗଲୀ ବିଲେଇ।" ତୁମେ ତ ଏଠାରେ ଖୁସିରେ ଥିଲ।"ଆମ ପାଇଁ ବହୁତ କମ୍ ବାଲି ରହିଛି" କହିଲେ କଇଁଛ, ଯିଏ ବାଲୁକା ସମୁଦ୍ରକୂଳ ରେ ଅଣ୍ଡା ଦିଅନ୍ତି।"ବାଲି କୁଆଡେ ଗଲା?"
ପଚାରିଲେ ଜଙ୍ଗଲୀ ବିଲେଇ। "ଆମେ ଏତିକି ଜାଣୁ ଯେ ସେ ବଡ଼ ପଥର ଯାଏଁ ବାଲିଥିଲା," କହିଲା ବୃଦ୍ଧ କଇଁଛ। "କିନ୍ତୁ ସେ ବଡ଼ ପଥର ଆଉ ସେତେ ବଡ଼ ଦେଖା ଯାଏ ନାହିଁ - ପାଣି ତାକୁ ବୁଡାଇ ଦେଲାଣି।" "କଇଁଛ ମାନଙ୍କ ପାଇଁ ବହୁତ ଖରାପ ହେଲା। କିନ୍ତୁ ଯା ହେଉ ମୁଁ ତ ଠିକ ଅଛି," ଭାବିଲେ ଜଙ୍ଗଲୀ ବିଲେଇ।
ଉନା କଇଁଛମାନଙ୍କୁ ଛାଡିଯିବା ଦେଖି ଭାବିଲା "ପାଣିରେ ବାଲି ବୋହିଗଲା ତ ମୋର କଣ ହେଲା?
କଇଁଛମାନଙ୍କୁ ମୋ ଭଳିଆ ବୁଦ୍ଧିମାନୀ ଭାବେ କେଉଁଠି ବାସ କରିବାକୁ ହେବ ତାହା ନିଶ୍ଚିତ କରିବାକୁ ଥିଲା।"ଉନା ସବୁକଥା ଭୁଲିଯାଇ ଖାଇବାକୁ କିଛି ଘାସ ଖୋଜିବାରେ ବାହାରିଗଲା।
ତା’ପରେ ଜଙ୍ଗଲୀ ବିଲେଇ ଛାଡ଼ି ଚାଲିଗଲେ। ତାଙ୍କୁ ଆଉ ଝରଣାରେ ଭଲ ମାଛ ମିଳୁ ନ ଥିଲା। ଝରଣା କେବଳ ଜଳ ର ଏକ କ୍ଷୀଣ ଧାରା ହୋଇ ରହିଯାଇଥିଲା।ହରିଣ ଭାବିଲା, "ଓହୋ ଜଙ୍ଗଲୀ ବିଲେଇଙ୍କ ପାଇଁ କେତେ ବଡ଼ କଥା ହେଲା। ଚାଲ ମୁଁ ତ ଠିକ ଅଛି।"ଉନା ଯେଉଁଠି ନିତି ପାଣି ପିଉଥିଲା ସେ ଝରଣା କୁ ଦେଖିଲା। "ଜଙ୍ଗଲୀ ବିଲେଇ ବହୁତ ଶକ୍ତିଶାଳୀ ଅଟନ୍ତି, କିନ୍ତୁ ମୋ ଭଳିଆ ଶକ୍ତିମାନ ହୋଇ ନ ଥିବେ।"
ଦିନେ ଉନା କିଛି ଅସାମାନ୍ୟ ଦେଖିଲା। ପ୍ରତିବର୍ଷ ପାହାଡ ଉପର ବରଫ, ଆଇସ୍ କ୍ୟୁବ୍ ଭଳି ପିଘିଳି ତା’ଝରଣା କୁ ପାଣିରେ ଭରିଦିଏ। କିନ୍ତୁ ବର୍ତ୍ତମାନ ବହୁତ କମ୍ ବରଫ ଥିଲା। ଉନା ଠିକ ସେ ବୁଝିପାରୁ ନ ଥିଲା ଏବଂ ଭାବିଲା, "ଆଜି ବୋଧେ ସେମିତି କମ୍ ଭଳିଆ ଦେଖା ଯାଉଛି।"
ସାକୁଲ୍ୟାଣ୍ଡ୍ କୁ ଅଜବ ପଶୁ ଆସିବାକୁ ଲାଗିଲେ।ପ୍ରତ୍ୟେକେ ଗାଈ ମାନଙ୍କ ସଙ୍ଗେ ବନ୍ଧୁତ୍ୱ କରିବାକୁ ଚାହିଁଲେ। କିନ୍ତୁ ନୂତନ ଆଗମନକାରୀ ତାଙ୍କ ପ୍ରତି ଧ୍ୟାନ ହିଁ  ଦେଲେ ନାହିଁ - ସେମାନେ ଘାସ ଚରୁଥିଲେ ଓ  ପାକୁଳି କରୁଥିଲେ ଏବଂ ପାକୁଳି କରିଯାଉ ଥିଲେ। ସେମାନେ ବହୁ ଅଧିକ ସଂଖ୍ୟା ରେ ଥିଲେ!
ଘାସ ଯେତେବେଳେ ଅଦୃଶ୍ୟ ହେବାକୁ ଲାଗିଲା, ହରିଣ ମାନେ ଏହା ଦେଖି ଖୁସି ନ ଥିଲେ। ହରିଣମାନଙ୍କୁ ନିଜ ଇଛାମୁତାବକ ଘାସ ପର୍ଯ୍ୟାପ୍ତ ମାତ୍ରାରେ ପାଇବାକୁ ସାକୁଲ୍ୟାଣ୍ଡ୍ ରୁ ବାହାରକୁ ଯିବାକୁ ପଡ଼ିଲା।"ହଁ - ବେଳେବେଳେ ମୋତେ କଣ ଖାଇବାକୁ ପଡ଼େ ସେମାନଙ୍କୁ ଦେଖିବାକଥା," ଭାବିଲା ଉନା। "ବେଳେବେଳେ ମୋତେ ପଥର ଉପର ଶିଉଳି ଚାଟିବାକୁ ପଡ଼େ। ମୋତେ ମୋଟେ ଭଲ ଲାଗେନାହିଁ।"ଉନା ଯେତେ ପାରିଲା ସେତିକି ଦିନ ପାହାଡ ଉପରେ ରହିଲା, କିନ୍ତୁ ଅନେକ ସମୟରେ ତା’କୁ ପର୍ଯ୍ୟାପ୍ତ ଖାଦ୍ୟ କିମ୍ବା ପାଣି ବିନା ରହିବାକୁ ପଡୁଥିଲା।
ଶେଷରେ, ଭୋକରେ ଓ ଶୋଷରେ, ଉନା ଦୁର୍ଗମ ପାହାଡ଼ ପଥ ରେ ଓହ୍ଲାଇଗଲା। ରାସ୍ତାରେ କିଛି ଘାସ ସେ ଚାଖି ଦେଖିଲା, କିନ୍ତୁ ତାକୁ ତାହା ପସନ୍ଦ ହେଲା ନାହିଁ।ଉପତ୍ୟକାରେ ଗୋଟେ ଝରଣା ସେ ପାଇଲା, କିନ୍ତୁ ପାଣି ର ସ୍ୱାଦ କିଛି ଭଲ ନ ଥିଲା।ବର୍ତ୍ତମାନ ଉନା ବୁଝି ପାରିଲା ବାକି ଜନ୍ତୁ କାହିଁକି ଛାଡ଼ି ଚାଲିଗଲେ - ଏହା ବହୁ ମହତ୍ତ୍ଵପୁର୍ଣ ହୋଇଥାଏ ଯେ ତୁମକୁ ଉପଯୁକ୍ତ ଖାଦ୍ୟ ଖାଇବା ଏବଂ ପିଇବା ପାଣି ର ଶ୍ରୋତ ନିକଟରେ ହେବା ଦରକାର।
ସାକୁଲ୍ୟାଣ୍ଡ୍ ରେ  ଉନା ଯେତକ ପଶୁଙ୍କୁ ଜାଣିଥିଲା ସବୁ ଛାଡ଼ି ଚାଲିଯାଇଥିଲେ ଯେତେବେଳେ ତାଙ୍କର ଇଛାମତ ଖାଦ୍ୟ ପାଇଲେ ନାହିଁ, ଝରଣା ସୁଖୀ କାଦୁଅ ନଳା ରେ ପରିଣତ ହେଇଯିବାରୁ ଶୋଷ ରେ ବିକଳ ହେଉଥିଲେ ଏବଂ ଅନ୍ୟ ମାନଙ୍କ ପାଇଁ ଘର ବାନ୍ଧିବା ସକାଶେ ସେମାନେ ବାସ କରୁଥିବା ସ୍ଥାନର ଗଛ କଟା ହୋଇଗଲା।ଯେତେବେଳେ ପରିବର୍ତ୍ତନ ଅନ୍ୟ ମାନଙ୍କୁ ପ୍ରଭାବିତ କରୁଥିଲା, ଉନା ଓ ତା’ସାଙ୍ଗ ଭାବୁଥିଲେ "ଯା ହେଉ ଏହା ମୋର ସମସ୍ୟା ନୁହେଁ।" ମହାସାଗର ଗୁଡିକ ଗରମ ହୋଇଯିବାରୁ ତିମି ଛାଡ଼ି ଚାଲିଗଲେ ଉପଯୁକ୍ତ ସ୍ଥାନ ସନ୍ଧାନରେ। କଇଁଛ, ହରିଣ ଏବଂ ଉନା ମଧ୍ୟ ଚିନ୍ତା କରୁ ନ ଥିଲେ।କିନ୍ତୁ ପରେ, ସେମାନଙ୍କୁ ମାନିବାକୁ ହିଁ  ପଡିଲା "ବର୍ତ୍ତମାନ ମୁଁ।"ଉନା କୁ ମାନିବାକୁ ପଡ଼ିଲା ନିକଟରେ ବନ୍ଧୁ ରହିବା ନିହାତି ଆବଶ୍ୟକ। ସେ ଅନ୍ୟ ମାନଙ୍କୁ ଖୋଜିବା ପାଇଁ ଧୃଢ଼  ନିଶ୍ଚୟ କଲା।
ଯା ହେଉ ଏହା ମୋର ନୁହେଁସାକୁଲ୍ୟାଣ୍ଡ୍ ରେ ବାସ କରୁଥିବା ଉନା ଏବଂ ତା’ସାଙ୍ଗ ମାନେ ଠିକ ଆମ ଭଳିଆ ଜଳବାୟୁ ପରିବର୍ତ୍ତନର ସମ୍ମୁଖୀନ କରୁଛନ୍ତି। ମନୁଷ୍ୟ ଅଧିକ ରୁ ଅଧିକ ଗ୍ରୀନ୍ ହାଉସେସ୍ ଗ୍ୟାସେସ୍ (ଜିଏଚଜି) ଜଳାଉଛନ୍ତି - କୋଇଲା ଏବଂ ତେଲ ରୁ ଅଙ୍ଗାରକାମ୍ଲ ଗ୍ୟାସ୍ ଉତ୍ପନ୍ନ ହୁଏ। ଅଙ୍ଗାରକାମ୍ଲ ଗ୍ୟାସ୍ ଆମେ ଗଛ କାଟିଲା ବେଳେ ମଧ୍ୟ ଉତ୍ପନ୍ନ ହୁଏ, ଗୌଶାଳା ରୁ ମିଥେନ୍ ଗ୍ୟାସ୍, କାର୍ ଏବଂ ଅନ୍ୟ ଗାଡିରୁ ନାଇଟ୍ରୋସ୍ ଓକ୍ସାଇଡ୍ ଉତ୍ପନ୍ନ ହୋଇଥାଏ।ଏହି ଗ୍ରୀନ୍ ହାଉସ ଗ୍ୟାସେସ୍ ଗୁଡିକ ବାତାବରଣ ରେ ମିଶି ଭୁମଣ୍ଡଳ ର ଉଷ୍ମତା ବୃଦ୍ଧି ଏବଂ ଜଳବାୟୁ ପରିବର୍ତ୍ତନର କାରକ ହୋଇଥାଏ। ଏହି ଜିଏଚଜି ଦ୍ୱାରା ବାୟୁମଣ୍ଡଳ ରେ ଅଧିକ ଉଷ୍ମତା ବଢ଼ିବା ଯୋଗୁଁ ଧୃବ ଗୁଡିକର ବରଫ ପିଘଳି ଯାଉଛି ଏବଂ ସମୁଦ୍ର ର ଜଳସ୍ତର ବଢ଼ିଚାଲିଛି।ମୋଟାମୋଟି କହିବାକୁ ଗଲେ ବାତାବରଣ ଅଧିକ ଅନନୁମାନିକ ହୋଇଯାଉଛି - ଗ୍ରୀଷ୍ମ ଦିନେ ଥଣ୍ଡା, ଶୀତଦିନେ ଗରମ, ଏବଂ ବର୍ଷା ଯେପରି ସମୟାନୁସାରେ ଆସୁଥିଲା ଆଉ ଆସୁ ନାହିଁ। ଏହାହିଁ ଜଳବାୟୁ ପରିବର୍ତ୍ତନ।
ଜଳବାୟୁ ପରିବର୍ତ୍ତନ ଯୋଗୁଁ...ଜଙ୍ଗଲକୁ କାଟିଦେଲେ ପରିବେଶରେ ଅଙ୍ଗାରକାମ୍ଲ ଗ୍ୟାସ୍ ବଢ଼ିଯାଏ। ଜୀବଜନ୍ତୁ ତାଙ୍କ ନିବାସ ହରେଇ ଥାନ୍ତି ତା’ସାଙ୍ଗକୁ ଖାଦ୍ୟ ଅଭାବରେ ଜଙ୍ଗଲ ଛାଡ଼ି ମନୁଷ୍ୟ ଆବାସୀକ ସ୍ଥାନ କୁ ଖାଦ୍ୟ ସନ୍ଧାନରେ ଚାଲିଆସନ୍ତି।ଅସମୟ ବର୍ଷା ଯୋଗୁଁ କୃଷକ ଠିକ ଭାବେ ଚାଷ କରିପାରେ ନାହିଁ। ଅନେକ ସମୟରେ ସେ ବିହନ ତ ପୋତିଦିଏ କିନ୍ତୁ ବର୍ଷା ଅଭାବରୁ ତାଙ୍କ ଫସଲ ନଷ୍ଟ ହୋଇଯାଏ। ଚକଲେଟ୍ କିମ୍ବା ଆମ୍ବ ବିନା ଦୁନିଆ ର କଳ୍ପନା କରିଦେଖ କାରଣ ବର୍ଷାର ଅଭାବ କିମ୍ବା ଅତ୍ୟାଧିକ ବର୍ଷା ଯୋଗୁଁ ଫସଲ ନଷ୍ଟ ହୋଇଗଲା!ଅନାନୁମାନିକ ବର୍ଷା ମନୁଷ୍ୟ ର ମଧ୍ୟ କ୍ଷତି କରିଥାଏ। ଉଦାହରଣ ସ୍ୱରୂପ ବାତ୍ୟା, ନଈ ବଢି, ମରୁଡି ବେଳେ ମନୁଷ୍ୟ ନିଜ ବାସସ୍ଥାନ ହରେଇ ବସନ୍ତି।ଦୂଷିତ ଜଳବାୟୁ ଆମର ସ୍ୱାସ୍ଥ୍ୟକୁ ପ୍ରଭାବିତ କରେ ତେଣୁ ଆମେ ବାରମ୍ବାର ରୋଗରେ ଆକ୍ରମିତ ହେଇଥାଉ।ଜଳବାୟୁ ପରିବର୍ତ୍ତନ ମନୁଷ୍ୟଙ୍କୁ, ପୃଥିବୀ, ଏବଂ ଏହାର ସମସ୍ତ ପ୍ରାଣୀଙ୍କୁ ପ୍ରଭାବିତ କରିଥାଏ।
ଦିୟା ଘର ବାହାରେ ଖେଳୁଥିଲା I
ସେତିକିବେଳେ ସେ କାହାରି କାନ୍ଦିବାର ଶବ୍ଦ ଶୁଣିଲା I ସେ ଏପଟ-ସେପଟକୁ ଦେଖିବାକୁ ଲାଗିଲା I
ବିଲେଇର ଏକ ଛୋଟ ଛୁଆ ରାସ୍ତା କଡ଼ରେ ପଡ଼ିଥିଲା I
ଦିୟା ତା’ପାଖକୁ ଗଲା I ବିଲେଇର ଗୋଡ଼ରେ ଆଘାତ ଲାଗିଥିଲା I ଦିୟା ଚିନ୍ତାରେ ପଡ଼ିଗଲା I
ସେ ମାଆକୁ ଡାକ ପକାଇଲା I ମାଆ ବାହାରକୁ ଆସିଲେ ଏବଂ ବିଲେଇ ଛୁଆକୁ ଉଠେଇ ଘରକୁ ନେଇଗଲେ I
ମାଆ ବିଲେଇର ଗୋଡ଼ରେ ଔଷଧ ଲଗାଇ ପଟି ବାନ୍ଧି ଦେଲେ I
ଦିୟା ଗୋଟିଏ ଗିନାରେ ଅଳ୍ପ କ୍ଷୀର ଆଣିଲା I ମାଆ ଗିନାରେ ତାକୁ କ୍ଷୀର ପିଆଇଲେ I କ୍ଷୀର ପିଇବା କ୍ଷଣି ସେ ମାଆ କୋଳରେ ଶୋଇ ପଡ଼ିଲା I
ସେହି ଦିନ ଠାରୁ ବିଲେଇ ଛୁଆ ଦିୟା ସାଥିରେ ରହିବାକୁ ଲାଗିଲା I
ଗୋଟିଏ କୁକୁର I
ଗୋଟିଏ ବିଲେଇ I
ଗୋଟିଏ ଭୁଆ ବିଲେଇ I
କୁକୁର-ବିଲେଇ-ଭୁଆ ବିଲେଇ I
ତିନିଜଣ ମିଶି କଲେ ଚକୁଳି I
ଦରସିଝା ରହିଗଲା ଚକୁଳି I
ଆହୁରି ସିଝାଇଲେ ଚକୁଳି I
ଏବେ ପୁରା ପୋଡ଼ିଗଲା ଚକୁଳି I
ବଣ୍ଟିକୁ ପ୍ରଜାପତିଙ୍କ ସହିତ ଖେଳିବାକୁ ବହୁତ ଭଲ ଲାଗିଥାଏ I
ଏବଂ ଚଢ଼େଇମାନଙ୍କ ସହିତ ମଧ୍ୟ I
ତାକୁ କାଗଜର ଡଙ୍ଗା ସହିତ ଖେଳିବାକୁ ମଧ୍ୟ ଭଲ ଲାଗିଥାଏ I
ତାକୁ ବାଲିରେ ଘର ତିଆରି କରିବାରେ ମଜା ଲାଗେ I
ବଣ୍ଟି ଯେତେବେଳେ ଖେଳ ସାରି ଘରେ ପହଞ୍ଚେ ସେତେବେଳେ ମାଆ ତାକୁ ହାତ-ମୁହଁ ଧୋଇବାକୁ କୁହନ୍ତି I କିନ୍ତୁ ସେ ମାନି ନଥାଏ I
"ମୋତେ ସାବୁନ୍ ଭଲ ଲାଗେନି!"
ସେ ଚିଲେଇ କରି କହେ I
ଥରେ ରାତିରେ ସେ ସପନ ଦେଖିଲା I କୀଟାଣୁ ଏବଂ ଜୀବାଣୁମାନେ ତା'ର ବାଲି ଘରକୁ ଘେରିଯାଇ ତାକୁ ଆକ୍ରମଣ କରୁଛନ୍ତି I
କୀଟାଣୁମାନେ ବଣ୍ଟି ପଛରେ ପଡ଼ି ଯାଉଛନ୍ତି I ସେ ନିଜର ଜୀବନ ବଂଚାଇବାକୁ ଦୌଡୁଛି ଏବଂ ଚିତ୍କାର କରୁଛି, " ବଂଚାଅ....ବଂଚାଅ !"
ସେତିକିବେଳେ ସାବୁନ ରାଜା ବବଲୀ କେଉଁଠାରୁ ଆସି ସେଠାରେ ପହଂଚିଗଲେ I" ବଣ୍ଟି, ଡର ନାହିଁ," ସାବୁନ୍ ରାଜା କହିଲେ I"କୀଟାଣୁମାନଙ୍କ ଉପରେ ଆକ୍ରମଣ କର !"
ସାବୁନ୍ ରାଜା ନିଜର ଫେଣ ସେନାକୁ ଆଦେଶ ଦେଲେ I
ଫେଣ ସେନା ତୁରନ୍ତ କୀଟାଣୁମାନଙ୍କୁ ସେଠାରୁ ତଡ଼ିଦେଲେ I
ଆଜିକାଲି ବଣ୍ଟିକୁ ଗାଧୋଇବାକୁ ମଜା ଲାଗୁଛି Iସେ ଦାନ୍ତ ସଫା କରେ ଏବଂ ସାବୁନ୍ ଲଗାଇ ଭଲ ଭାବରେ ଗାଧେଇ ଥାଏ  I
ପହେଲମାନ ମହାଶୟ  |
ଦଶ କେ.ଜି.
କ୍ଷୀର ପିଇ ଯାଆନ୍ତି।
ପଚାଶପଟ ରୁଟି ଖାଇ ଯାଆନ୍ତି  |
ଶହେ କିଲୋ ଓଜନ ଉଠାନ୍ତି  |
ଖୁବ୍‌ ଦମ୍ଭରେ ଚାଲନ୍ତି|
ସବୁ ପିଲାଙ୍କ ଉପରେ ହୁକୁମ ଚଲାନ୍ତି|
ଦିନେ ଗପ୍ପୁ ପଚାରିଲା, “ମୋ ସାଂଗେ କୁସ୍ତି ଲଢିବ?”
ପହେଲମାନ ହସିଲା| ପୁଣି ରାଜି ହୋଇଗଲା |
ଦୁହେଁ ତାଳ ବଜେଇଲେ  |
ପହେଲମାନ ଗପ୍ପୁକୁ ଚାପି ଧରିଲା  |
ଗପ୍ପୁ ତା’ ପେଟରେ କୁତୁକୁତୁ କଲା  |
ହିଃ... ହିଃ... ହିଃ... ପହେଲମାନ ଡେଇଁ ପଡ଼ିଲା |
ଗପ୍ପୁ ତାକୁ ନଚେଇବାରେ ଲାଗିଲା  |
ହାଃ... ହାଃ... ହି... ହିଃ... ହିଃ... ହୋ... ହୋ... ପହେଲମାନର ଅବସ୍ଥା ଖରାପ |ପଡ଼ିଆ ଛାଡ଼ି ପଳେଇଗଲା  |
ଏଇନା ପିଲାମାନେ ତାକୁ ଡରନ୍ତିନି| ସିଏ ପିଲାଙ୍କୁ ଡରେ |
ଜିୟାର ମନ ଖାଲି ଖୁସିରେ ନାଚୁଥିଲା। ସେଦିନ ତା’ର ‘ମହାମେଳା’ ବୁଲିଯିବା କଥା!ସେ ତା’ ଅମ୍ମିର ଓଢ଼ଣୀ ଟାଣି ଅଧୈର୍ଯ୍ୟ ହୋଇ କହିଲା, ‘‘ଅମ୍ମି, ଜଲ୍‌ଦି ଚାଲ।’’ଅମ୍ମି ଖାଲି ହସିଲେ। ସେ ଜାଣିଛନ୍ତି ଜିୟାର ଏମିତି ଅଧୈର୍ଯ୍ୟ ହେବାର ପ୍ରକୃତ କାରଣ।
ସେ କହିଲେ, ‘‘ମହାମେଳା ତ ଦିନସାରା ଖୋଲା ରହିବ, ଜିୟା। ସେଟା କ’ଣ କୁଆଡ଼େ ପଳାଇଯାଉଛି?’’ ‘‘କିନ୍ତୁ ଉପରବେଳା ତ ରାଣୀ ପଳେଇଯିବନା ଗୋଟେ ବାହାଘରରେ ଯୋଗ ଦେବାକୁ ....’’ କହୁ କହୁ ହଠାତ୍ ଅଟକିଗଲା ଜିୟା। ଅମ୍ମି ଜୋର୍‌ରେ ହସିଉଠିଲେ। କହିଲେ, ‘‘ମୁଁ ଜାଣିଛି ପରା। ତମେ ଦିଟା  ବଦମାସ୍ ମିଶିକି ଏଇ ଯୋଜନା କରିଛ!’’
ରାଣୀ ହେଉଛି ଜିୟାର ପଡ଼ୋଶୀଘର ଝିଅ। ତାକୁ ପାଞ୍ଚବର୍ଷ। ସେ ଜିୟାକୁ ଭାରି ଭଲପାଏ। ଜିୟାର ବୟସ ଆଠ। ଦିଜଣ ଭାରି ସାଙ୍ଗ। ଜିୟା ଆଶ୍ଚର୍ଯ୍ୟ ହୋଇ ଭାବୁଥିଲା ଯେ ଅମ୍ମି କେମିତି ତାଙ୍କ ଦିଜଣଙ୍କ ରହସ୍ୟ କଥା ଜାଣିଗଲେ। ଅମ୍ମି ଆଖିଠାରି କହିଲେ, ‘‘ଏଇଟା ଅମ୍ମିର ଯାଦୁ!’’ ରାଣୀର ଅମ୍ମା ସହ କଥାହୋଇ ସେମାନେ ବି ମେଳା ବୁଲିଯିବାର ଯୋଜନା କରିଛନ୍ତି, ଏକଥା ସେ ଜିୟା କୁ କହିନଥିଲେ। ଅମ୍ମି ମାନଙ୍କର ବି ତ ଗୋଟେ ଗୁପ୍ତ ରହସ୍ୟ ଥାଏ।
ସବୁବର୍ଷ ପରି ଏଥରର ମହାମେଳା ଟି ଭାରି ବଢ଼ିଆ ଥିଲା। କିନ୍ତୁ ରାଣୀର ଆଖି ଓ ନାକ କେବଳ ଗୋଟେ ଜିନିଷକୁ ଖୋଜି ବୁଲୁଥିଲା। ରାଣୀ ଭାରି ଉତ୍ସାହିତ ହୋଇ କହିଲା, ‘‘ଜିୟା ଦିଦି, ମତେ ଏବେ ତା’ର ବାସ୍ନାହେଲାଣି। ରଫିକ୍ କାକାଙ୍କର ପ୍ରସିଦ୍ଧ ମାଂସ ବିରିୟାନି ଏବଂ ଅତି ସ୍ୱାଦିଷ୍ଟ ଗୋଲାପଜାମୁ। ମୋ ପାଇଁ ଗୋଟେ ପୁରା ପ୍ଲେଟ ଦରକାର। ହବ ତ......?’’
ଜିୟା ହସିଲା। ‘‘ପୁରା ପ୍ଲେଟ?
ତୋ ପେଟଠୁ ତୋ ଆଖି ବଡ଼ ହେଇଗଲାଣି ରାଣୀ।’’
ଜିୟା ତା ପଇସା ଗଣିଲା। ସେତିକି ପଇସାରେ କେବଳ ଗୋଟେ ପ୍ଲେଟ ବିରିୟାନି ଏବଂ ଗୋଟେ ପ୍ଲେଟ ଗୋଲାପଜାମୁ ହେବ। କିନ୍ତୁ ରାଣୀ ଏତେ ବ୍ୟାକୁଳ ହୋଇ ଅନେଇଥିଲା ଯେ ତା’କୁ କିଛି କହିବାକୁ ତା’ମନ ବଳିଲାନି। ସେ କହିଲା, ‘‘ରାଣୀ ଗୋଟେ କାମ କରିବା!
ଆମେ ଗୋଟେ ‘ଏକ ବିଭକ୍ତ ଦୁଇ’ କରିବା। ‘‘ଏକ ବିଭକ୍ତ ଦୁଇ?
ସେଇଟା ପୁଣି କ’ଣ?’’ ଜିୟା କହିଲା, ‘‘ତୁ ନିଜେ ଦେଖିବୁ ଯେ।’’
ଜିୟା ପଇସା କାଉଣ୍ଟରରେ ପଇସା ଦେଇ କହିଲା, ‘‘ରଫିକ୍ କାକା!
ଗୋଟେ ପ୍ଲେଟ ବିରିୟାନି ଦେବ।’’ ରାଣୀ ପ୍ରତିବାଦ କରି କହିଲା, ‘‘ଗୋଟେ ପ୍ଲେଟ?
ମୁଁ କହୁଥିଲି ଆମର ଜଣକା ଗୋଟେ ପ୍ଲେଟ ନା!
ଜିୟା କହିଲା, ‘‘ଏକ ବିଭକ୍ତ ଦୁଇ ଟା ଆହୁରି ମଜ୍ଜା ଲାଗିବ ଯେ’’। ବିରିୟାନି ପ୍ଲେଟ ଭରୁଭରୁ ରଫିକ୍ କାକା କହିଲେ, ‘‘ହଁ ଠିକ୍ କଥା।’’
ରଫିକ୍ କାକା ଗୋଟେ ବଡ଼ ମଟନ୍‌ଖଣ୍ଡ କୁ ଦି ଖଣ୍ଡ କରି ବିରିୟାନି ଭାତ ଉପରେ ଘୋଡ଼େଇକି ରଖିଦେଲେ। ତା’ପରେ ଗୋଟେ ତାଟିଆରେ ଗୋଲାପଜାମୁ ଭରିଲେ। ସାଧାରଣତଃ ସେ ଚାରିଟା ଦିଅନ୍ତି।ଏଥର କିନ୍ତୁ ଛଅଟି ଦେଲେ। ଜିୟା ସ୍ମିତହସ ହସି ତାଙ୍କୁ ଧନ୍ୟବାଦ ଜଣାଇଲା।
ରାଣୀ ଆଗରେ ତ ଯଥେଷ୍ଟ ବିରିୟାନି ଥିଲା। ‘‘ଏକ ବିଭକ୍ତ ଦୁଇ ମାନେ କ’ଣ ଦିଦି?
ମତେ ଏବେ କୁହ।’’ ଜିୟା ରାଣୀ ପ୍ଲେଟରେ ଖଣ୍ଡେ ମାଂସ ଓ ତା’ନିଜ ପ୍ଲେଟରେ ଖଣ୍ଡେ ମାଂସ ରଖିଲା। ଆଉ କହିଲା, ‘‘ଏକ ବିଭକ୍ତ ଦୁଇ ର ଅର୍ଥ ଆମେ ଗୋଟିଏ ଜିନିଷ ନେବା ଏବଂ ତାହାକୁ ଆମ ଦୁଇଜଣଙ୍କ ଭିତରେ ସମାନ ଭାବେ ବାଣ୍ଟିଦେବା’’। ରାଣୀ କହିଲା, ‘‘ଏଇଟା ତ ବଢ଼ିଆ କଥା। ଏଇଟା ତ ବାଣ୍ଟିବାର ଗୋଟେ ବଢ଼ିଆ ଉପାୟ। କିନ୍ତୁ ଆମେ ଏଇଟା କରିବା କେମିତି ଦିଦି?’’ ଆମେ ଏଇ ପ୍ଲେଟର କେନ୍ଦ୍ରମଧ୍ୟଦେଇ ଗୋଟେ ସିଧା ଗାର ଟାଣିବା। ଏମିତି କଲେ ବିରିୟାନି ପ୍ଲେଟଟି ଦୁଇ ସମାନ ଭାଗରେ ଭାଗ ହେଇଯିବ। ତୋ’ର ଗୋଟେ ଭାଗ ଆଉ ମୋର ଗୋଟେ ଭାଗ। ଏକ ବିଭକ୍ତ ଦୁଇ। ଦି ଜଣଙ୍କର ସମାନ ସମାନ।’’
ପାଞ୍ଚ ମିନିଟ ଭିତରେ ଝିଅ ଦି’ଜଣ ପ୍ଲେଟ ପୁରା ସଫା କରିଦେଲେ। ରାଣୀ କହିଲା, ‘‘ୟମି!
ମୋ ପେଟ ପୁରା ପୁରିଗଲା।’’ ଜିୟା କହିଲା, ‘‘ଆଚ୍ଛା, ଗୋଲାପ ଜାମୁ ପାଇଁ ଏକ ବିଭକ୍ତ ଦୁଇ କେମିତି କରିବା?’’
ରାଣୀ କହିଲା, ‘‘ଆରେ ହଁ, ଏଥର ମଝିରେ ଗାର ମୁଁ ଟାଣିବି।’’ ରାଣୀ ଗୋଲାପଜାମୁର ସିରାମଧ୍ୟରେ ତା’ନିଜ ଚାମଚ ସାହାଯ୍ୟରେ ଗୋଟେ ସିଧା ଗାର ଟାଣିଲା। କିନ୍ତୁ ଯେତେଥର ବି ସେ ଗାର ଟାଣିସାରି ତା’ ଚାମଚକୁ ଉଠାଇ ଆଣୁଥିଲା, ସେତେଥର ଗୋଲାପଜାମୁ ଗୁଡ଼ିକ ତାଟିଆର ମଝିକୁ ଭାସି ଚାଲି ଆସୁଥିଲେ। ମନଦୁଃଖରେ ସେ କହିଲା, ‘‘ଏମିତି ତ ହେଇପାରୁନି ଦିଦି। ଗୋଲାପଜାମୁରେ ଆମେ ଏକ ବିଭକ୍ତ ଦୁଇ କରିପାରିବାନି। ଜିୟା ହସିଲା। କହିଲା, ‘‘ଆମେ କରିପାରିବା। ଆମକୁ ଟିକେ ଅଲଗା ପ୍ରକାର କରିବାକୁ ହେବ।’’
ଜିୟା ରାଣୀ ପ୍ଲେଟରେ ଗୋଟେ ଗୋଲାପଜାମୁ ଦେଇ କହିଲା, ‘‘ଗୋଟେ ତୋର ଆଉ ଗୋଟେ ମୋର। ଆଉ ସିରାକୁ ବି ସେମିତି କରିବା। ତୋ’ର ଚାମଚେ ଆଉ ମୋର ଚାମଚେ।’’ ରାଣୀ କହିଲା, ‘‘ଠିକ୍ ଅଛି।ତା’ପରେ କ’ଣ କରିବା?’’ ଜିୟା କହିଲା, ‘‘ପୁଣିଥରେ ସେମିତି ହିଁ କରିବା। ଗୋଟେ ରାଣୀର, ଗୋଟେ ଜିୟାର। ଯେପର୍ଯ୍ୟନ୍ତ ସବୁ ଗୋଲାପଜାମୁ ଓ ସିରା ସରିନଥିବ, ସେ ପର୍ଯ୍ୟନ୍ତ କରୁଥିବା।’’
ରାଣୀର ଆଖି ଉଜ୍ଜ୍ୱଳ ଦେଖାଗଲା। ସେ କହିଲା, ‘‘ଏବେ ମୁଁ କରିବି ତ?
ଏଠି ଗୋଟେ, ସେଠି ଗୋଟେ। ଦେଖ ଦିଦି, ସବୁ ଜାମୁ ସରିଗଲା। ଏକ ବିଭକ୍ତ ଦୁଇ!’’
ଜିୟା କହିଲା, ‘‘ଆରେ ଏତେ ଜଲ୍‌ଦି ଜଲ୍‌ଦି କରନା। ଏକ ବିଭକ୍ତ ଦୁଇ ର ଅର୍ଥ ଗୋଟେ ଜିନିଷକୁ ଦୁଇଟି ସମାନ ଭାଗରେ ଭାଗ କରିବା। ଆଚ୍ଛା ରାଣୀ, ତୁ ଠିକ୍ ଭାବେ ଜାଣିଛୁ ତ ଆମ ଦି’ଜଣଙ୍କ ଭାଗ ପୁରା ସମାନ ଅଛି?’’ ରାଣୀ ମୁଣ୍ଡ ହଲାଇ ମନାକଲା। ଜିୟା କହିଲା, ‘‘ଚାଲ ତେବେ ଗଣିବା। ତୋର କେତେଟା ଜାମୁ ଆଉ ମୋର କେତେଟା ଜାମୁ ଅଛି।’’ ରାଣୀ ଗଣିଲା ‘‘ମୋର ୧,୨,୩ .............ମୋର ୩ଟା ଅଛି ଆଉ ତମର ୧,୨,୩.............୩ ତମର ବି ୩ଟା ଅଛି।’’ ସେ ଭାରି ଉତ୍ସାହିତ ଜଣାପଡ଼ିଲା। ‘‘ତା ମାନେ ଆମେ ଗୋଲାପଜାମୁ ଗୁଡ଼ାଙ୍କୁ ସମାନ ଭାଗରେ ଭାଗ କରିଛେ। ଆଉ ବି ଆମକୁ ଏଥିପାଇଁ ତାଟିଆ ମଝିରେ ଗାର ଟାଣିବାକୁ ପଡ଼ିନାହିଁ!’’ ଜିୟା କହିଲା, ‘‘ହଁ, ଦୁଇ ସମାନ ଭାଗରୁ ତୋର ଏକ ଭାଗ ଏବଂ ମୋର ବି ଏକ ଭାଗ। ମାନେ ଆମ ଦିଜଣଙ୍କର ଏକ ବିଭକ୍ତ ଦୁଇ।’’ ରାଣୀ ବ୍ୟସ୍ତ ହୋଇ କହିଲା, ‘‘ଏବେ ଖାଇବା ତ?’’ ପାଟିରେ ପାଟିଏ ଜାମୁ ପୁରାଇ ପରସ୍ପରକୁ ଅନାଇ ସେମାନେ ଖୁସିରେ ହସିଉଠିଲେ ।
ରାଣୀର ଅମ୍ମା ପଚାରିଲେ, ‘‘ତମେମାନେ ଖୁସିରେ ବୁଲାବୁଲି କଲ ତ?’’ ରାଣୀ ତା’ମାଙ୍କୁ କୁଣ୍ଢେଇପକାଇ କହିଲା, ‘‘ହଁ ଅମ୍ମା, ମୁଁ ଆଜି ଶିଖିଲି କେମିତି ଏକ କୁ ଦୁଇ କରାଯାଇପାରିବ।’’ ଅମ୍ମି ଅବୁଝାସ୍ୱରରେ କହିଲେ, ‘‘ଏକ କୁ ଦୁଇ କରିବ ?
ମୁଁ ତ କିଛି ବୁଝିପାରୁନାହିଁ।’’ ଜିୟା ଓ ରାଣୀ ପରିହାସ ଭରା ହସ ହସିଲେ। ଜିୟା ଆଖିଠାରି ତା’ମାକୁ କହିଲା, ‘‘ଠିକ୍‌କଥା ଅମ୍ମି । ଏଇଟା ଆମର ଗୋଟେ ଗୁପ୍ତ ରହସ୍ୟ।’’
﻿କେମିତି ଠିକ୍‌ଭାବେ ବଣ୍ଟାଯିବ ତାହା ଶିଖିବା।﻿﻿ଯଦି ରାଣୀର ସାଙ୍ଗ ରାଜୁ, ଜିୟା ଓ ରାଣୀ ସହ ଯୋଗ ଦେଇଥାନ୍ତା, ତେବେ କେମିତି ଭାଗ ହୋଇଥାଆନ୍ତା?
ଏକ ବିଭକ୍ତ ଦୁଇ ନିୟମଟା ଠିକ୍ କାମ କରିଥାନ୍ତା ତ?’’ ନା, ମୋଟେ ନୁହେଁ। ଜିୟାକୁ ଗୋଟେ ଅଲଗା କୌଶଳ କରିବାକୁ ପଡ଼ିଥାନ୍ତା। ସେଇଟା ହେଉଛି ଏକ ବିଭକ୍ତ ତିନି । ମାନେ ସେ ଗୋଟେ ଜିନିଷକୁ ତିନି ସମାନ ଭାଗରେ ବିଭକ୍ତ କରିଥାଆନ୍ତା। ﻿ ﻿ ଯଦି ଅମ୍ମି ବି ତାଙ୍କ ସହ ଯୋଗ ଦେଇଥାନ୍ତେ ଏବଂ ସେମାନଙ୍କପାଇଁ ସେଇ ଗୋଟିଏ ହିଁ ପ୍ଲେଟ ବିରିୟାନି ଥାଆନ୍ତା!
ଏଠିତ ଜିୟା ଏକ ବିଭକ୍ତ ଚାରି କରିଦେଇଥାଆନ୍ତା । ମାନେ ଗୋଟେ ପ୍ଲେଟ ବିରିୟାନିକୁ ସମାନ ଚାରି ଭାଗରେ ଭାଗ କରିଥାଆନ୍ତା। ଗୋଟିଏ ଜିନିଷକୁ ଅନେକ ସମାନ ଭାଗରେ ଭାଗକରିବାର କୌଶଳ ନିମନ୍ତେ ଗଣିତରେ ଗୋଟେ ନାଁ ଅଛି। ତା’ର ନାଁ ହେଉଛି  ଭଗ୍ନାଂଶ। ଭଗ୍ନାଂଶଗୁଡ଼ିକ ଭାରି ମଜାଳିଆପାଠ କାରଣ ଏହା ସାହାଯ୍ୟରେ ତୁମେ ଗୋଟିଏ ଜିନିଷକୁ ଅନେକଙ୍କ ମଧ୍ୟରେ ସମାନ ଭାବେ ଏବଂ ନ୍ୟାୟ ସଙ୍ଗତ ଭାବେ ବାଣ୍ଟିପାରିବ। ଗଣିତରେ କୁହାଯାଏ:ଏକ ବିଭକ୍ତ ଦୁଇ ଭଗ୍ନସଂଖ୍ୟାକୁ ଲେଖାଯାଏ  ୧/୨। ଏହାକୁ ମଧ୍ୟ କୁହାଯାଏ ଅଧା। ଏକ ବିଭକ୍ତ ତିନି ଭଗ୍ନସଂଖ୍ୟାକୁ ଲେଖାଯାଏ ୧/୩। ଏହାର ଆଉଗୋଟେ ନାମ ହେଉଛି ଏକ ତୃତୀୟାଂଶ। ଏକ ବିଭକ୍ତ ଚାରି ଭଗ୍ନସଂଖ୍ୟାକୁ ଲେଖାଯାଏ ୧/୪। ଏହାକୁ ମଧ୍ୟ କୁହାଯାଏ ଚଉଠ।
ଟିକିଏ ଭାବ: ଗୋଟେ ଦୋଷାକୁ କେମିତି ଏକ ବିଭକ୍ତ ଦୁଇ କରିବ?
ଛୁରି ଯାହାଯ୍ୟରେ ତା’ର ମଝିରେ ଗୋଟେ ଗାର ଟାଣି ଭାଗ କରିବ ନା ‘ଏଠି ଗୋଟେ ସେଠି ଗୋଟେ’ ପ୍ରକ୍ରିୟାରେ କରିବ?
ଯଦି ରଫିକ୍ କାକା ଝିଅଦିଜଣଙ୍କୁ ସାତଟି ଗୋଲାପଜାମୁ ଦେଇଥାଆନ୍ତେ, ତେବେ ସେମାନେ ଏକ ବିଭକ୍ତ ଦୁଇ କେମିତି କରିଥାଆନ୍ତେ?
ଯଦି ଗୋଟେ ତାଟିଆ ପୂର୍ଣ୍ଣ ମିଠା ବା ଗୋଟେ ଗ୍ଲାସ ଭର୍ତ୍ତି ଆଖୁରସ ଥାଆନ୍ତା, ତେବେ ଏକ ବିଭକ୍ତ ଦୁଇ କରିବା ପାଇଁ କେଉଁ ପ୍ରକ୍ରିୟା ଅବଲମ୍ବନ କରିଥାଆନ୍ତ?
ଏଇଟା ଗୋଟିଏ ପର ଓ ଏଇଟା ଗୋଟିଏ ପଥର। କେଉଁଟା ଭାରୀ  ଆଉ କେଉଁଟା ହାଲୁକା?
ଏଇଟା ଗୋଟେ କି ପ୍ରଶ୍ନ ଯେ!
ପଥରଟା ଭାରୀ  ଆଉ ପରଟି ହାଲୁକା।
ଏ ଗୋଟିଏ ହାତୀ ଆଉ ଏଇଟା ସେହି ଏକା ପଥର। ଏବେ କୁହ କିଏ ଭାରୀ  ଆଉ କିଏ ହାଲୁକା?
ଏ କି ଅବାନ୍ତର ପ୍ରଶ୍ନ?
ନିଶ୍ଚିତ ଭାବେ  ହାତୀଟି ଭାରୀ  ଆଉ ପଥରଟା ହାଲୁକା।
ରୁହ ରୁହ।  ଏବେ ଏବେ ତୁମେ କହିନଥିଲ କି ପଥରଟା ଭାରୀ ବୋଲି?
ହଁ ଯେ। ଏମିତି କହିଥିଲି କାରଣ ଏହା ପର ଠାରୁ ଭାରୀ ଥିଲା ବୋଲି!
କିନ୍ତୁ ଏହାତ ହାତୀ ତୁଳନାରେ ବହୁତ ହାଲୁକା।
‘ଏଇଟା ଭାରୀ’ ବା ‘ଏଇଟା ହାଲୁକା’ -ଏମିତି ନକହିବାଟା ବରଂ ଭଲ ହେବ। ହୁଏତ ଏମିତି ପଚାରିବା ବରଂ ଭଲହେବ ଯେ;ଏହା ଅନ୍ୟ କୌଣସି ଜିନିଷ ଠାରୁ ଭାରୀ କି?ଏହା ଅନ୍ୟ କୌଣସି ଜିନିଷ ଠାରୁ ହାଲୁକା କି?
“ଏ ପଥରଟି କେତେ ଭାରୀ?” -ଏମିତି ଏକ ପ୍ରଶ୍ନ ଥିଲେ  କ’ଣ କରିବା?ହାତୀ ଆଉ ପର ବିଷୟକୁ ବାଦ୍ ଦେଇ ଆମେ ଏ ପ୍ରଶ୍ନର ଉତ୍ତର ପାଇ ପାରିବା କି?ହଁ, ଆମେ ପାରିବା!ଆମେ ପଥରର ଓଜନ କିଲୋଗ୍ରାମ୍‌ରେ* ମାପିପାରିବା।ଗୋଟେ  ଜିନିଷ କେତେ ହାଲୁକା ବା କେତେ ଭାରୀ, ତାହା  ଜାଣିବା ପାଇଁ କିଲୋଗ୍ରାମ୍‌ର ବ୍ୟବହାର କରାଯାଏ।ତେବେ ଏମିତି ପଚାରିବା ବରଂ ଠିକ୍ ହେବ ଯେ-ପଥରଟି ଏକ କିଲୋଗ୍ରାମ୍ ଠାରୁ କେତେ ଅଧିକ ଭାରୀ?
କିମ୍ବାପଥରଟି ଏକ କିଲୋଗ୍ରାମ୍ ଠାରୁ କେତେ ହାଲୁକା?
*ଗୋଟିଏ କିଲୋଗ୍ରାମ୍ ଯାହା ଗୋଟିଏ କିଲୋ ବା କି.
ଗ୍ରା.
ତାହା। ଏହା ପରଠୁ କିଲୋଗ୍ରାମ୍ ବଦଳରେ ଆମେ କି.ଗ୍ରା.
କହିବା।
କିନ୍ତୁ ଗୋଟିଏ କି.ଗ୍ରା.ଟା ଯେ  କେତେ ଭାରୀ?
ଚାଲ ଦେଖିବା। ବଜାର ଯାଇ  ପରିବା ଦୋକାନୀକୁ କହିବ “ମୋତେ ଗୋଟେ କିଲୋ ପିଆଜ ଦିଅ।” ପରିବାବାଲା ନିକିତିର ଗୋଟେ ପାଖରେ ଏକ କି.ଗ୍ରା.
ଓଜନର ବଟକରା ରଖିବ ଓ ଆର ପାଖରେ ପିଆଜ ରଖି ଚାଲିବ ଯେ ପର୍ଯ୍ୟନ୍ତ ଦୁଇଟି ଯାକ ପଲା ସମାନ ସ୍ତରରେ ନ ରହିଛନ୍ତି!
ତୁମେ ନିକିତିରେ ଥିବା ପିଆଜଗୁଡ଼ିକୁ ଗଣିବ। ଧରାଯାଉ ତା ଭିତରେ ୧୩ଟି ପିଆଜ ଥିବ। ଏଇଥିରୁ ତୁମେ ଭାବିବ ଯେ ଗୋଟିଏ କି.ଗ୍ରା.
ର ଓଜନ ୧୩ଟି ପିଆଜର ଓଜନ ସହ ସମାନ। କିନ୍ତୁ ଏହା  ଠିକ୍ ନୁହଁ। ଯେତେବେଳେ ପିଆଜର ଆକାର ଛୋଟ ଥାଏ, ସେତେବେଳେ ଗୋଟିଏ କି.ଗ୍ରା.
ର ଓଜନ ହୁଏତ ୧୬ଟି ପିଆଜର ଓଜନ ସହ ସମାନ ହେବ। ଆଉ  ଯଦି ପିଆଜ ଟିକେ ବଡ଼ ହୋଇଥାଏ, ତେବେ ୧୦ଟି ପିଆଜର ଓଜନ ମଧ୍ୟ ଏକ କି.ଗ୍ରା ହୋଇଯିବ।
ଆମକୁ ଏମିତି କିଛି ଜିନିଷ ଖୋଜିବାକୁ ପଡ଼ିବ ଯାହାର ଓଜନ ଠିକ୍ ଏକ କି.
ଗ୍ରା.
ହୋଇଥିବ। ମୁଁ ଜାଣିଛି!
ଗୋଟେ ଏକ ଲିଟରିକିଆ ପାଣି ବୋତଲର ଓଜନ ଠିକ୍ ଏକ କି.ଗ୍ରା.। ଏଥର ଯେହେତୁ ଆମେ ଏକ କି.ଗ୍ରା.
ଓଜନ ବିଷୟରେ ଜାଣିଗଲେଣି  ତେବେ ଚାଲ ଆମେ ଆମ ହାତୀ ପାଖକୁ ଫେରିଯିବା। ଗୋଟିଏ ହାତୀର ଓଜନ କେତେ କି.ଗ୍ରା.
ହେବ?
ପ୍ରାୟ  ୪୦୦୦ କି.ଗ୍ରା.!
ତେଣୁ ତୁମେ ଯଦି ହାତୀକୁ ନିକିତିର ଗୋଟେ ପଟରେ ବସାଅ, ତେବେ ଆର ପଟରେ  ତୁମକୁ ୪୦୦୦ଟି ଏକ ଲିଟରିଆ ପାଣି ବୋତଲ ରଖିବାକୁ ହେବ।
୧୦ଟି ଗାଈ କିମ୍ବା ମଧ୍ୟମ ଆକାରର ୨୦୦ଟି କୁକୁରର ଓଜନ ମଧ୍ୟ ୪୦୦୦ କି.
ଗ୍ରା.।
ଏବେ ଆମେ  ଯେହେତୁ ଅନେକ  ଭାରୀ  ଜିନିଷ ବିଷୟରେ ଜାଣି ସାରିଲେଣି, ତେବେ ଆଉ ଗୋଟେ କଠିନ ପ୍ରଶ୍ନକୁ ଯିବା - ପୃଥିବୀ କେତେ ଭାରୀ?ପୃଥିବୀରେ ବାସ କରୁଥିବା ସମସ୍ତ ଜୀବଜଗତ  ସମେତ ପୃଥିବୀର ଓଜନ ହେବ…
… ୫,୯୭୪,୦୦୦,୦୦୦,୦୦୦,୦୦୦,୦୦୦,୦୦୦,୦୦୦... କି.
ଗ୍ରା .
!ବା ୫,୯୭୪,୦୦୦,୦୦୦,୦୦୦,୦୦୦,୦୦୦,୦୦୦,୦୦୦ଟି ଏକ ଲିଟରିଆ ପାଣି ବୋତଲ!ସେଇଟା ବହୁତ ବହୁତ ବହୁତ ଭାରୀ!
ଏ ପୃଥିବୀରେ ଯେତିକି ପାଣି ଅଛି ସେ ସବୁକୁ ଯଦି  ଆମେ ଭରିବା, ତେବେବି ଏତିକିଟି ବୋତଲ ଭରି ପାରିବ ନାହିଁ। ପାଣି ଅଭାବ ହୋଇଯିବ।
ଓଃ । ଆମ କଥାବାର୍ତ୍ତା ବି ଭାରୀ  ହୋଇ ହୋଇ ଯାଉଛି। ଚାଲ ପର ବିଷୟରେ କଥା ହେବା।ପର କେତେ ହାଲୁକା?ଏହା ପ୍ରାୟ ଏକ କି.ଗ୍ରା.ର ୨,୦୦,୦୦୦ଭାଗରୁ ଏକ ଭାଗ ହେବ।ଯଦି ତୁମେ ତରାଜୁର ଗୋଟେ ପାଖରେ ଗୋଟେ ଏକ ଲିଟରିଆ ପାଣିବୋତଲ ରଖିବ, ତେବେ ଉଭୟ ପାଖକୁ ସମାନ କରିବାକୁ ହେଲେ ତୁମକୁ ଅନ୍ୟ ପଟରେ ପାଖାପାଖି ୨,୦୦,୦୦୦ଟି ପର ରଖିବାକୁ ପଡ଼ିବ।
ବର୍ଷାର ଗୋଟିଏ ବୁନ୍ଦା ଏକ କି.ଗ୍ରା.ର ୩୦,୦୦୦ ଭାଗରୁ ଭାଗେ।  ପ୍ରାୟ ୩୦,୦୦୦ଟି ପାଣିବୁନ୍ଦାର ଓଜନ ଗୋଟେ ଏକ ଲିଟରିଆ ପାଣି ବୋତଲ ସହ ସମାନ ହେବ।ଲୁଣର ଗୋଟିଏ ଦାନା ଏକ କି.ଗ୍ରା.ର  ପାଖାପାଖି ୨,୦୦,୦୦,୦୦୦(ଦୁଇ କୋଟି) ଭାଗରୁ ଏକ ଭାଗ।ସେଇଟା ବହୁତ ବହୁତ ହାଲୁକା।
ଓହୋ!
ଏବେ ତୁମ ମୁଣ୍ଡ ନିହାତି ହାଲୁକା ଲାଗୁଥିବ। କିନ୍ତୁ ତୁମ ମନ ଭିତରେ ହଜାରେ ପ୍ରଶ୍ନ ଉଙ୍କି ମାରୁଥିବେ। ଯଥା;ଆମେ ଗୋଟିଏ ବାଲି କଣିକାକୁ କେମିତି ଓଜନ କରିବା?ପୃଥିବୀରେ ରହୁଥିବା ଲୋକମାନେ ପୃଥିବୀର ଓଜନକୁ କେମିତି ମାପିଲେ?ଗୋଟିଏ କି.ଗ୍ରା.
ର ଓଜନ କେତେ ତାହା କିଏ ସ୍ଥିର କଲା?
ଏହି ସବୁ ପ୍ରଶ୍ନର ଉତ୍ତର ପାଇବା ପାଇଁ ତୁମେ ବଡ଼ ହେବା ପର୍ଯ୍ୟନ୍ତ ଅପେକ୍ଷା କରିପାରିବ ନାହିଁ ନା!
ଅନୁମାନ କର ଏହି କାର୍ଯ୍ୟଟିକୁ ଉଭୟ ଘରେ ଓ ଶ୍ରେଣୀରେ କରିହେବ। ଏହି କାର୍ଯ୍ୟଟି ପିଲାମାନଙ୍କୁ ଓଜନ ମାପ ବିଷୟରେ ଜାଣିବାରେ ସାହାଯ୍ୟ କରିବ। ତୁମର ଦରକାର :- ଗୋଟିଏ ନିକିତି ଆଉ କିଛି ବଟକରା।- ପାଣି ଭରାଯାଇଥିବା ଗୋଟେ ଏକ ଲିଟିରିଆ ବୋତଲ।- ବିଦ୍ୟାଳୟ କିମ୍ବା ଘରେ ମିଳୁଥିବା ଭିନ୍ନ ଭିନ୍ନ ଓଜନର ବସ୍ତୁ  ଯଥା; ପନିପରିବାର ଏକ ଛୋଟ ଝୁଲା, ବହି, ଡଷ୍ଟର୍, ଚାଉଳ ବସ୍ତା  ଇତ୍ୟାଦି। କ’ଣ କରିବାକୁ ହେବ :୧.
ଶ୍ରେଣୀରେ ବସିଥିବା ପ୍ରତ୍ୟେକ ପିଲାଙ୍କୁ ଏହି ଏକ ଲିଟରିଆ  ପାଣିବୋତଲଟିକୁ ଧରି ତା’ର ଓଜନକୁ ଅନୁମାନ କରିବାକୁ କୁହ। ଏହା ସେମାନଙ୍କୁ ଏକ କି.ଗ୍ରା.ଟା ଯେ କେତେ ଭାରୀ ତାହା  ଅନୁମାନ କରିବାରେ ସାହାଯ୍ୟ କରିବ। ୨.
ଏହାପରେ ଅନ୍ୟ ସବୁ ଜିନିଷଗୁଡ଼ିକୁ ମଧ୍ୟ ଗୋଟିଏ ପରେ ଗୋଟିଏ ପିଲାଙ୍କ ହାତକୁ ଦିଅ। ସେଗୁଡ଼ିକର ଓଜନ ଏକ କି.ଗ୍ରା.
ଠାରୁ ହାଲୁକା ନା ଭାରୀ  ପଚାର। ପୁଣି ମଧ୍ୟ ପ୍ରତି ଜିନିଷର ଆନୁମାନିକ ଓଜନ କେତେ ହେବ ପଚାର ଏବଂ କଳାପଟାରେ ଲେଖିବାକୁ କୁହ। ୩.
ପ୍ରତ୍ୟେକ ଜିନିଷକୁ ନିକିତିରେ ରଖ। ପ୍ରଥମେ ଗୋଟିଏ ଲିଟର ପାଣି ବୋତଲ ରଖି ଓଜନ କର। (ଏମିତି କଲେ ଏହା  ଏକ କି.ଗ୍ରା.
ଠାରୁ ହାଲୁକା ନା ଭାରୀ ଜାଣିହେବ।) ତାହାପରେ ବଟକରା ରଖି ପ୍ରକୃତ ଓଜନ ମାପ। ଦେଖ ପିଲାମାନଙ୍କର ଅନୁମାନ କେତେ ଠିକ୍।
ଟିକିଏ ଭାବ ୧.
ପୃଷ୍ଠା ନମ୍ବର ଆଠରେ  ତୁମେ ଜାଣିଲ ଯେ ଏକ ଲିଟର ପାଣି ବୋତଲର ଓଜନ ଏକ କି.ଗ୍ରା.। ତେବେ କେତୋଟି ପାଣି ବୋତଲର ଓଜନ ମିଶି ତୁମ ଓଜନ ସହ ସମାନ ହେବ?
୨.
ତୁମେ ଜାଣିଛ ଯେ ଭାରତରେ ରହୁଥିବା ଗୋଟେ ସାଧାରଣ ଆକାର ହାତୀର ଆନୁମାନିକ ଓଜନ ପ୍ରାୟ ୪୦୦୦କି.ଗ୍ରା.। ତୁମକୁ ଯଦି କୁହାଯାଏ ଯେ ଯାତ୍ରୀ ଭରିଥିବା ଗୋଟିଏ ଟ୍ରେନ୍ ର  ଓଜନ ୨୫୦ଟି ହାତୀର ଓଜନ ସହ ସମାନ ହେବ, ତେବେ ଟ୍ରେନ୍‌ଟିର ଓଜନ କେତେ ହେବ ତୁମେ କହିପାରିବ କି?
୩.
କିଏ ଅଧିକ ଭାରୀ : ଗୋଟେ କି.ଗ୍ରା.
ଲୁହା ନା ଗୋଟେ କି.ଗ୍ରା.
ତୂଳା?
ଉତ୍ତର :୨.
୧୦,୦୦,୦୦୦ (୧୦ ଲକ୍ଷ) କି.ଗ୍ରା.।     (୨୫୦x୪୦୦୦=୧୦,୦୦,୦୦୦)୩.
ଉଭୟ ସମାନ ଭାବରେ ଭାରୀ। କାରଣ ଉଭୟଙ୍କର ଓଜନ ସମାନ ଏକ କି.ଗ୍ରା.।      କିନ୍ତୁ ଏକ କି.ଗ୍ରା.
ତୂଳା ଏକ କି.ଗ୍ରା.
ଲୁହା ତୁଳନାରେ ଅଧିକ ଜାଗା ନେବ।
ଆଜି ମୁଁ ସ୍କୁଲ୍ ଯିବିନାହିଁ |
ଆଜି ଛୁଟି ଅଛି |
ଆଜି ମୁଁ ଟିଭି ଦେଖିବି ନାହିଁ |
ଏମିତିରେ ଆଜି ବିଜୁଳି ମଧ୍ୟ ନାହିଁ |
ମୁଁ କଣ କରିବି ?
ଆଜି ମୁଁ ନିଜ ଶରୀରର ଶବ୍ଦ ଶୁଣିବି !
ପ୍ରଥମେ ମୋତେ ଚୁପ୍ ରହିବାକୁ ପଡ଼ିବ | ଏକଦମ୍ ଚୁପ୍ |ଯାହାଫଳରେ ମୁଁ ନିଜ ଶରୀରକୁ ଶୁଣିପାରିବି |
ହଁ, ଏବେ ମୁଁ ନିଜ ନିଶ୍ବାସକୁ ଶୁଣିପାରୁଛି |ଭିତର......ବାହାର......ଭିତର......ବାହାର..........
ମୁଁ ନିଜର ନିଶ୍ବାସକୁ ଅଧିକ ଜୋର୍ କରିପାରିବି .....ସ-ସ-ସ !ଏବଂ ଧୀର ମଧ୍ୟ......ମ-ମ-ମ |
ଆଉ ଏବେ, ମୁଁ ନିଜର ହୃଦୟର ଧକ୍ ଧକ୍ ଶୁଣିପାରିବି |ଧକ୍, ଧକ୍,ଧକ୍.......
ମୁଁ କଣ ନିଜ ହୃଦୟର ଗତିକୁ ଆହୁରି ଅଧିକ କରିପାରିବି?
ଆଉ ଶବ୍ଦକୁ ମଧ୍ୟ ବଢ଼େଇ ପାରିବି ?ହଁ, ଯଦି ମୁଁ କୋଡ଼ିଏ ଥର ଉପରକୁ-ତଳକୁ ଡେଇଁବି !
ଦେଖିଲ?
ଏବେ ମୋର ହୃଦୟର ଧକ୍-ଧକ୍ ବଢିଗଲା |ଧକ୍-ଧକ୍, ଧକ୍-ଧକ୍, ଧକ୍-ଧକ୍ |
ଯଦି ମୁଁ ନିଜ ଆଙ୍ଗୁଳିକୁ ନିଜ କଚଟିରେ ରଖିବି ତେବେ ମୁଁ ନିଜର ନାଡ଼ିର ଗତିକୁ ଶୁଣିପାରିବି !
ମୁଁ ନିଜ ହସକୁ ଶୁଣିପାରିବି |ହା...ହା...ହା.....ହା....ହା....|
ଆଉ କାନ୍ଦିବା ମଧ୍ୟ |ଉଁ...ଉଁ !
ଏବଂ ତାଳିର ଆୱାଜ୍ |ତପ୍..ତପା...ତପ୍..ତପା !
ଏବଂ ସବୁଠୁ ବଡ଼ କଥା - ମୁଁ ମୋ ପେଟର ଗର୍ଜନ ଶୁଣିପାରେ | ଘୁଡ଼-ଘୁଡ଼,ଘୁଡ଼-ଘୁଡ଼....
ଆଉ ପେଟ କହୁଛି .....ଖାଇବାକୁ ଦିଅ.....ଖାଇବାକୁ ଦିଅ .......
ଆଉ ମୋ ନାକ ଶୁଣିପାରେ ଯେ ମାଆ ରୋଷେଇ ଘରେ ଜିଲାପି ଛାଣୁଛନ୍ତି |
ଶରୀରର ଶବ୍ଦ ଶୁଣିବାକୁ ମଜାଲାଗେ |ଏବେ ମୁଁ ନିଜ ମାଢିକୁ ଚୋବାଇ ଶୁଣିବାକୁ ଚାହୁଁଛି |
ଏବଂ ମାଆର ସ୍ବାଦିଷ୍ଟ, ଗରମ-ଗରମ ଜିଲାପି ଖାଇ-ଖାଇ ପେଟର ଶବ୍ଦକୁ
ଶବ୍ଦକୁ ଶରୀରର ସଠିକ୍ ଅଙ୍ଗ ସହିତ ମିଳାଅ|      ହାତ          ସିଟି                 ଓଠ           ଧଡମ୍--ଧଡମ୍         ପାଦ          ଟପ୍-ତପା
ରଜୀ ଶାନ୍ତିରେ  ଗଛ ମୂଳେ ବସି    ପକୋଡା ଖାଇ ଖାଇ  ବହି ପଢୁଥିଲା ।  ସେତିବେଳେ ଏକ କାଉ ତାଙ୍କ ପାଖକୁ ଗଲା।"ହାଏ କାକା!"
ରାଜୀ  କହିଲା।
ରାଜୀ ପକୋଡାଖାଇବା  ପାଇଁ  ପାଟିକୁ  ନେଉଥିଲା । ଏତିକିବେଳେ  କାକା  ପକୋଡା ନେଇ ଉ﻿ଡିଗଲା .
ରାଜୀ ପାଚେରି  କାନ୍ଥ ଡେଇଁ ରସ୍ଥାରେ ଦୌଡି  ଦୌଡି, ଚିତ୍କାର କଲା । କାକା  ଏ ବାଜି  ତୁମର ନୁହେଁ । ଏହା ଅନ୍ୟାୟ । ତୁମେ ନିହାତି ବେକାର  ଜୀବଟିଏ। "ତାହା ଫେରାଇ ଦିଅ, ମୋ ବାଜି  ମୋତେ ଫେରାଇ ଦିଅ ।  ତୁମେ ଅଦରକାରୀ, ଖାଦ୍ୟ ଚୋର!"
ରାଜୀ ପାଟି﻿ କରି କହିଲା।
କାକା  ଧୀରେ ଧୀରେ ଉଡୁଥିଲା।ଏହାର ଶରୀର ବଡ ହେବାକୁ  ଲାଗିଲା |ଦୁର୍ଭାଗ୍ୟ  ବଶତଃ ଏହାର ଡେଣା ଛୋଟ ହେବାକୁ ଲାଗିଲା ।"ମୁଁ ଖୁବ ଶୀଘ୍ର ତୁମକୁ ଧରି  ପାରିବି!"
ଜମା ଛାଡିବି  ନାହି !ରାଜୀ ﻿କହିଲା।
ସେତିକି  ବେଳେ ସଲିମ ସେଇ ରାସ୍ତାଦେଇ ସାଇକେଲରେ ଯାଉଥିଲା । ରାଜୀର ପକୋଡା  ନେଇ ଯାଉଥିବା   କ୍ଳାନ୍ତ କାଉଟି  ଆକାଶରୁ  ସଲିମ  ସାଇକେଲ ଚକ ﻿ ଉପରେ ପଡ଼ିଲା ଓ  ଢୋ କରି ପ୍ରଚଣ୍ଡ ଶବ୍ଦ  ଶୁଭିଲା .ରାଜୀ ସେମାନଙ୍କ ପାଖକୁ ଦଉଡିଲା ।
ସଲିମ ସାଇକେଲ  ସହିତ ଭୂମି ଉପରେ ପଡ଼ି ରହିଥିଲା  | ତା ମୁଣ୍ଡରେ ଏକ ବିଚିତ୍ର ଜୀବ ଥିଲା, ଭୀଷଣ  ଆଘାତ କରୁଥିଲା  | ଏହା ବଡ଼ ଏବଂ ଶକ୍ତିଶାଳୀ ଥିଲା | ଏବଂ ଏହାର ମୁନିଆ﻿ଦାନ୍ତ ଥିଲା | ଏହା ସଲିମଙ୍କୁ ବାରମ୍ବାର  ଖୁମ୍ପା  ଖୁମ୍ପି କରୁଥିଲା  |ଆ ଆ!
!ସଲିମ ଚିତ୍କାର କରି କହିଲା ,  "ତୁମ କାଉ ମୋତେ ଖାଇଗଲା !"
।
ରଜୀ କହିଲା , “ଏହା ମୋର କାଉ ନୁହେଁ। ବାସ୍ତବରେ ଏହା କାଉ ନୁହେଁ।ସେମାନେ ସେହି ବିରାଟ ଜୀବ ଆଡକୁ ଅବାକ ହୋଇ ଚାହିଁ ରହିଲେ  |"ଆପଣ ଠିକ୍ କହିଛନ୍ତି। ତାହା ଏକ ଡାଇନୋସର!"
ସଲିମ ଚିତ୍କାର କଲେ।
କାଉ-ଡାଇନୋସର ଧକ୍କା  ମାରି ବଜାର ଆଡକୁ ଦଉଡ଼ିଲା |ଯଦି ଏହା ଅଧିକ ଲୋକଙ୍କୁ କାମୁଡ଼େ ତେବେ କଣ ହେବ?
ରଜୀ ପଚାରିଲା ।ସଲିମ ଉତ୍ତର ଦେଇ କହିଲା  ଯେ ଆମେ ଏହାକୁ ଅଟକାଇବା  ﻿ଉଚିତ୍।
କାଉ-ଡାଇନୋସର ବଜାର ଦେଇ ﻿ ଗଲାବେଳେ ବହୁତ  ଲୋକଙ୍କ  ସହିତ ଧକ୍କା  ଖାଇଲା ।କା  କା  ରଡିଛାଡି  ବଜାରକୁ କମ୍ପେଇଦେଲା ।
ପ୍ରଫେସର ହେଜ ମହାନ୍ତି  ଏହାକୁ ଆଶ୍ଚର୍ଯ୍ୟ ହୋଇ ଦେଖୂ ଥିଲେ "ସେଇଟା…!
ମୋର ଯାହା ମାନେ ହେଉଛି ଏହା ଏକ  ଜୀବନ୍ତ ଥେରୋପୋଡ୍ହ(theropod )? "
ରାଜୀ ଏବଂ ସଲିମ ପ୍ରଫେସର ହେଜ ମହାନ୍ତିଙ୍କୁ ଆଗରୁ ଭଲ ଭାବରେ ଜାଣନ୍ତି । "ପ୍ରଫେସର ହେଜ ମହାନ୍ତି, ଆପଣ ଦେଖିଛନ୍ତି କି ?"
ସଲିମଙ୍କୁ ପଚାରିଲେ।ସେ କହିଲେ , "ପକ୍ଷୀ-ଡାଇନୋସର?
ହଁ, ମୁଁ ଦେଖିଛି ।  ତୁମେ ସେହି ଜୀବକୁ କେଉଁଠୁ ପାଇଲ?"
। "ସେମାନେ ତ କେବେଠୁ ବିଲୁପ୍ତ ହୋଇଗଲେଣି   ﻿!
ମୁଁ ସାରା ଜୀବନ ସେଗୁଡିକୁ ଅଧ୍ୟୟନ କରିଆସୁଛି ଏବଂ ମୁଁ କେବଳ ପୁରୁଣା ହାଡ ଦେଖିଛି।"
କାକା  ବଜାରରୁ ବାହାରିଗଲା।ରାଜୀ , ସଲିମ ଏବଂ ପ୍ରଫେସର ହେଜ ମହାନ୍ତି କାକାକୁ  ଅନୁସରଣ କଲେ।ରାଜୀ ଅତି ଦ୍ରୁତ ଗତିରେ ଦଊଡ଼ିଯାଇ  କାକାକୁ  ମାଡ଼ିବସିଲା﻿ ।
ରାଜୀ କାଉ-ଡାଇନୋସରର  ପାଖା  ପାଖି ପହଞ୍ଚି ଯାଇଥିଲା ।  ସଲିମ ବସି କହିଲା, ଏହା ଏକ ଟି-ରେକ୍ସରେ(T-Rex!"
)ପରିଣତ ହେଉଛି!ପ୍ରଫେସର ହେଜ ମହାନ୍ତି  କହିଲେ "ପକ୍ଷୀ ଏବଂ ଡାଇନୋସର ସମାନ ପ୍ରଜାତି  ।  ଏହା ପଛକୁ ବିକଶିତ ହେଉଛି।"
ହଠାତ ଏକ ଝିଟିପିଟି ସେଇବାଟ   ଦେଇ   ଯାଉଥିଲା। ଡାଇନୋସରଟି  ଆଖିପିଛୁଳାକେ ଝିଟିପିଟିକୁ ଖାଇଦେଲା  । "ଓଃ ,ନିହାତି ଶର୍ବଗିଳା   ଜୀବଟିଏ !"
ରଜୀ ଚିତ୍କାର କଲେ।"ଏହା ଯେପରି ନିଜ ସ୍ଵଜନ ମାନଙ୍କୁ ଖାଇବା ସହିତ ସମାନ ।  ସଲିମ କହିଲା ।ପ୍ରଫେସର ହେଜ ମହାନ୍ତି  କହିଲେ , ନା, ଏହା ନୁହେଁ। "ପକ୍ଷୀମାନେ ଡାଇନୋସରରୁ ଆସିଛନ୍ତି। ତେଣୁ ସେମାନେ କୁମ୍ଭୀରମାନଙ୍କ ନିକଟତର ଅଟନ୍ତି। କିନ୍ତୁ କୁମ୍ଭୀରମାନେ ସମ୍ପୂର୍ଣ୍ଣ ଭିନ୍ନ ପ୍ରକାରର ସରୀସୃପ ଅଟନ୍ତି।"
କାଉ-ଡାଇନୋସର ଭୂମିରେ କୁଞ୍ଚିତ ହୋଇ ଏକ ଅସନ୍ତୁଷ୍ଟ ଶବ୍ଦ କଲା:କ୍ରା-କ୍ରମ୍ପ |ସଲିମ କହିଲା  ଯେ ମୁଁ ଭାବୁଛି ଏହା ଆଉ ଉଡିପାରିବ ନାହିଁ ଏହା ଦୁଃଖଦାୟକ।ରଜୀ  ଏହାର ଥଣ୍ଟକୁ ଧୀରେ ଧୀରେ ଆଉଁଷିଲା  |
ସେମାନେ ପ୍ରଫେସର ହେଜ  ମହାନ୍ତିଙ୍କ  ଘରକୁ ଗଲେ। ଟେବୁଲ ଉପରେ ପକୋଡା ଏକ ଥାଳି ଥିଲା |ରାଜୀ ପକୋଡା  ଥାଳିକୁ ଠାରି  କହିଲା , "ମାମ୍।""କ୍ରାଆ!"
ଶବ୍ଦ କରି ଡାଇନୋସର ପକୋଡା ଥାଳିଉଠାଇଲା ଓ ଥଳି ସହିତ ପକୋଡା﻿ ଖାଇଗଲା .
ତା’ପରେ ଏହା ଏକ ଜୋରରେ ହେକୁଟି  ମାରି ଆତ୍ମସନ୍ତୋଷଭରା ମୁନିଆ ଦନ୍ତ ଦେଖେଇ କା  କା  ଶବ୍ଦ କଲା।  ରାଜୀ ଏବଂ ସଲିମ ଏକସ୍ଵରରେ  କହିଲେ, କାକାସୋରସ୍ ରେକ୍ସ(Kaakasaurus Rex!"
)!﻿
ପକ୍ଷୀମାନେ ଥେରୋପୋଡ୍ ନାମକ ଡାଇନୋସର ପରିବାରରୁ ଆସିଛନ୍ତି | ସେମାନଙ୍କୁ ପ୍ରାୟତଃ  “ଜୀବନ୍ତ ଡାଇନୋସର” କୁହାଯାଏ | ଅଳ୍ପ କିଛି ପାର୍ଥକ୍ୟ ବ୍ୟତୀତ, ପକ୍ଷୀ ଏବଂ ଡାଇନୋସର ପ୍ରକୃତରେ ବହୁତ ସମାନ:ପକ୍ଷୀ |* ଛୋଟ ଲାଞ୍ଜ-ହାଡ |* ଉଡିବା ପାଇଁ ଲମ୍ବା, ଚିକ୍କଣ ପର । * ପାଦରେ  ଏବଂ ବେଳେବେଳେ ବେକରେ  କାତୀ   |* ଚଞ୍ଚୁ , ଦାନ୍ତ ନାହିଁ |* ବଡ଼ ଡେଣା |* ହାଲୁକା, ଖାଲି ହାଡ |ଡାଇନୋସର* ଲମ୍ବା ଲାଂଜ |* କାତୀଯୁକ୍ତ ,  କ୍ଷୁଦ୍ର ଏବଂ ଅସ୍ପଷ୍ଟ ପର |* ଥଣ୍ଟ , ଅନେକ ଦାନ୍ତ |* ଛୋଟ ଡେଣା, ଉଡ଼ାଣରେ ଅସମର୍ଥ |* ଭାରୀ ହାଡ |
ହାଡକୁ ଯୋଡି ଏକ ବାର୍ଡୋସର( Birdosaur!
)ତିଆରି କର!
ପୂର୍ବ ପୃଷ୍ଠାରେ ଥିବା ହାଡଗୁଡ଼ିକୁ ତୁମର ନୋଟବୁକରେ ଛାପି ଦିଅ , ସେଗୁଡିକୁ  ଏକ କଇଁଚି   ଦ୍ୱାରା କାଟି ଏକତ୍ର ରଖ | ହାଡଗୁଡିକୁ ବ୍ୟବହାର କରି ଏକ  ଡାଇନୋସର କିମ୍ବା ପକ୍ଷୀ  କିମ୍ବା ଉଭୟ ତିଆରି କର ।
ହାଆଆଆଆଇ!
କୋଟ୍ଟାୱି ରାଜାଙ୍କୁ ନିଦ ଲାଗୁଛି । ତାଙ୍କ ମନ୍ତ୍ରୀମାନେ ଗୋଟେ ଗମ୍ଭୀର ସମସ୍ୟା ବିଷୟରେ ଚର୍ଚ୍ଚା କରୁଥିବା ବେଳେ ସେ ବିରକ୍ତ ହୋଇ ଯାଉଛନ୍ତି । ସେ ଗତକାଲି ରାତି କିମ୍ବା ତା ଆଗ ରାତି କିମ୍ବା କିମ୍ବା ଗତ ତିରିଶି ରାତି ହୋଇ ଭଲ ଶୋଇ ପାରି ନଥିଲେ । ମନ୍ତ୍ରୀ ପ୍ରତ୍ୟେକ ବାକ୍ୟ ଆରମ୍ଭ କଲାବେଳେ ରାଜା ଧ୍ୟାନ ଦେବାକୁ ବହୁତ ଚେଷ୍ଟା କରିଥିଲେ । କିନ୍ତୁ ବାକ୍ୟ ଗୁଡ଼ା ଯେ ସେତେ ଗୋଳେଇ ହେଇ ଯାଉଥିଲା !
“ଗମ୍ଭୀର ସଅଅଅମସ୍ୟାଆଆଆଆ ଟି ସମାଧାନ କରିବାବ୍ଲାବ୍ଲାବ୍ଲା ପାଇଁ ସଠିଠିଠିଠିକ କକକକକ୍ ଘରରର୍ ଘର୍ରର୍ ଘର୍ରର୍ ।”ରାଜାଙ୍କ ମୁଣ୍ଡ ନିଦରେ ଆଗକୁ ଝୁଲି ପଡ଼ିଲା । ରାଜା ନଲନ୍ ଜଣେ ଭଲ ରାଜା ଥିଲେ । କିନ୍ତୁ କିଛିସମୟ ଧରି ସେ ଦିନବେଳେ ଶୋଇବା ସମସ୍ୟାରେ ପୀଡିତ ଥିଲେ । ସେ ଦିନସାରା ରାଜ ଦରବାରରେ ହାଇ ମାରୁଥାନ୍ତି । ତେଣୁ ଲୋକେ ତାଙ୍କୁ କୋଟ୍ଟାୱି ରାଜା ଡାକିବାକୁ ଲାଗିଲେ । କାରଣ ‘କୋଟ୍ଟାୱି’ ମାନେ ତାମିଲ୍ ରେ ‘ହାଇ’ ଅଟେ ।
“ସୁଜାତା,” ଗୋଟେ ରାତି ରାଣୀଙ୍କୁ ଧୀରେ ଉଠାଇ ରାଜା ପଚାରିଲେ । “ତୁମେ କିଭଳି ସାରାଦିନ ଜାଗୃତ ଓ ସକ୍ରିୟ ରହିପାର ?”“କାରଣ ମୁଁ ରାତିରେ ଶୋଇଯାଏ” ସେ ଟିପ୍ପଣୀ କଲେ “ଆପଣଙ୍କୁ ମଧ୍ୟ ଶୋଇବା ଉଚିତ୍” ଶୋଇବା ତ ଉଚିତ୍ । କିନ୍ତୁ ତାହା କିପରି ସମ୍ଭବ ?
ସେ ତ ପୁରାଦିନ ଢୋଳେଇ ଥାନ୍ତି, ବିଶେଷତଃ ସନ୍ଧ୍ୟାରେ । କିନ୍ତୁ ରାତି ହେଉ ହେଉ ତାଙ୍କ ନିଦ ଭାଙ୍ଗିଯାଏ ଓ ସାରାରାତି ସେ ଶୋଇ ପାରନ୍ତି ନାହିଁ ।ଆରଦିନ ରାଜ ଦରବାରରେ ରାଜା ପ୍ରଧାନ ମନ୍ତ୍ରୀଙ୍କୁ ପଚାରିଲେ “ମନ୍ତ୍ରୀ ତୁମକୁ ରାତିରେ ନିଦ ନ ଲାଗିଲେ ତୁମେ କଣ କର ?”“ମୁଁ ନିଦ୍ରା ଦେବୀଙ୍କୁ ମୋତେ ଆଶୀର୍ବାଦ କରିବାକୁ ପ୍ରାର୍ଥନା କରେ,” ସେ କହିଲେ ।“ତାହା କିପରି କର ?” “ମୋ ମାଁ କହନ୍ତି ନିଦ୍ରା ଦେବୀ ଭରା ପେଟକୁ ଭଲପାନ୍ତି । ତେଣୁ ମୁଁ ମୋ ରାନ୍ଧୁଣୀଆ କୁ ରାତ୍ରିଭୋଜନ ପାଇଁ ଗରମ ଭୋଜନ ଏବଂ ମିଠା ବ୍ୟଞ୍ଜନ ରାନ୍ଧିବାକୁ କହେ । ଭୋଜନର ଦୁଇ ମିନିଟ୍ ପରେ ମୁଁ ଗାଢ଼ ନିଦରେ ଶୋଇ ଯାଏ ।”ମନ୍ତ୍ରୀ ଙ୍କର ବଡ଼ ପେଟ ଦେଖି ରାଜା ତାଙ୍କ କଥାକୁ ବିାସ କଲେ ।
ଆର୍ଥିକ ମନ୍ତ୍ରୀ ପଛରେ ରହିବାକୁ ଚାହିଁଲେ ନାହିଁ, ତେଣୁ କହିଲେ, “ମୁଁ ସବୁବେଳେ ଉଷୁମ ଦୁଧ ରେ ମହୁ ମିଶାଇ ରାତିରେ ପିଏ । ତାହା ସରଳ ଉପାୟ ଅଟେ । ରାନ୍ଧୁଣୀଆ ଆବଶ୍ୟକତା ନାହିଁ, ମୁଁ ନିଜେ ବନେଇ ପାରେ ଆଉ ମୁଁ ପ୍ରତ୍ୟେକ ରାତି ପୁରା ନଅ ଘଣ୍ଟା ଶୋଇଥାଏ ।”ଦରବାରୀ ସଂଗୀତଜ୍ଞଙ୍କୁ ଏହିସବୁ ଖାଇବା ପିଇବା କଥା ଭଲ ଲାଗିଲା ନାହିଁ । ଅଧିକା ଖାଇଲେ ସେ ଗୀତ ଗାଇପାରନ୍ତି ନାହିଁ । କିନ୍ତୁ ସେ ରାଜାଙ୍କୁ ସାହାଯ୍ୟ କରିବାକୁ ଚାହୁଁ ଥିଲେ । ତେଣୁ କହିଲେ “ରାଜା ଆମ ପରିବାରରେ ଆମେ ସବୁବେଳେ ନିଦ୍ରାଦେବୀଙ୍କୁ ସଂଗୀତ ାରା ଆମନ୍ତ୍ରଣ କରୁ । ମଧୁର ନିଲାମ୍ବରୀ ରାଗ ବୀଣାରେ ବଜେଇ ଗାଇବା .....ଆହାହା, କି ଭାଗ୍ୟ ।”
ରାଜ କବି କହିଲେ “ପାରିଜାତ ଫୁଲ ଉପରେ ଚନ୍ଦ୍ରାଲୋକ ପଡ଼ି ଅଦ୍ଭୁତ ଦିଶୁଥିବା ବେଳେ ରାତିର ମୃଦୁ ପବନରେ ବିଚରଣ କରିପାରିବା କି ଭାଗ୍ୟ । ସେ ମୁହୁର୍ତ୍ତ ର ସୁନ୍ଦରତା ଏବଂ କବିତା ମନର ସମସ୍ତ ଚିନ୍ତା ଦୂର କରିଦିଏ । ନିଦ୍ରା ଦେବୀ ଶାନ୍ତ ମନ କୁ ଭଲପାଆନ୍ତି ରାଜା ।”ରାଜ ବିଦୁଷକ କହିଲେ “କିଛି ଯଦି କାମ ଦିଏନି, ତେବେ ଗୋଟେ ଭଲ କାହାଣୀ ଆପଣଙ୍କୁ ଭଲ ନିଦ ଦେଇ ପାରିବ ରାଜା ।”
ରାଜାଙ୍କୁ ସମସ୍ତ ପ୍ରସ୍ଥାବ ଭଲ ଲାଗିଲା । “କେତେ ପ୍ରକାର ଉପାୟ ଯେ ସେ ଚେଷ୍ଟା କରିପାରିବେ, ସେ ନିଶ୍ଚିତ ଥିଲେ କୌଣସି ଗୋଟିଏ ଉପାୟ ତ ସଫଳ ହେବ ।”
ସେଦିନ ସନ୍ଧ୍ୟାରେ ରାଜ ମହଲର ରାନ୍ଧୁଣୀଆ ମାନଙ୍କୁ ବିଶେଷ ଭୋଜନ ରାନ୍ଧିବାକୁ କୁହାଗଲା । ଗରମ ଘିଅ ଭାତ, ଗରମ ସମ୍ଭର, ଆଳୁ ଭଜା, ଓଲୁଅ ତରକାରୀ, ପୋସ୍ତ କ୍ଷିରୀ ଏବଂ ଶେଷରେ ଏତେ ସବୁ ଖାଦ୍ୟ ସହଜରେ ହଜମ ହେବାକୁ ଥଣ୍ଡା ଚଲ୍ଲା । ରାଜା ଆଜି ଯେମିତି ହେଲେ ବି ଶୋଇବାକୁ ନିଶ୍ଚୟ କରିଥିଲେ ତେଣୁ ସେ ପ୍ରତ୍ୟେକ ବ୍ୟଞ୍ଜନ ଦୁଇ ଥର ଲେଖାଏ ଖାଇଲେ ।ଏ ବିରାଟ ଭୋଜନ ସାରୁ ସାରୁ ରାତି ୧୧ ବାଜିଲା । ତାଙ୍କୁ ନିଦ ଲାଗୁ ନଥାଏ । ପୁରୁଣା ଅଭ୍ୟାସ କି ଏତେ ସହଜରେ ଛାଡେ ।
ସେ ଏପଟ ଗଡି ସେପଟ ଗଡି ପ୍ରଧାନ ମନ୍ତ୍ରୀ ଉପରେ ରାଗୁଥିଲେ । କାରଣ ନିଦ୍ରା ଦେବୀଙ୍କର ଦର୍ଶନ ନଥିଲା ! !
ସେ ଭାବିଲେ, ମନ୍ତ୍ରୀ କହିବା ମୁତାବକ ସେ ଖାଇ ନାହାନ୍ତି ତେଣୁ ତାଙ୍କୁ ନିଦ ଲାଗୁ ନାହିଁ ।“ରାନ୍ଧୁଣୀଆ!
!” ସେ ପାଟି କରି ଉଠିଲେ । ନିଦରେ ଶୋଇଥିବା ରାନ୍ଧୁଣୀଆ ଧଡ ପଡ ହୋଇ ଉଠି କପଡ଼ା ପିନ୍ଧି ରାଜାଙ୍କ ଆଗରେ ହାଜିର ହେଲା ।“ଶୀଘ୍ର ମୋତେ ଗୋଟେ ବଡ଼ ଗ୍ଲାସ୍ ଭରା ମହୁ ମିଶା ଉଷୁମ ଦୁଧ ଆଣି ଦିଅ ।”
କୋଟ୍ଟାୱି ରାଜା ତାହା ଗଟ ଗଟ କରି ଏକା ନିାସରେ ପିଇ ଗଲେ । ଓହୋହୋ !
ତାଙ୍କ ପେଟ ଅସମ୍ଭବ ଭାବେ ଭରିଯାଇଥିଲା ଭୋଜନ ପରେ, ତା’ସାଙ୍ଗକୁ ବଡ଼ ଗ୍ଲାସ୍ ଦୁଧ !
ସେ ଉଠି ପାରୁ ନଥିଲେ, ହଲି ପାରୁ ନଥିଲେ, ଆଉ ଶୋଇ ତ ମୋଟେ ପାରୁ ନଥିଲେ ।‘ସଂଗୀତ ଶୁଣିଲେ କେମିତି ହୁଅନ୍ତା’ ସେ ଭାବିଲେ ।ସଂଗୀତଜ୍ଞ ମାନଙ୍କୁ ସେ ଡକେଇ ପଠାଇଲେ । ଅର୍ଦ୍ଧରାତ୍ର ସମୟରେ ଶୀଘ୍ର ଶୀଘ୍ର ଧୋତି ପିନ୍ଧି ପଗଡି ସଜାଉ ସଜାଉ ଧାଇଁ ଆସିଲେ ସେମାନେ ।
“ମୋ ପାଇଁ ନିଲାମ୍ବରୀ ବଜାଅ” ରାଜା ଆଦେଶ ଦେଲେ ।ନିଶବ୍ଦ ରାତିରେ ମଧୁର ସଂଗୀତ ଶୁଣି ରାଜା ଆସ୍ତ ହେଲେ । କି ଭାଗ୍ୟ !କିନ୍ତୁ କୋଡ଼ିଏ ମିନିଟ୍ ପରେ ଠିକ୍ ରାଜା ଶୋଇବାକୁ ଯାଉଥିବା ବେଳେ ହଠାତ୍ ଗୋଟେ ବଡ଼ ଶବ୍ଦ ଶୁଣି ଚମକି ପଡ଼ିଲେ । ବୀଣା ବାଦକ ବୀଣା ବଜାଉ ବଜାଉ ନିଦ ସମ୍ଭାଳି ନ ପାରି ବୀଣା ଉପରେ ପଡ଼ିଗଲା ।
ନିଦୁଆ ସଂଗୀତଜ୍ଞ ମାନେ ପୁଣି ସଂଗୀତ ଆରମ୍ଭ କଲେ ମାତ୍ର କେତେବେଳେ ରାଗ ଖରାପ ତ ଆଉ କେତେବେଳେ ସର ଖରାପ ଏହିପରି ଗୋଟିଏ ପରେ ଗୋଟିଏ ଭୁଲ କର୍କଶ ଗୀତ ବଜାଉ ଥିଲେ । ନିଦ୍ରା ଦେବୀ ସେ କର୍କଶ ଗୀତ ଶୁଣି ଦୌଡି ପଳାଇଲେ । ରାଜା ପୁଣି ବିରକ୍ତ ହୋଇ ଉଠି ବସିଲେ ।ସେ ବିଦୁଷକ କଥା ମନେ ପକାଇ ତାକୁ ଡାକି ପଠାଇଲେ ।“ମୋତେ ଗୋଟେ କାହାଣୀ ଶୁଣାଅ” କହିଲେ ରାଜା ।
ରାଜା ବିରକ୍ତ ହୋଇ ଶୋଇଯିବେ ଭାବି ବିଦୁଷକ ଲମ୍ବା କାହାଣୀ ଗୋଟେ ଶୁଣାଇବାକୁ ଲାଗିଲା । କିନ୍ତୁ ରାଜା ତ ମୋଟେ ଖୁସି ହେଲେନାହି ବରଂ ସେ ବାରମ୍ବାର ପଚାରିବାକୁ ଲାଗିଲେ, “ଠିକ୍ ଅଛି ଠିକ୍ ଅଛି କାହାଣୀ ଶେଷରେ କଣ ହେଲା କୁହ ?”ନିଦ୍ରା ଦେବୀ ଧୌର୍ଯ୍ୟହୀନତା ମୋଟେ ପସନ୍ଦ କରନ୍ତି ନାହିଁ ତେଣୁ ସେ ସେଠାରୁ ପଳାଇଗଲେ । ଘଣ୍ଟାକ ପରେ ବିଦୁଷକ ଜଣକ ଗଳା ବସି, ଥକି ଯାଇ କାହାଣୀ ଶେଷ କରି ନିଦୁଆ ଆଖି ନେଇ ଘରକୁ ଫେରିଗଲେ । ଆଉ ରାଜା ?
ସେ ତ ଏବେମଧ୍ୟ ଶୋଇପାରି ନଥିଲେ । ସେ ରାଣୀଙ୍କୁ ଉଠାଇ ବୁଲିକି ଆସିବାକୁ ଅନୁରୋଧ କଲେ ରାଣୀ ବିରକ୍ତ ହୋଇ ରାଜି ହେଲେ ଯିବାକୁ ।
“କେବଳ ମଲ୍ଲୀ ବଗିଚା ଯାଏଁ ଠିକ ଅଛି ?
ତା’ପରେ ମୁଁ ଫେରି ଆସି ଶୋଇବି ।”ରାଣୀ ରାଜା ଚନ୍ଦ୍ରାଲୋକ ରେ ପକ୍ଷୀଙ୍କର ସର ଶୁଣୁ ଶୁଣୁ ରାଜମହଲ ର ଚାରିପଟର ବଗିଚା ରେ ବୁଲିଲେ । ରାଜା ଶାନ୍ତି ଅନୁଭବ କଲେ ଏବଂ ଫେରିଯାଇ ଶୋଇବାକୁ ଭାବିଲେ ।ଶାନ୍ତ ନିଶବ୍ଦ ରାତିରେ ସେ ଶୋଇବାକୁ ଉଦ୍ୟମ କରୁଥିବା ବେଳେ ତାଙ୍କ ପେଟ କଡ଼ ମଡ଼ ହେଲା । ସଂଗୀତ, କାହାଣୀ, ପବନ, ଏବଂ ଭ୍ରମଣ ତାଙ୍କୁ ଭୋକିଲା କରିଥିଲା !
ଏଥର ରାଣୀ ପୁରା ଜିମା ନିଜ ହାତକୁ ନେଲେ । ଏକ ଛୋଟ ଗ୍ଲାସ୍ ଦୁଧ ପାଇଁ ଆଦେଶ ଦେଲେ ଏବଂ ରାଜାଙ୍କ ଗୋଡ ଘଷି ଦେବାକୁ ଜଣକୁ ଡକେଇଲେ । ଅଳ୍ପ ସମୟ ମଧ୍ୟରେ ରାଜା ଶୋଇଗଲେ ତେବେଯାଇ ରାଜ ମହଲର ଲୋକ ଶାନ୍ତିରେ ନିାସ ନେଲେ ।
ପ୍ରତିଦିନ ଏହି କ୍ରମ ଚାଲିଲା । କ୍ରମେ ରାଜା ଶୀଘ୍ର ଶୋଇବାକୁ ଲାଗିଲେ । ଦୁଇ ସପ୍ତାହ ପରେ ସେ ଦେଖିଲେ ିତୀୟ ଗ୍ଲାସ୍ ଦୁଧ ପିଇବା ପରେ ପରେ ସେ ଶୋଇଯାଉଛନ୍ତି । ଆଉକିଛି ସପ୍ତାହ ପରେ ଭ୍ରମଣ କରିବା ମାତ୍ରେ ସେ ଶୋଇଯାଉଛନ୍ତି । ମାସେ ପରେ ବିଦୁଷକର କାହାଣୀ ତାଙ୍କୁଶୁଆଇ ଦେଲା । ଏବଂ ଶେଷରେ, ସେ ରାତ୍ରିଭୋଜନ ସାରିବା ମାତ୍ରେ ହିଁ ଶୋଇ ପାରିଲେ । ଅଧିକାଂଶ ଦିନ ସେ ସକାଳେ ଉଠି ସତେଜ ଅନୁଭବ କରୁଥିଲେ ଓ ଫୁର୍ତ୍ତୀ ରେ ଚାଲୁଥିଲେ ଏବଂ ସମସ୍ତଙ୍କୁ ଦେଖି ଆନନ୍ଦରେ ହସୁଥିଲେ ।
କିନ୍ତୁ ସେ ରାନ୍ଧୁଣୀଆ, ସଂଗୀତଜ୍ଞ, ବିଦୁଷକ, ମାଲିଶ ବାଲା, ଏବଂ ରାଣୀଙ୍କ କଥା କଣ ?
ସେମାନେ ସାରା ରାତି ରାଜାଙ୍କ ସେବାରେ ଜଗି ରହୁଥିଲେ । କେଜାଣି କେବେ ରାଜା ଉଠି ତାଙ୍କୁ ଡାକିବେ । ସେମାନେ ନିଦ୍ରା ଅଭାବରେ ଥକି, ସାରାଦିନ ବିରକ୍ତ ହୋଇ ରହୁଥିଲେ । ତା’ସାଙ୍ଗକୁ ତାଙ୍କ ପାଇଁ ଅପେକ୍ଷା କରୁଥିବା ତାଙ୍କ ପରିବାର ଲୋକ - ରାନ୍ଧୁଣୀଆ ର ସ୍ତ୍ରୀ, ସଂଗୀତଜ୍ଞ ର ପୁଅ, ବିଦୁଷକ ର ଭାଇ, ମାଲିଶ ବାଲା ର ବାପା, ରାଣୀଙ୍କ ପରିଚାରିକା, ପରିଚାରିକାର ସାମୀ, ସାମୀର ଭାଇ, ଭାଇର ସାଙ୍ଗ ସାଙ୍ଗ ର ମାଆବାପା.......ପୁରା ସହର ରାତିରେ ଉଠି ବସିଥିଲା ।ରାଜା ନିଦ୍ରା ହୀନ ଲୋକଙ୍କୁ ଦେଖି ବ୍ୟସ୍ତ ଥିଲେ । ସମସ୍ତଙ୍କ ପାଇଁ ଅଲଗା ଅଲଗା ସମାଧାନ ତ ସେ କରିପାରିବେନି । ତେଣୁ ତାଙ୍କ ରାଜ ପୁରୋହିତଙ୍କୁ ସମସ୍ୟାର ସମାଧାନ ମାଗିଲେ । ପୁରୋହିତ ଜାଣନ୍ତି ଏହା ଏକ ବିରାଟ ସମସ୍ୟା । “ଆଜିଠାରୁ ସମସ୍ତଙ୍କୁ ଟାଉନ୍ ହଲ୍ କୁ ପନ୍ଦର ଦିନ ଯାଏଁ ଡାକିବାକୁ ପରାମର୍ଶ ଦେଲେ । ସେମାନଙ୍କୁ ସନ୍ଧ୍ୟାରେ ଉଷୁମ ଜଳରେ ସ୍ନାନ କରି ରାତ୍ରୀ ଭୋଜନ ସାରି ଆସି ଉପସ୍ଥିତ ହେବାକୁ କହିଲେ । ମୁଁ ନିଦ୍ରା ଦେବୀଙ୍କୁ ସମସ୍ତଙ୍କୁ ଏକା ସଙ୍ଗେ ଆଶୀର୍ବାଦ କରିବାକୁ ପ୍ରାର୍ଥନା କରିବି ।”
ଘୋଷଣା ହେବା ମାତ୍ରେ ସହରର ସମସ୍ତ ଲୋକ ଏକତ୍ରୀତ ହେଲେ । ସମସ୍ତେ ଖୁସି ଥିଲେ ଯେ ତାଙ୍କର ନିଦ୍ରାହୀନ ରାତି ଗୁଡ଼ିକର ଅନ୍ତ ହେବାକୁ ଯାଉଛି । ପୁରୋହିତ ନିଦ୍ରା ଦେବୀଙ୍କୁ ପ୍ରସନ୍ନ କରିବାକୁ ମନ୍ତ୍ର ପଢ଼ିବାକୁ ଲାଗିଲେ ।
କିଛି ସମୟ ପରେ ଲୋକଙ୍କ ମଧ୍ୟରୁ ଜଣେ ନବଜାତ ଶିଶୁ ର ମାଁ ଯିଏ ସବୁଠୁଁ ବେଶୀ ନିଦୁଆ ଥିଲା ସେ ହାଇ ମାରିଲା । ତାକୁ ଦେଖି ତା’ଛୁଆ ହାଇ ମାରିଲା । ତାଙ୍କ ଦୁଇଜଣଙ୍କୁ ଦେଖି ଛୁଆର ବାପା ହାଇ ମାରିଲା । ସଂଗୀତଜ୍ଞ ମଧ୍ୟରୁ ଜଣେ ରାଗାଳାପ ଛାଡ଼ିଦେଇ ହାଇ ମାରିଲା । ବେଳକୁ ତା’ଚାରିପଟ କୋଡ଼ିଏ ଲୋକ ହାଇ ମାରିଲେ । ତାପରେ ତାଙ୍କର ପଡ଼ୋଶୀ ହାଇ ମାରିଲେ । ଏବଂ ସେଠାରେ ଉପସ୍ଥିତ ସମସ୍ତ ଲୋକଙ୍କ ମଧ୍ୟରେ ହାଇ ମାରିବା ତରଙ୍ଗ ଭଳିଆ ପ୍ରସାରିତ ହୋଇଗଲା ।
ନିଦ୍ରା ଦେବୀ ପ୍ରସନ୍ନ ହୋଇ ଉଠିଲେ । ଏତେଜଣଙ୍କ ହାଇ ମାରିବାଶକ୍ତି ଯୋଗୁଁ ସେ ଆଉ ଦୂର ରହିପାରିଲେ ନାହିଁ । ଶୀତଳ ପବନ ନେଇ ସହର ଆଡ଼କୁ ଧାଇଁ ଆସିଲେ ।ସେହି ରାତିଠାରୁ ସେ କୋଟ୍ଟାୱି ରାଜାର ରାଜ୍ୟରେ ଲୋକଙ୍କୁ ସଦା ଆଶୀର୍ବାଦ କଲେ । ପ୍ରତ୍ୟେକ ରାତି ସେ ଆଶୀର୍ବାଦ କରନ୍ତି ।
!ସୁପ୍ରଭାତ!
!।ଉଠିବା ବେଳ ହୋଇଗଲା।
!
ନା !
!I  ମୁଁ ଉଠିବାକୁ ଚାହୁଁନାହିଁ!
Iମୁଁ ଏତେ ବଡ କାମ କରିବାକୁ ଚାହୁଁ ନାହିଁ!
I
ମୁଁ ଦାନ୍ତ ଘଷିବାକୁ !
ଚାହୁଁନାହିଁ Iମୁଁ ଗାଧୋଇବାକୁ ଚାହୁଁନାହିଁ!
Iମୁଁ ଜଳଖିଆରେ ଇଡଲି ଖାଇବାକୁ ଚାହୁଁନାହିଁ!
I
ମୁଁ ସ୍କୁଲ ଯିବାକୁ !ଚାହୁଁନାହିଁ I
ଆଚ୍ଛା!
....କିନ୍ତୁ ଆଜି ତ ତୁମର ଶ୍ରେଣୀର ପିଲାମାନେ ବଣଭୋଜି କରିବା ପାଇଁ ଚିଡିଆଖାନା ଯାଉଛନ୍ତି!I
ମୋତେ ଚିନି ସାଙ୍ଗରେ ଇଡଲି ଭଲ ଲାଗେ!
Iମୁଁ ସ୍କୁଲ ଯିବାକୁ ଚାହେଁ!
Iଗାଧୋଇବା ବେଳେ ମୋତେ ଗୀତ ଗାଇବାକୁ ଭଲ ଲାଗେ!
I
ଓଃ!
ଏଇଟା ଗୋଟିଏ ଜରୁରୀ କାମ!
Iମୁଁ ଏହି ବଡକାମ ପାଇଁ ଯିବାକୁ ଚାହୁଁଛି!
Iମୁଁ ରକେଟଭଳି ଆସୁଛି... ବାଟ ଛାଡିଦିଅ!
Iମୋ ରାସ୍ତାରେ ଠିଆ ହୁଅନା!
I
ଭାରତରେ ସର୍ବାଧିକ ବ୍ୟାଟ ତିଆରି ରାଜ୍ୟ ହେଉଛିଜମ୍ମୁ ଏବଂ କାଶ୍ମୀର ରାଜ୍ୟ ର ରାଜଧାନୀ ଶ୍ରୀନଗର ଠାରୁ 35 କିଲୋମିଟର ଦୂରରେ ସ୍ଥିତ ସଙ୍ଗମନାମ ଶହର ରେ ଏହି ଗଳ୍ପ ରଚନା ହୋଇଛି। ଏହି ଅଞ୍ଚଳରେ ୱିଲୋ ଗଛର ପ୍ରଚୁର ସମ୍ପଦ ରହିଥିବାରୁ ଏଠାରେଦୁଇ ଶହ କ୍ରିକେଟ ବ୍ୟାଟ କାର୍ଯ୍ୟଳଶାଳା ରହିଛି।
ସଙ୍ଗମ ରେ ରେହେମାନ ଚାଚାଙ୍କର ଗୋଟିଏ କ୍ରିକେଟ ବ୍ୟାଟକାରଖାନା ଥିଲା। କାରଖାନାର ଚାରିଦିଗରେ କ୍ରିକେଟ ବ୍ୟାଟ ଗୁଡିକ ଥାକ ରେ ସୁନ୍ଦର ଭାବେ ସଜା ହୋଇରଖାହୋଇଥିବା ଦେଖିବାକୁ ମିଳେ।ବ୍ୟାଟ ଗୁଡିକ ୱିଲୋ ଗଛ ରୁ ତିଆରି ହୋଇଥାଏ, ଏହି କାଠପୃଥିବୀର ଉନ୍ନତ ମାନ ର ବ୍ୟାଟ ତିଆରି କରିଥାଏ। ସଙ୍ଗମ ଶହର ଦେଇଯାଇଥିବା ରାସ୍ତା ର ଦୁଇ କଡରେ ୱିଲୋ ଗଛ ସୁନ୍ଦର ଧାଡିରେ ବଢ଼ିଥାଏ। ଅସଲରେ ପୁରା କାଶ୍ମୀରତୁମେ ଏହି ଗଛ ଦେଖିପାର।
ରେହେମାନ ଚାଚା ଜଣେ ପିଠି ରେ କୁଜ ଥିବା ବାଢ଼ାଲୋକ ନିଜକାର୍ଯ୍ୟ ସମ୍ପନ୍ନ କରାଇବା ସକାଶେ ସର୍ବଦା ଆତୁର ଥାନ୍ତି। ସେ ଅଧିକାଂଶସମୟରେ  ଭୃକୁଟି ମୁହଁ ନେଇ ଯେଉଁଠିକି ଯାନ୍ତିହାତରେ ବଙ୍କୁଳି ବାଡ଼ି ଧରି ଯାଆନ୍ତି।
ରେହେମାନ ଚାଚା କାରଖାନାରେ ଅମିର କାମ କରେ। ତା ପୁଅଅହମ୍ମଦ ପ୍ରତିଦିନ ସ୍କୁଲ ଛୁଟି ପରେ ତା ସଙ୍ଗେ କାରଖାନା ରେ ହିଁ ରହିଥାଏ। ସେ ବିସ୍ମୟ ହୋଇକ୍ରିକେଟ ବ୍ୟାଟ ର ଉଚ୍ଚ ଥାକ ଦେଖୁଥାଏ। ଅନେକ ଦିନ ସନ୍ଧ୍ୟାରେ ସୂର୍ଯ୍ୟ ବୁଡିଲା ପରେ ସେ ଚନ୍ଦ୍ରକୁ ବ୍ୟାଟ ଗୁଡ଼ିକ ପଛରୁ ଉଙ୍କି ମାରିବା ଦେଖେ ଏବଂ କଳ୍ପନା କରେ ଯେ ଯଦି ବ୍ୟାଟ ଧାଡିର ଉପରେଚଡ଼ିପାରେ ତେବେ ସେ ଚନ୍ଦ୍ରମା କୁ ଛୁଇଁ ପାରନ୍ତା।
ଅମିର ବ୍ୟାଟ କୁ କୁନ୍ଦଯନ୍ତ୍ର ସହାୟତାରେ ଗଢ଼ିବା ପରେଅହମ୍ମଦ ତାକୁ ଧରି ପୁରା ବ୍ୟାଟ ଉପରେ ଆଙ୍ଗୁଳି ସ୍ପର୍ଶ କରାଏ। ବ୍ୟାଟ ହ୍ୟାଣ୍ଡେଲ ଧରିମଣିବନ୍ଧ ଝଟକା ରେ ସେ ବ୍ୟାଟ କୁ ପବନରେ ବୁଲାଏ। ସେ ତ ମୋଟେ ସାତ ବର୍ଷର, କିନ୍ତୁ ସେ ଦିନେ ସଚିନତେନ୍ଦୁଲକର ହେବାକୁ ସ୍ୱପ୍ନ ଦେଖୁଥିଲା।
ପ୍ରତ୍ୟେକ ଦିନ ସନ୍ଧ୍ୟାରେ କର୍ମଚାରୀ ଘରକୁ ଯିବା ପୂର୍ବରୁରେହେମାନ ଚାଚା ତାଙ୍କ ଗୋଦାମ ର ବ୍ୟାଟ ଗୁଡ଼ିକୁ ଗଣୁ ଥିଲେ। ସେ ବିଶେଷ କରି ତାଙ୍କଭଣ୍ଡାର ନେଇ ବହୁତ ସାବଧାନ ଥିଲେ। ଗୋଟିଏ ବ୍ୟାଟ ନ ପାଇଲେ ସେ ଗୋଇନ୍ଦା ବନିଯାନ୍ତି।ଏବଂ ଏହା ହିଁ ହେଲା !
ଦିନେ ସକାଳେ ଯେତେବେଳେ ରେହେମାନ ଚାଚା ବ୍ୟାଟ ବାହାରକରିଟ୍ରକ ରେ ଚଢ଼େଇବାକୁ ଗୋଦାମ ଖୋଲିଲେ, ତ ଦେଖିଲେ ଗୋଟିଏ ବ୍ୟାଟ କମ ଥିଲା। ତାହା ମଧ୍ୟ ଯେଉଁଟା ସବୁଠୁଁ ବଡ଼ ଏବଂ ସବୁଠୁଁ ହାଲକା ଥିଲା।
ସେ ବହୁତ ରାଗିଗଲେ ଏବଂ ସବୁ କର୍ମଚାରୀମାନଙ୍କୁ ଧାଡିରେଠିଆ ହେବାକୁ ଆଦେଶ ଦେଲେ। ''ଗୋଟେ ବ୍ୟାଟ ନାହିଁ। ତୁମ ହିସାବରେ କୁଆଡେଯାଇଥିବ?''
ସମସ୍ତେ ତଳକୁ ଅନେଇ ମୁଣ୍ଡ ହଲାଇଲେ। ରାଗିଥିଲାବେଳେଚାଚାଙ୍କ ମୁହଁ ଦେଖିବାକୁ ତାଙ୍କର ସାହସ ହେଉନଥିଲା।''ରାତାରାତି ଗୋଟିଏ ବ୍ୟାଟ କିପରି ଅଦୃଶ୍ୟ ହୋଇଯିବ?
ଗୋଦାମରେ ତୁମେ ସବୁଏବଂ ମୋ ଛଡା ଅନ୍ୟ କେହି ପ୍ରବେଶ କରନ୍ତିନାହିଁ'', ରଡ଼ିଲେ ଚାଚା, ବାକିସବୁମୁଣ୍ଡ ପୋତି ତଳକୁ ଅନେଇଥାନ୍ତି।
ଠିକ ସେହି ସମୟରେ ରେହେମାନ ଚାଚା ଅମିର ଉପରେ ଦୃଷ୍ଟିପକେଇଲେ, ''ଓହୋ !
ଅହମ୍ମଦ କୁଆଡେ ଗଲାଅମିର?
ଆଜି ତାକୁ ଦେଖିବାକୁ ପାଉନି।''''ଅହମ୍ମଦ ର ଦେହ ଟିକେ ଭଲ ନାହିଁ ରେହେମାନ ଚାଚା, ତାକୁଶର୍ଦି ଏବଂ କାଶ ହୋଇଛି,'' ଏବେ ମଧ୍ୟ ମୁଣ୍ଡ ପୋତି ଅମିର ଉତ୍ତର ଦେଲା।ହଠାତ, ଜଣକ ପରେ ଜଣେ ଏହିପରିକି ଅମିର ମଧ୍ୟ ଧିରେ ଧିରେହସିବା ଆରମ୍ଭ କଲେ ଏବଂ ପରେ ଜୋର ଜୋର ହସିବାକୁ ଲାଗିଲେ।
''କାହିଁକି ତୁମେ ସବୁ ନିର୍ଲଜ ହସୁଛ?''
ରେହେମାନ ଚାଚା ରାଗ ରେତମତମ ହୋଇ ଉଠିଲେ। ''ଆମେ ହଜିଥିବା କ୍ରିକେଟ ବ୍ୟାଟ ପାଇଗଲୁ, ଚାଚା !''
ଅମିର ଚିତ୍କାର କରିଉଠିଲା ଖୁସିରେ।ରେହେମାନ ଚାଚା ଆଶ୍ଚର୍ଯ୍ୟ ହୋଇଗଲେ। ''କିନ୍ତୁ ...କିନ୍ତୁ... କିନ୍ତୁ ତୁମେ ସବୁ ତ ମୋ ସାମ୍ନାରେ ଠିଆ ହୋଇଥିଲା ତୁମେ କିପରି ଖୋଜି ପାଇଲ?
କେଉଁଠି ଅଛି ସେଇଟା?''
ରେହେମାନ ଚାଚାପଚାରିଲେ।ସମସ୍ତେ ରେହେମାନ ଚାଚା ର 'ବଙ୍କୁଲି ବାଡ଼ି କୁଅନେଲେ। ରେହେମାନ ଚାଚା ମଧ୍ୟ ଅନେଇଲେ।
କେହି ଜାଣି ନ ଥିଲେ ରେହେମାନ ଚାଚା ସେତେ ଜୋରରେ ହସିପାରନ୍ତି। ଏବଂ ସେପର୍ଯ୍ୟନ୍ତ କେହି ଜାଣି ନଥିଲେ ସେ ନକଲି ଦାନ୍ତ ଲଗାନ୍ତି।
ସେ ଦିନ ଥିଲା ଖରାଛୁଟିର ପ୍ରଥମ ଦିନ। ଦିବ୍ୟା ଅନ୍ୟଦିନ ଅପେକ୍ଷା ଟିକେ ଡେରିରେ ଉଠିଲା। ଖରାଦିନ ଛୁଟିଟା ଭାରି ମଜା। ତା’ର ସମ୍ପର୍କୀୟ ଭାଇ ରବି ଏଇ ଛୁଟିରେ ତାଙ୍କ ଘର ଗଜାପୁରକୁ ଆସିବ। ସେ ବହୁତ ଦୂରରେ କଟକ ସହରରେ ରହେ।
ଦିବ୍ୟା ଭାବୁଥିଲା ‘ଏଥର ରବି ଆସିଲେ ଆମେ ବହୁତ ଖେଳିବୁ, ସାଇକେଲ ଚଲେଇବୁ, ପୋଖରୀରେ ପହଁରିବୁ, ଆମ୍ବ ପାରିବୁ.......... ବହୁତ ମଜା ହେବ।’
କିନ୍ତୁ ଏଥର ରବି ପ୍ରଥମ କରି ନିଜେ ନିଜେ ଆସିବ। ଦିବ୍ୟା ଫୋନ୍‌ରେ ତା’କୁ ବାଟ  ବତେଇଦେଇଛି।‘‘ବସ୍‌ଷ୍ଟାଣ୍ଡରୁ ସିଧାଚାଲିବୁ, ସିଧା, ସିଧା, ଆଉ ତା’ପରେ ବାଟରେ ଗୋଟେ ପୋଖରୀ ପଡ଼ିବ। ସେମିତି ସିଧା   ଚାଲୁଥିବୁ, ତା’ପରେ ଡାହାଣକୁ ବୁଲିବୁ .......... ନା, ନା ବାଁକୁ  ବୁଲିବୁ  ଆଉ ଚାଲିବୁ ........... କେତେ ତ .........ହଁ .........ତିନି ମିନିଟ। ଏତିକିରେ  ଡାକଘର  ପାଖରେ  ପହଞ୍ଚିଯିବୁ। ସେଉଠୁ ବାଁକୁ   ବୁଲିବୁ ..........’’
ଦିବ୍ୟା ଭାବିଲା ଏତେକଥା କହିଲେ ରବି ନିଶ୍ଚିତଭାବେ  ବାଉଳା ହୋଇଯିବ। ସେ ଚିନ୍ତାରେ ପଡ଼ିଗଲା। ରବି ତାହାଲେ କେମିତି ତାଙ୍କଘର ପାଇବ?
ତା’ପରେ ତାକୁ ଗୋଟେ ବୁଦ୍ଧି ଜୁଟିଲା।ସେ ଭାବିଲା, ‘‘ମୁଁ ରବିପାଇଁ ଗୋଟେ ମାନଚିତ୍ର ତିଆରି କରିଦେବି। ତା’କୁ ଦେଖି ସେ ଆମଘର ପାଇଯିବ।’’
କାନ୍ଥ ଆଲମାରୀରୁ ସେ ଖଣ୍ଡେ ବଡ଼ କାଗଜ ଓ ଗୋଟେ ପେନ୍‌ସିଲ ବାହାରକଲା। ପ୍ରଥମେ ସେ ତାଙ୍କ ଘରର ଚିତ୍ର ଆଙ୍କିଲା ଆଉ ତା’ପାଖରେ ତା ନିଜର ଛବି ମଧ୍ୟ ଆଙ୍କିଦେଲା।ତା’ପରେ ସେ ଘର ବାହାରକୁ ବାହାରି ଗଲା। ଅନ୍ୟାନ୍ୟ ଘରଗୁଡ଼ିକ, ରାସ୍ତାଘାଟ ଇତ୍ୟାଦି ଗୋଟିଏ ପରେ ଗୋଟିଏ ଆଙ୍କିବାକୁ ଲାଗିଲା।
ବଜାରରେ, ବିନୟ ମଉସା ଓ ସରିତା ମାଉସୀ ତାଙ୍କ ଦୋକାନରେ ବସିଥିଲେ।ବିନୟ ମଉସା ପଚାରିଲେ, ‘‘ଦିବ୍ୟା, ତୁମେ କ’ଣ କରୁଛ?’’ ଦିବ୍ୟା କହିଲା, "ମୁଁ ଆମ ସହରର ମାନଚିତ୍ର ଆଙ୍କୁଛି।’’ସରିତା ମାଉସୀ ଖୁସିରେ ଉତ୍ସାହିତ ହୋଇଯାଇ କହିଲେ, ‘‘ବାଃ!
କେତେ ବଢ଼ିଆ!
ଆମେ ସେଥିରେ ଅଛୁ ନା ନାଇଁ?''
ସେ ଓ ବିନୟ ମଉସା ଦୋକାନ ବାହାରକୁ ଆସି ଦିବ୍ୟାର ମାନଚିତ୍ରକୁ ଦେଖିଲେ। ଦିବ୍ୟା କହିଲା, ‘‘ଆପଣମାନେ ଠିକ୍ଏ ଇଠି ଅଛନ୍ତି।’’ସେ ବିନୟ ମଉସା ଓ ସରିତା ମାଉସୀଙ୍କ କଡ଼ରେ ଉଜ୍ଜ୍ୱଳ ହଳଦିଆ ରଙ୍ଗରେ ବର୍ଗଚିତ୍ରଟିଏ ଆଙ୍କିଦେଲା।
ତା’ପରେ ଦିବ୍ୟା ରାସ୍ତାପାର ହୋଇ ବିରାଟ ବରଗଛ ତଳେ ପହଞ୍ଚିଗଲା। ତା’ରି ପାଖକୁ ଲାଗିକରି ଅଛି ISPAT ଡାକ୍ତରଖାନା।
ରମେଶ ସବୁବେଳେ ସେଇ ଗଛତଳେ ବସିଥାଏ। ସେ ଡାକ ଛାଡ଼ିଲା, ‘‘ଏଇ ଦିବ୍ୟା, କ’ଣ କରୁଛୁ ସେଠି?’’“ମୁଁ ଗୋଟେ ମାନଚିତ୍ର ତିଆରି କରୁଛି।’’‘‘ସତରେ?
ମତେ ବି ସେଥିରେ ଦେଖେଇବୁ, ଏଇ ବରଗଛ ତଳେ।’’ ଦିବ୍ୟା ହସିଲା। କିନ୍ତୁ ରମେଶ ଠିକ୍ କଥା କହୁଥିଲା କାରଣ ତା’ର ବରଗଛ ତଳେ ବସିରହିଥିବାଟା ବି ଗୋଟେ ସାଧାରଣ ଦୃଶ୍ୟ ହିଁ ଥିଲା।  ତେଣୁ ଦିବ୍ୟା ବରଗଛ ଓ ରମେଶ, ଦି’ଜଣଙ୍କର ଚିତ୍ର ଆଙ୍କିଦେଲା।
ଦିବ୍ୟା ତା ବାଟରେ ଆଗକୁ ଚାଲିବାରେ ଲାଗିଲା। ଡାକଘର ପାଖରେ ସେ ଡାକ ପିଅନ ମୋହନ ଅଙ୍କଲଙ୍କୁ ଦେଖିଲା। ସେ ତାଙ୍କ ବାଇକ୍‌ରୁ ଓହ୍ଲାଉଥିଲେ।ସେ ପଚାରିଲେ, ‘‘ଦିବ୍ୟା, ତୁମେ ସେଠି କ’ଣ କରୁଛ?’’ରମେଶ ଦିବ୍ୟାର ପଛେପଛେ ଆସୁଥିଲା। ସେ  ଜଣାଇଲା, ‘‘ସେ ଗୋଟେ ମାନଚିତ୍ର ତିଆରି କରୁଛି। ଆଉ ଆମେ ସମସ୍ତେ ତା’ଭିତରେ ଅଛେ।’’
ମୋହନ ଅଙ୍କଲ କହିଲେ, ‘‘ହଁ କି?
ହଉ, ଡାକଘର କଥା ଭୁଲିଯିବନି।’’ଦିବ୍ୟା ଡାକଘର ପାଇଁ ଗୋଟେ ନାଲି ଆୟତଚିତ୍ର ଆଙ୍କିଦେଲା।
ତା’ପରେ ଦିବ୍ୟା ଦକ୍ଷିଣ ଆଡ଼କୁ ମୁହାଁଇଲା। ପାଞ୍ଚମିନଟ ପରେ ସେ ପୋଖରୀ ପାଖରେ ପହଞ୍ଚିଗଲା। ସେଠାରେ କିଛି ସ୍ତ୍ରୀଲୋକ ଲୁଗା କାଚୁଥିଲେ। ଏତେବେଳକୁ ସମସ୍ତେ ଜାଣିସାରିଲେଣି ଯେ ଦିବ୍ୟା ଗୋଟେ ମାନଚିତ୍ର ଆଙ୍କୁଛି।ସବ୍‌ନମ୍ ମାଉସୀ ବଡ଼ ପାଟିରେ କହିଲେ, ‘‘ଆମମାନଙ୍କୁ ବି ସେଥିରେ ରଖିବୁ ଦିବ୍ୟା।’’
ଗୋଟେ ବଡ଼ ନୀଳ ପୋଖରୀ ଏବଂ ତା କୂଳରେ ସ୍ତ୍ରୀଲୋକମାନେ ଥିବାର ଚିତ୍ରଟିଏ ଦିବ୍ୟା ଆଙ୍କିଦେଲା। ଦିବ୍ୟା ପାଖରେ କିଛି ଛୋଟପିଲା ଜମା ହୋଇଯାଇଥିଲେ।ପିଲାମାନଙ୍କୁ ନିଜ ସହ ଘରକୁ ନେଉନେଉ ଦିବ୍ୟା କହିଲା, ‘‘ମୋ ସହିତ ଆସ। ମୁଁ ତୁମମାନଙ୍କୁ ଗୋଟେ ଜିନିଷ ଦେଖାଇବି।’’
ଦିବ୍ୟା ପିଲାମାନଙ୍କୁ ଛାତର ଫାଙ୍କାସ୍ଥାନକୁ ନେଇଗଲା। ସେମାନେ ସେଇଠୁ ସହରଟିକୁ ଦେଖିଲେ।ସୂର୍ଯ୍ୟ ଅସ୍ତହେଉଥିଲେ ଏବଂ ପୋଖରୀ ପାଣିରେ ସୂର୍ଯ୍ୟ କିରଣର ପ୍ରତିଫଳନ ଦେଖାଯାଉଥିଲା। ସେମାନେ ମାନଚିତ୍ରଟିକୁ ଦେଖିଲେ। ତାପରେ ସେମାନେ ପୁଣିଥରେ ତାଙ୍କ ସହରଟିକୁ ଦେଖିବାରେ ଲାଗିଲେ।
ଦିବ୍ୟା କହିଲା ଗଜାପୁର ସହରଟି ବହୁତ ବଡ଼। କିନ୍ତୁ ଆମ ସହରରେ ଥିବା ବିଭିନ୍ନ ଜଣାଶୁଣା ସ୍ଥାନ  ସବୁକୁ ଆମେ ଏହିପରି ଏକ ଛୋଟ କାଗଜରେ  ଦେଖାଇପାରିବା।ସେ ମାନଚିତ୍ରଟିଏ ତିଆରି କରି ଖୁସି ଜଣାପଡ଼ୁଥିଲା। ଦିବ୍ୟାର ସାଙ୍ଗ କାଳୀ ପଚାରିଲା, କିନ୍ତୁ ଏଇ ମାନଚିତ୍ରରୁ ତୁମ ଘରକୁ ଠିକ୍ ବାଟ ରବି ପାଇବ କେମିତି?’’ଦିବ୍ୟା ମାନଚିତ୍ରଟିକୁ ଟିକେ ଦେଖିଲା।ତା’ପରେ ବଡ଼ପାଟିରେ କହିଲା, ‘‘ଓଃ!
ମତେ ଗୋଟେ ପଥ ପ୍ରଦର୍ଶକ ଚଲାବାଟ ଆଙ୍କିବାକୁ ପଡ଼ିବ।’’
ଚାରୁ ଜାଣିବାକୁ ଚାହିଁଲା, ‘‘ପଥ ପ୍ରଦର୍ଶକ ଚଲାବାଟ ପୁଣି କ’ଣ?’’ଦିବ୍ୟା ଉତ୍ତର ଦେଲା, ‘‘ଏଇଥିରୁ ଜଣାପଡ଼େ ଆମେ କେଉଁ ଦିଗରେ ଯିବା।’’ସେ ରାସ୍ତାଟିକୁ ହଳଦିଆ ରଙ୍ଗରେ ରଙ୍ଗେଇଦେଲା ଏବଂ ତା’ଉପରେ ନାଲି ରଙ୍ଗରେ ତୀରଚିହ୍ନ ସବୁ ଦେଇଦେଲା। ମାନଚିତ୍ରଟି ଖୁବ୍ ଆକର୍ଷକ ଦେଖାଯାଉଥିଲା।
ଦିବ୍ୟା କାଗଜଟିକୁ ଭାଙ୍ଗିଦେଇ ଲଫାପା ଭିତରେ ପୁରାଇଦେଲା। ତା’ଉପରେ ଡାକଟିକଟ ଲଗାଇ ରବି ପାଖକୁ କଟକକୁ ପଠାଇଦେଲା।
ସପ୍ତାହେ ପରେ, ଦୁଆର ଘଣ୍ଟି ବାଜିଉଠିଲା।ଦିବ୍ୟା କବାଟ ଖୋଲି ଦେଖିଲା, ସେ ପଠାଇଥିବା ମାନଚିତ୍ରଟିକୁ ଧରି ରବି ବାହାରେ ଠିଆହୋଇଛି।ରବି ହସି ହସି କହିଲା, ‘‘ମୁଁ ପହଞ୍ଚିଗଲି।’’ଦିବ୍ୟାର ମାନଚିତ୍ର ଠିକ୍‌ କାମ କରିଥିଲା।
ଦିବ୍ୟା ଜଣେ ମାନଚିତ୍ର ଅଙ୍କନକାରୀ ହୋଇପାରିବ ଯେଉଁବ୍ୟକ୍ତି ମାନଚିତ୍ର ଅଙ୍କନ କରନ୍ତି ତାଙ୍କୁ  ମାନଚିତ୍ର ଅଙ୍କନକାରୀ କୁହାଯାଏ। ମାନଚିତ୍ର ଅଙ୍କନବିଦ୍ୟାରେ ବିଜ୍ଞାନ, ଭୂଗୋଳ, କଳା ଓ ଗଣିତର ସମ୍ମିଳନ ହୋଇଛି।
ମାନଚିତ୍ର ଆମକୁ ସାହାଯ୍ୟ କରେ :-        ବିଭିନ୍ନ ଗାଁ ସହରର ଅବସ୍ଥିତି ଜାଣିବାରେ।-        ବିଭିନ୍ନ ସ୍ଥାନର ପରସ୍ପରଠାରୁ ଦୂରତା ଜାଣିବାରେ, ଏମିତିକି ସେସବୁ ସ୍ଥାନକୁ ଯିବାର         ରାସ୍ତାଘାଟ ଜାଣିବାରେ ମଧ୍ୟ।-        କୌଣସି ସ୍ଥାନର ବିଶେଷତା ଜାଣିବାରେ।-        କୌଣସି ସ୍ଥାନର ପାହାଡ଼, ନଦୀ, ମରୁଭୂମି ଏପରିକି ସେଠିକାର ଜନସଂଖ୍ୟା ତଥା         ପ୍ରାକୃତିକ ସମ୍ପଦ ବିଷୟକ ତଥ୍ୟ ଜାଣିବାରେ; ସାଧାରଣତଃ ଏହିସବୁ ତଥ୍ୟକୁ         ବିଭିନ୍ନ ପ୍ରତୀକ ଓ ରଙ୍ଗ ମାଧ୍ୟମରେ ପ୍ରକାଶ କରାଯାଇଥାଏ।
ମାନଯେତେବେଳେ ତୁମେ କୌଣସି ମାନଚିତ୍ର ଅଙ୍କନକରିବ, ସେଥିରେ କେମିତି ଦେଖାଇବ ଯେ ପର୍ବତଟି ବହୁତ ଉଚ୍ଚ ବା କୌଣସି ଏକ କୋଠାର ଉଚ୍ଚତା ନଡ଼ିଆଗଛର ଉଚ୍ଚତାର ଅଧା?ଏଥିପାଇଁ ‘ମାନ’ର ଆବଶ୍ୟକତା ଅଛି। କୌଣସି ଜିନିଷର ବାସ୍ତବ ଆକାର ଏବଂ ତାହାର ମାନଚିତ୍ର ଉପରେ ଥିବା ଆକାରର  ଅନୁପାତକୁ  ମାନ କୁହାଯାଏ। ମାନଚିତ୍ରର 1  ସେ.ମି ପ୍ରକୃତରେ 1  କି.ମି ସହ ମଧ୍ୟ ସମାନ ହୋଇପାରେ। ଏହାର  ଅର୍ଥ ଯଦିତୁମେ ଗୋଟେ ପୋଖରୀର ଚିତ୍ର 2  ସେ.ମି ବ୍ୟାପୀ  ଅଙ୍କନ କରିଥିବ, ତେବେ ତାହା ପ୍ରକୃତରେ 2  କି.ମି ବ୍ୟାପୀ ହୋଇଥିବ।
ଦୁଇଟି ସ୍ଥାନର ଦୂରତା ମଧ୍ୟ ମାନ ସାହାଯ୍ୟରେ ଜଣାଯାଇପାରେ। ଯଦି ମାନଚିତ୍ରର ମାନ 1  ସେ.ମି = 1 କି.ମି ହୋଇଥାଏ  ଏବଂ ଯଦି ମାନଚିତ୍ର ଉପରେ ଦୁଇଟି ସ୍ଥାନର ଦୂରତା  5  ସେ.ମି ହୋଇଥିବ, ତେବେ ବାସ୍ତବରେ ସେ ଦୁଇଟି ସ୍ଥାନର ଦୂରତା 5 କି.ମି ଅଟେ।
ସାଇକଲ
ମୋଟର ସାଇକଲ
ଅଟୋ ରିକ୍ସା
କାର
ରେଳଗାଡ଼ି
﻿ଡଙ୍ଗା
ଉଡ଼ାଜାହାଜ
﻿ପାରାଶୁଟ?
ସମୁଦ୍ରପାଣି କାହିଁକି ଲୁଣି ଲାଗେ ?
କାହିଁକି ନା ସମୁଦ୍ର ପାଣିରେ ଲୁଣ ଅଛି।
ଚକୋଲେଟ୍ କାହିଁକି ମିଠା ଲାଗେ ?
କାହିଁକି ନା ଚକୋଲେଟରେ ଚିନି ଅଛି।
ଲେମ୍ୱୁ କାହିଁକି ଖଟା ?
ଲେମ୍ବୁରେ ଅମ୍ଳ ଅଂଶ ଅଛି। ସେଇ ଅମ୍ଳ ତାକୁ ଖଟା କରାଏ।
ଲୁହରେ ଲୁଣ ଅଛି କି ?
ହଁ,ଅଛି।
ଆମ୍ବରେ କ'ଣ ଚିନି ଥାଏ ?
ହଁ,ପାଚିଲା ଆମ୍ବରେ ଚିନି ଥାଏ।
ଦହିରେ ଅମ୍ଳ ଥାଏ କି ?
ହଁ,ଦହିରେ ଅଳ୍ପ ଅମ୍ଳ ଥାଏ।
ଗୋଟିଏ ଜଂଗଲ ଥିଲା। ଏକ ଘନ, ସବୁଜ ଜଂଗଲ।ଦିନେଘଡ଼ଘଡ଼ି ସହ ବର୍ଷା ହେଲା।
ପରଦିନ ସକାଳେ ସୂର୍ଯ୍ୟ ଉଇଁଲା ଓ ଖରା ହେଲା। ସବୁପଶୁ ଧୀରେଧୀରେ ନିଜ ଘରୁ ବାହାରିଲେ। ସେମାନେଏକ ଅଜଣା ଶବ୍ଦ ଶୁଣିଲେ ଟିପ୍-ଟପ୍-ଟିପ୍!
ଇଏ କ'ଣ?
ସେମାନେ ସମସ୍ତେ ଅଟକି ଯାଇ ଶୁଣିବାକୁ ଲାଗିଲେ।
ସିଂହ ବହୁତ ଭାବିଲା।ଚିତାବାଘବହୁତ ଭାବିଲା।ହାତୀବହୁତ ଭାବିଲା।ଭାଲୁବି ବହୁତ ଭାବିଲା।
ଇଏ କି ଶବ୍ଦ?
ଭାଲୁ ଡରିଗଲା। ସିଏବୁଦାରେ ଲୁଚିଗଲା। ହରିଣଥରିବାକୁ ଲାଗିଲା। ସିଏଜୀବନ ବିକଳରେ ପଳେଇଗଲା।
ଚିତାବାଘ ଆଉ ଡେରି କଲା ନାହିଁ। ସିଂହକହିଲା, "ମୁଁ ଡରେନି।" କିନ୍ତୁସିଏ ବି ଚୁପ୍ ଚାପ୍ ପଳେଇଗଲା। ବଡ଼ବଡ଼ପଶୁସବୁ ନିଜ ଲାଂଜ ଗୋଡ଼ରେ ଜାକିଲେ ଓ ଦୌଡ଼ିଲେ।
ପିମ୍ପୁଡ଼ି କହିଲା, "ବନ୍ଧୁଗଣ, ଆସ। ଚାଲ, ଟିପ୍-ଟପ୍-ଟିପ୍ କୁ ଖୋଜିବା। ଆମେବହୁତ ଅଛେ, ତେଣୁଡରିବାର କୌଣସି କାରଣ ନାହିଁ!"
ମୂଷା କହିଲା, "ବହୁତବଢ଼ିଆ, ପିମ୍ପୁଡି ଭାଇ।"ଜୁଳୁଜୁଳିଆପୋକ କହିଲା, "ମୁଁରାସ୍ତା ଦେଖେଇବି।" ବିଲେଇକହିଲା, "ମୁଁତୁମ ସାଙ୍ଗେ ଅଛି।" ଠେକୁଆକହିଲା, "ମୁଁ ବି।"
ସେମାନେ ଟିପ୍-ଟପ୍-ଟିପ୍ କୁ ଖୋଜିବାକୁ ବାହାରି ପଡ଼ିଲେ। ତା'ପରେ ସେମାନେ ଦେଖିଲେ ଯେ ପାଣିର ବଡ଼ବଡ଼ ଟପାସବୁପତ୍ର ଉପରେ ପଡୁଛି - ଟିପ୍-ଟପ୍-ଟିପ୍!"
ଏହାରଶବ୍ଦ ସାରା ଜଙ୍ଗଲରେ ଶୁଭୁଥିଲା।
ପିମ୍ପୁଡ଼ିନିଜଛାତି ଫୁଲେଇ କହିଲା, "ଦେଖିଲ?"
ସମସ୍ତେମୁଣ୍ଡ ହଲେଇଲେ ଓ ହସିଲେ।
ହଁ ଆଜ୍ଞା, ମୁଁ ଗୋଲ-ଗୋଲ ଗୋଲୁ।ମୁଁ ବହୁତ ସୁନ୍ଦର।ମୋତେ ସମସ୍ତେ ଭଲ ପାଆନ୍ତି।ଆପଣ ମୋତେ କେବେ ବି କେଉଁଠି ବି ଦେଖି ପାରିବେ।
ସୂର୍ଯ୍ୟ ବି ମୋ ପରି।ଯେତେବେଳେ ଖରା ବହୁତ ଜୋରରେ ହୁଏ,ଆପଣଙ୍କୁ ଛତା ମନେ ପଡ଼ିଯାଏ।ଛତା ଦେଖିବାକୁ କେମିତି?
ଅଧା ଗୋଲ!
ରାତିରେ, କଳା ଆକାଶରେହସୁଥିବା ଜହ୍ନଟି, ମୋର ରୂପ ଅଟେ।ଗଛରେ ବସିଥିବା ପେଚାରଚମକୁଥିବା ଆଖି ବି ମୋ ପରି।
ମୋତେ ଫଳମାନେ ବି ଆପଣାଇ ନେଇଛନ୍ତି। ତରଭୁଜ, ସେଓ, କମଳା ଟମାଟୋ ଆଉଛୋଟିଆ ଲେମ୍ବୁ- ସମସ୍ତେ ମୋ ଭଳି ଅଟନ୍ତି।ମିଠା-ମିଠା ମିଠେଇ-ରସଗୋଲା, ଗୋଲାପଜାମୁ,ଜଲେବି, ବିଭିନ୍ନ ପ୍ରକାରର ଲଡ଼ୁ ବି ମୋ ଭଳି ଦିଶନ୍ତି।
ଚିତାବାଘ, ହରିଣ, ଅନେକ ପ୍ରକାରର ପ୍ରଜାପତିଆଉ ପୋକକୁ ବି ମୁଁ ସଜେଇଛି।
ଖେଳପଡ଼ିଆରେ ବି ମୁଁ ଆପଣଙ୍କୁ ଭେଟିବି।ଆପଣ ଦୌଡ଼ିକରି ବଲ୍‍କୁ ଧରନ୍ତି।ଜୋରରେ ଦୂରକୁ ଫିଙ୍ଗନ୍ତି।କିନ୍ତୁ ମୋତେ ଖରାପ ଲାଗେନି। ଖେଳ ତ ଖେଳ ଅଟେ।
ଏଠି ସମସ୍ତେ ଖୁସି ଅଛନ୍ତି ଆଉମୋତେ ବି ବହୁତ ଖୁସି ଲାଗେ।ବିଭିନ୍ନ ପ୍ରକାରର ବାହନ ମୋ ବିନା ଚାଲି ପାରିବେନି।ସମସ୍ତଙ୍କୁ ମୋର ଦରକାର ଅଛି।
କିନ୍ତୁ ଗୋଟିଏ ଜାଗା ଅଛି ଯେଉଁଠି ଆପଣ ମୋତେ ଦେଖି ଖୁସି ହୁଅନ୍ତିନି।ରିପୋର୍ଟ କାର୍ଡ଼ରେ ମୁଁ ଦେଖାଯାଏ ତ ଆପଣ ଦୁଃଖୀ ହେଇଯାଆନ୍ତି!ସାଙ୍ଗମାନେ, ମତେ ଦୁଃଖ ଲାଗେ, କିନ୍ତୁ ମୁଁ କ’ଣ କରିପାରିବି?ଏଇ ଦୁଃଖକୁ ହସରେ ବଦଳାଇବା ପାଇଁ ତ ତୁମକୁ ହିଁ ପରିଶ୍ରମ କରିବାକୁ ପଡ଼ିବ!
ଥିଲା ଏକ ମୋଟି ବିଲେଇ Iମୋଟି ବିଲେଇ ଖାଇବ ମିଠେଇ I
ମୋଟି ବିଲେଇ ଚାରିଆଡ଼କୁ ଚାହିଁଲା I
ଜଣେ ମିଠେଇବାଲାକୁ ଦେଖିଲା I
ମିଠେଇବାଲା ପେଡ଼ା କଲା ତିଆରି I
ମୋଟି ବିଲେଇ ଖାଇଲା ଲୁଚିକରି I
ମିଠେଇବାଲା ତାକୁ ଦେଖିଦେଲା Iମୋଟି ବିଲେଇ ଦୌଡ଼ି ପଳାଇଲା I
ଆ...ଆ...ଛୁ!, କଲା ମାଙ୍କଡ଼ । ତା’କୁ ପରବଳ ଥଣ୍ଡା । “ବାବାରେ କେତେ ଜୋର ଛିଙ୍କ!
ମୁଁ ତ ଗଛରୁ ତଳକୁ ଖସି ପଡ଼ିଥାନ୍ତି”, ପତ୍ରଗୁଡିକ ଭିତରୁ ମୁଣ୍ଡ ବାହାର କରି କୋଇଲି କହିଲା ।
“ଆଚ୍ଛା!
ଯଦି ଏଇଟା ତୁମକୁ ଜୋର୍ ଭଳି ଲାଗୁଛି, ତା’ହେଲେ କହିଲ ହାତୀର ଛିଙ୍କ କେଡ଼େ ଜୋର୍ ଶୁଭିବ?” ମାଙ୍କଡ଼ କହିଲା ।“ମୁଁ ତ ମାତ୍ର ଅନୁମାନ କରି ପାରିବି”, କୋଇଲି କହିଲା । “ବୋଧ ହୁଏ ଏତିକି, ଆ...ଆ...ଆ...ଛୁ...ଉ...ଉ...ଉ...ଉ!”
“ଆରେ ଏ ଛିଙ୍କରେ କି ଦମ୍ ଅଛି ମ!
ହାତୀର ଛିଙ୍କ ୟା’ ଠାରୁ ଅ କ ଜୋର୍ ଶୁଭେ!” ଝିଙ୍କ କହିଲା । ସେ ନିଜର ଛୋଟ ଛୋଟ ଗାଲ ଦଇଟାକୁ ଫୁଲାଇଲା ଓ ତା ଲମ୍ବା ନାକ ଥରି ଉଠିଲା ।“ଆଆଆଆଛୁଉଉଉଉ!”
ଘର୍ ର୍!
ଘର୍ ର୍!
କରି ଜଙ୍ଗଲୀ ଘୁଷୁରି କହିଲା, “ସେତିକି ଯଥେଷ୍ଟ ନୁହେଁ । ହାତୀ ବହୁତ ଜୋର୍ ରେ ଛିଙ୍କି ଥାଏ ।”
ଲମ୍ବା ନିଶ୍ୱାସ ନେଇ ସେ, ‘ଆ ଆ ଆ ଆ ଛୁ ଉଉଉଉଉ, ଘର୍ ର୍!
ଘର୍ ର୍!
କଲା ।
“ଓଃ!
ଏତେ ପାଟିଗୋଳ କ’ଣ ପାଇଁ ହେଉଛି?” ହରିଣ ପଚାରିଲା ।“ତୁମେ କହି ପାରିବ କି ହାତୀ କେଡ଼େ ଜୋର୍ ରେ ଛିଙ୍କିଥାଏ?” ମାଙ୍କଡ଼ ପଚାରିଲା ।“ମୁଁ ତ ସଦାବେଳେ ହାଉଲେ ଛିଙ୍କେ!”, ନାକ ସୁଁ ସୁଁ କରି ହରିଣ କହିଲା । କିନ୍ତୁ ହାତୀ ଛିଙ୍କ ନିଶ୍ଚୟ ଜୋର୍ ଓ ଗନ୍ଧିଆ  ହୋଇଥିବ ଏମିତି?
“ଆ ଆ ଆ ଆ ଆ ଛୁ ଉଉଉଉଉ!
ଆ ଆ ଆ ଆ ଆ ଛୁ ଉଉଉଉଉ!“କ୍ଷମା କରିବ ।
“ଆ ଆ ଆ ଆ ଆ ଛୁ ଉ ଉ ଉ ଉ ଉ ଉ ଉ!”
ସବୁ ଌଶୁଌକ୍ଷୀ ଚମକି ପଡ଼ିଲେ ।ମଇଁଷି ଆସି ତାଙ୍କ ସହ ମିଶିଲା ।“ଏମିତି ଥାଏ ହାତୀର ଛିଙ୍କ!” ସେ ଗର୍ବରେ କହିଲା ।ହରିଣ, ଜଙ୍ଗଲୀ ଘୁଷୁରୀ, ଝିଙ୍କ, କୋଇଲି ଓ ମାଙ୍କଡ଼ ତା’କୁ ପଶଂସା କରିବା ପାଇଁ ଚାହିଁ ରହିଲେ ।
“ଏତେବି ଖରାପ ନଥିଲା, ହେଲେ ଭଲ ବି ନ ଥିଲା ।” ଧୀରସ୍ଥିର ଶବ୍ଦଟିଏ ଶୁଭିଲା ।ମଇଁଷିର ନାକ ଥରିବାକୁ ଲାଗିଲା ।ବୁଦା ଭିତରୁ ଡିଆଁ ମାରିଲା ବାଘ । ସେ ତା’ ମୁଣ୍ଡକୁ ପଛକୁ କଲା । ବଡ଼ ପାଟି ଖୋଲି ଛିଙ୍କିଲା । ଯାହା କେବେ କେହି ଶୁଣି ନଥିବେ!
“ଆ ଆ ଆ ଆ ଆ ଆ ଆ ଆ ଛୁ ଉ ଉ ଉ ଉ ଉ ଉ ଉ ଉ ଉ”
ସେତିକିବେଳେ ଜଙ୍ଗଲର ସେ ଖୋଲା ପଡ଼ିଆକୁ ହାତୀ ଆସି ପହଲା ।“କ୍ଷମା କରିବେ!
ଆପଣଙ୍କୁ ବି ଥଣ୍ଡା ହୋଇଛି କି?
ମୋତେ ବି ହୋଇଛି । ଆଉ ମୁଁ ଏବେ ଛିଙ୍କିବାକୁ ଯାଉଛି!”, ସେ ବାଘକୁ କହିଲା ।
କ’ଣ ?
ବାଘ ଗର୍ଜନ କରି ପଚାରିଲା!କ’ଣ ?
ମଇଁଷି ହମା ରଡ଼ି ଛାଡ଼ି ପଚାରିଲା!କ’ଣ ?
ହରିଣ ପଚାରିଲା!କ’ଣ ?
ଘୁଷୁରି ପଚାରିଲା!କ’ଣ?
କୋଇଲି ଗାଇକି ପଚାରିଲା ।ଆରେ ବାଃ!
ମନେ ମନେ ଭାବିଲା ମାଙ୍କଡ଼
ଆଃ...ଆଃ...ଆଃ...କଲା ହାତୀ ।ସବୁଆଡ଼େ ଶୂନ୍ଶାନ୍ ହୋଇଗଲା । ଶାନ୍ତ ହୋଇଗଲା ପଡ଼ିଆ । ସମସ୍ତେ ଅେପକ୍ଷା କଲେ ।“ଆଃ!...ଆ...ଆ...ଆଃ...ଆ ଆ ଆଃ....”ଆ ଆ ଆଃ ଃ ଃ ଃ....ଏଇ ଏବେ ଆସିଲା, ମାଙ୍କଡ଼ ଭାବିଲା ।
“ଆଃ...ଆଃ...
ହ୍ରମ୍ପ୍ ମ୍ପ୍ ମ୍ପ୍...!”
“ଆଃ!
ଭଲ ଲାଗିଲା । ନାକକୁ ସଫା ରଖିବା ପାଇଁ ଛିଙ୍କି ହେଉଛି ସବୁଠାରୁ ଭଲ ଉପାୟ!” ହାତୀ କହିଲା । ତା’ ପରେ ମୁଣ୍ଡ ଟେକି ଚାରି ଆଡ଼େ ଚାହିଁଲା ଓ ଭାବିଲା, “ଆରେ ସମସ୍ତେ କେଉଁ ଆଡ଼େ ଗଲେ?”
କୋଇଲି ଫେଁ ଫେଁ କରି ହସିଲା । “ଏବେ ଜାଣିଲୁ ହାତୀ କେଡ଼େ ଜୋର୍ ଛିଙ୍କେ?” ସେ ମାଙ୍କଡ଼କୁ ପଚାରିଲା ।ମାଙ୍କଡ଼ କହିଲା ।, “ହଁ!
କିନ୍ତୁ...!”“ଆରେ ନାଇଁ, ପୁଣି ଗୋଟିଏ ପଶ୍ନ!
କାନ୍ଦୁଣ ମାନ୍ଦୁଣ ହୋଇ କହିଲା କୋଇଲି ଓ ସଙ୍ଗେ ସଙ୍ଗେ ସେଠାରୁ ଫୁର୍ କିନା ଉଡ଼ିଗଲା ।
ସୋନୁ ଗାଧୋଇସାରି ନୀଳରଙ୍ଗ ର ସାର୍ଟ ଟିଏ ପିନ୍ଧିଲା। ମୋନୁ ଓ ରୀନା ନୀଳ ରଙ୍ଗ ର ମୋଜା ପିନ୍ଧିଲେ।
ଓହୋ, ଆମେ ସମସ୍ତେ ଏକା ରଙ୍ଗ ର ପୋଷାକ ପିନ୍ଧିଛେ।ଆସ, ଆଉ କିଛି ରଙ୍ଗ ଦେଖିବା।
ଏଇଠି ଦେଖ ଜେଜେମା ଙ୍କନାଲିଆ ଲଙ୍କା , ତାକୁ ଜମାଛୁଇଁବନି।
ଆହା, ଭୋଳୁ କାଟୁଛନ୍ତି ବାଇଗଣି ବାଇଗଣ।
ରାଣୀ ଅପା ଙ୍କ ପାଖ ରେଅଛି ସୂର୍ଯ୍ୟ କିରଣ ଭଳି ହଳଦିଆ ଲେମ୍ବୁ।
ରଙ୍ଗ ସବୁ ଦେଖିବାକୁମଜା ଲାଗେ। ଏବେ କିଛି ରଙ୍ଗୀନ ଜିନିଷ ଖାଇବା ବି!
ଆହା, କି ସୁଆଦିଆ!
ଆମେ ଗୋଟିଏ ଗୋଲାପି ଚୁସକିଖାଇବା କି?
କିମ୍ବା ଗୋଟିଏମଲାଇଦାର ଧଳା କୁଲଫି?
ଆମେ ଚଟପଟା ଶାଗୁଆଜଳଜୀରା ବି ପିଇପାରିବା।
ବା ଆମେ ଖାଇପାରିବାମିଠା ମାଟିଆ ଖଜୁରୀ।
କିନ୍ତୁ ରାମୁର ପିଜୁଳି ହିଁ ସବୁଠାରୁ ବଢିଆ।
ବାହାରେ ସବୁଜ ,ଭିତରେ ଗୋଲାପି, ଖାଇବା ଲଗାଇ ତୋଫା ଧଳାଲୁଣ ଆଉ ଲାଲ ଲଙ୍କା ଗୁଣ୍ଡ!
ମମି-ପାପା ବନେଇଲେ ଖିରି Iବିଲେଇକୁ ବାସ୍ନା ଆସିଲା ଭାରି I
ଲୁଚିକରି ସେ ରୋଷେଇଘରକୁ ଆସିଲା Iମନଭରି ସେ ଖିରି ଖାଇଲା I
ବିଲେଇକୁ ଦେଖି ମମି ପାଟିକଲେ I
ବିଲେଇ ପଛରେ ମମି ଦୌଡ଼ିଲେ I
ବିଲେଇପଛକୁବୁଲିପଡ଼ିଲାIମମି ଉପରେ ଗର୍ଜନ କଲା I
ପାଚେରୀ ଉପରକୁ ଡେଇଁ ପଡ଼ିଲା Iମମି ହାବୁଡ଼ରୁ ସେ ଖସିଗଲା I
ବାପା ସହର ବାହାରକୁ ଯାଇଥିଲେ I ଏଥିପାଇଁ ମାଆକୁ ଟିନା-ମିନାକୁ ଗାଧୋଇବାକୁ ପଡ଼ିଲା I
ମାଆ ସାବୁନ୍ ଆଣିବାକୁ ଯିବାରୁ ଟିନା-ମିନା ପାଣି ଭସାଇବା ଆରମ୍ଭ କରିଦେଲେ I
ମାଆ କପଡ଼ା ଆଣିବାକୁ ଯିବାରୁ ଟିନା-ମିନା ଡିଆଁ-କୁଦା ଆରମ୍ଭ କରିଦେଲେ I
ମାଆ ଧରିବାକୁ ଯିବାରୁ ଟିନା-ମିନା ଏପଟେ-ସେପଟେ ଦୌଡ଼ିବାକୁ ଲାଗିଲେ I
ମାଆ ରୁଷି ଯିବାରୁ ଟିନା-ମିନା ତାଙ୍କୁ ମନେଇବାକୁ ଲାଗିଲେ I
ମାଆ ପ୍ୟାଣ୍ଟ ପିନ୍ଧାଇବାକୁ ଯିବାରୁ ଟିନା-ମିନା ହସିବାକୁ ଲାଗିଲେ I
ମାଆ ଖୁଆଇବାକୁ ଲାଗିବାରୁ ଟିନା-ମିନା ଭୋକ-ଭୋକ କହି ଚିଲେଇବାକୁ ଲାଗିଲେ I
ଅଜା-ଆଈ ଆସିବାକ୍ଷଣି ଟିନା-ମିନା ଗେଲ କରିବା ଆରମ୍ଭ କରିଦେଲେ I
ରାତି ହେବାକ୍ଷଣି ଟିନା-ମିନା ହାଲିଆ ହୋଇଗଲେ ଓ ବିଛଣାରେ ଯାଇ ଶୋଇ ପଡ଼ିଲେ I
ଆମେ କାହା ସହିତ ଖେଳିବା ?ଚାଲ ସାଙ୍ଗମାନଙ୍କ ସହିତ ଖେଳିବା Iଆମେ କ'ଣ ଖେଳିବା?ଚାଲ ଗୋଡ଼ି ଖେଳ ଖେଳିବା I
ଆମେ କାହା ସହିତ ଖେଳିବା ?ଚାଲ ସାଙ୍ଗମାନଙ୍କ ସହିତ ଖେଳିବା Iଆମେ କ'ଣ ଖେଳିବା?ଚାଲ ଦୋଳି ଖେଳ ଖେଳିବା I
ଆମେ କାହା ସହିତ ଖେଳିବା ?ଚାଲ ଆମ ସାନ ଭଉଣୀ ସହିତ ଖେଳିବା Iଆମେ କ'ଣ ଖେଳିବା?ଚାଲ ଦଉଡ଼ି ଡିଆଁ ଖେଳିବା I
ଆମେ କାହା ସହିତ ଖେଳିବା ?ଚାଲ ଆମ ଭାଇ ସହିତ ଖେଳିବା Iଆମେ କ'ଣ ଖେଳିବା?ଚାଲ ଖସଡ଼ାରେ ଖସିବା I
ଆମେ କାହା ସହିତ ଖେଳିବା ?ଚାଲ ଆମ ଦିଦି ସହିତ ଖେଳିବା Iଆମେ କ'ଣ ଖେଳିବା?ଚାଲ ପହେଳି ପଚାରିବା I
ଆମେ କାହା ସହିତ ଖେଳିବା ?ଚାଲ ଆମ ସମ୍ପର୍କୀୟଙ୍କ ସହିତ ଖେଳିବା Iଆମେ କ'ଣ ଖେଳିବା?ଚାଲ ଲୁଚକାଳି ଖେଳିବା I
ଆମେ କାହା ସହିତ ଖେଳିବା ?ଜଣେ ସାଙ୍ଗ ଖୋଜିବା Iଯଦି ତୁମେ ଏକୁଟିଆ ଅଛ ?ରବର ବଲକୁ ତୁମ ପାଦରେ କିକ୍ ମାର I
ସିଂହଥିଲା ବଣର ରାଜା।ଦିନେ ସେ ନଗରର ରାଜାଙ୍କୁ ଦେଖିଲା।ରାଜା ଗୋଟିଏ ହାତୀ ପିଠିରେ ବସି ଯାଉଥିଲେ।ସେ ଏକଦମ୍ ସିଧା ଓ ରାଜାଠାଣିରେ ବସିଥିଲେ।ମୁଁ ବି ଏମିତି କରିବି - ସିଂହ ଭାବିଲା।
ସେ ଅତି ଶୀଘ୍ର ହାତୀକୁ ଡକାଇଲା।ଯାହା କରିବାକୁ ସେ ଇଚ୍ଛା କରିଥିଲା, ସେକଥା ହାତୀକୁକହିଲା।ବିଚରା ହାତୀ ଡରିଗଲା। କହିଲା, "ମହାରାଜ, ଆପଣ ନଗରରାଜାଙ୍କୁ କାହିଁକି ନକଲ କରିବେ?"
ସିଂହ ନିଜ କଥାରେ ଅଡ଼ି ରହିଲା।ସେ ହାତୀ ପିଠିରେ ଦୁଇପଟକୁ ଗୋଡ଼ ଓହଳେଇ ବସିପଡ଼ିଲା,ହେଲେ ସେରାଜା ଭଳି ଦିଶିଲା ନାହିଁ।ସେ ଭାରି ଦୟନୀୟ ଦେଖା ଯାଉଥିଲା।
ମାଙ୍କଡ଼ କହିଲା, "ରାଜାମାନେ ପାଲିଙ୍କିରେ ବସନ୍ତି।ସେମାନେ ଏମିତି ହାତୀର ଫୁଙ୍ଗୁଳା ପିଠିରେ ଚଢ଼ନ୍ତି ନାହିଁ।"ସିଂହ କହିଲା, "ପାଲିଙ୍କି ତିଆରି କରିବା ଲୋକକୁ ଡାକା।"
ପାଲିଙ୍କି ତିଆରି କରିବା ଲୋକ ଆସିଲା।ସେ ଗୋଟେ ରାଜକୀୟପାଲିଙ୍କି ତିଆରି କଲା।ତାହା ହାତୀ ପିଠିରେ ରଖାଗଲା।ସିଂହ ଡେଇଁପଡ଼ି ତା' ଭିତରେ ବସି ପଡ଼ିଲା।
ହାତୀ ପାହୁଣ୍ଡେ କି ଦି ପାହୁଣ୍ଡ ଯାଇଛି, ପାଲିଙ୍କିଟିଏପଟସେପଟ ହଲିଲା।ତାହା ଠିକ୍ ଭାବରେ ବନ୍ଧା ହୋଇ ନଥିଲା।ପାଲିଙ୍କିଟି ଗୋଟିଏ ଗଛ ଡାଳରେ ଧକ୍କାହେଇ ଲେଉଟି ପଡ଼ିଲା।
ସିଂହ ଧଡ଼ାସ ହେଇ ତଳେ ପଡ଼ିଗଲା !ସେ ଆଉ କେବେ ହାତୀ ପିଠିରେ ବସିଲା ନାହିଁ।"ଚାଲିବା ସବୁଠୁ ଭଲ," ସିଂହ କହିଲା।
କମଳଗୋଟିଏ କୁକୁର ପାଳିଥିଲା।ସେ ତାକୁ ଭୋଙ୍କୁ ବୋଲି ଡାକୁଥିଲା।
ଦିନେକମଳ ଭୋଙ୍କୁକୁ ରୁଟି ଖଣ୍ଡେ ଖୁଆଉଥିଲା। ସେତିକିବେଳକୁ ମାଙ୍କଡ଼ଟିଏ ଆସି ଖପ୍‌କରି ରୁଟିଖଣ୍ଡକ ଟାଣିନେଲା।ରୁଟିଖଣ୍ଡକ ଖାଇବାପାଇଁ ମାଙ୍କଡ଼ଟିଛାତ ଉପରକୁ ଚଢ଼ିଗଲା ଓ କାନ୍ଥ ଉପରେ ବସିଲା।
କାଉଟିଏ ଏକଥା ଦେଖୁଥିଲା।ସେ ସାଏଁ କରି ତଳକୁ ଉଡ଼ିଆସିଲା ଓ ମାଙ୍କଡ଼ ରୁଟିଟା ପାଟିକୁ ନେବା ଆଗରୁ ଝିଙ୍କି ନେଇଗଲା।ସେ ଅଗଣାରେ ଥିବା ଓସ୍ତଗଛ ଆଡ଼କୁ ଉଡ଼ିଗଲା।
ଓସ୍ତଗଛ ଉପରେ ମୟୂରଟିଏବିଶ୍ରାମ କରୁଥିଲା।ତା'ର ଆଖି ରୁଟି ଉପରେ ପଡ଼ିଲା। କାଉଟି ରୁଟିଖଣ୍ଡକୁ ରକ୍ଷା କରିବ ବୋଲି ସେଠୁଉଡ଼ିଗଲା।ଭୋଙ୍କୁ "ଭୋ.... ଭୋ.... ଭୋ..... ଭୋ" ହୋଇ ଖୁବ୍ ଜୋରରେ ଭୁକିଲା।
କାଉଟି ଡରିଗଲା।ସେ ବି ରାବି ଉଠିଲା, "କା...... କା !"
ସେ କା' କା' କଲାବେଳକୁ ତା' ଥଣ୍ଟ ଖୋଲିଗଲା।ରୁଟିଖଣ୍ଡକ ତଳକୁ ପଡ଼ିଗଲା। ତାହା ସେଇ ଅଗଣାରେହିଁ ପଡ଼ିଲା।
ଭୋଙ୍କୁ ସାଙ୍ଗେ ସାଙ୍ଗେ ଦୌଡ଼ିଯାଇ ଗାଉଁ କରି ତାକୁ ଉଠାଇ ଆଣିଲା।
ରଞ୍ଜ ଗାଆଁର ପୋଖରୀ ପ୍ରାୟ ଶୁଖିଯାଇଥିଲା। ଜେଜିମାଆ ବର୍ଷା ହେବା ପାଇଁ ପ୍ରାର୍ଥନା କରିବାରେ ଲାଗିଲା। ମାଆ ଘରର ସବୁ ବାସନମାନଙ୍କରେ ଓ ବାଲଟିମାନଙ୍କରେ ପାଣି ଭରି ରଖିଦେଲା।“ଆମକୁ ବହୁତ ପାଣି ଏକାଠି କରି ରଖିବାକୁ ପଡ଼ିବ,” ମାଆ କହିଲା।ଟିକେ ଗହିରିଆ କରି ଖୋଳିବା ପାଇଁ ବାପା ସାଜ ସରଞ୍ଜାମ ଏକାଠି କଲେ।“ଯେ ପର୍ଯ୍ୟନ୍ତ ବର୍ଷା ନ ହେଇଛି ସେ ପର୍ଯ୍ୟନ୍ତ ଚଳିବା ପାଇଁ ଆମର ପାଣି ଦରକାର ହେବ,” ସେ କହିଲେ।
ରଞ୍ଜ ନିଜର ଖାତା ଓ ପେନସିଲ୍ ବାହାର କଲା। ପାଣି ବିଷୟରେ ଚିନ୍ତା କରିକରି ବାପା ଓ ମାଆଙ୍କ ପଛେ ପଛେ ପୋଖରୀ ଆଡ଼କୁ ଗଲା। ସେ ପୋଖରୀର ଏକଦମ୍ ତଳସ୍ତରକୁ ପୂରା ନିରିଖେଇ ଦେଖିଲା। ପୋଖରୀର ତଳସ୍ତର ପୂରା ଶୁଖିଲା ଓ ଫାଟିକି ରହିଥିଲା।ରଞ୍ଜ ଚିନ୍ତାରେ ପଡ଼ିଗଲା, “ପୋଖରୀର ସବୁତକ ପାଣି କୁଆଡ଼େ ଗଲା?
ପାଣି କ’ଣ କୁଆଡ଼େ ପଳେଇଲା?
ନା ତାକୁ କିଏ ଚୋରେଇ ନେଲା?
ଇଏ ତ ଗୋଟେ ବଡ଼ ସମସ୍ୟା।”
ସମସ୍ୟାର ସମାଧାନ କରିବା ରଞ୍ଜକୁ ଭଲଲାଗେ। ଯେମିତି ଜେଜିମାଆକୁ ନିଜର ପଢ଼ା ଚଷମା ମିଳୁନଥିଲା।ରଞ୍ଜ ଚଷମାକୁ ଖୋଜି ବାହାର କରିଥିଲା। ଜେଜିମାଆ ବହିର ଯେଉଁ ପୃଷ୍ଠା ପଢ଼ୁଥିଲେ ସେଇ ପୃଷ୍ଠା ଉପରେ ଚିହ୍ନ ଦେଇ ଚଷମା ରଖିଦେଇଥିଲେ।ପୁଣି ଆଉଥରେ – ହାତୀମାନେ କାହିଁକି ମାଣ୍ଡିଆ କ୍ଷେତକୁ ଆସିଥାଆନ୍ତି?
ସେ ବାହାର କଲା ଯେ - ହାତୀମାନେ ସେମାନଙ୍କ ଲମ୍ବା ଶୁଣ୍ଢରେ ଖାଇବା ଉପଯୋଗୀ ପାଚିଲା ଶସ୍ୟ ଥିବାର ଦୂରରୁ ଶୁଂଘିପାରନ୍ତି ଓ ଖାଇବାକୁ ଚାଲିଆସନ୍ତି।“ମୁଁ ପାଣିକୁ ଖୋଜି ବାହାର କରିବି,” ରଞ୍ଜ ଗୁଣୁଗୁଣୁ ହେଲା।
ରଞ୍ଜ ଶୁଖିଯାଇଥିବା ଦଳ ଓ ମଲାମାଛମାନଙ୍କୁ ପାର ହୋଇ ପୋଖରୀର ଆରପଟେ ଯାଇ ପହଞ୍ଚିଲା। “ତମେ ଜାଣିଛ କି ପାଣିସବୁ କୁଆଡ଼େ ଯାଇଥିବ?” ସେ ଜଣେ କେଉଟକୁ ପଚାରିଲା।“ବୋଧହୁଏ ତଳଆଡ଼କୁ ବହିଗଲା,” କେଉଟଟି ଅନୁମାନ କରି କହିଲା।
ପାହାଡ଼ରୁ ତଳକୁ ଗଡ଼ିଯାଇଥିବା ସେଇ ଶୁଖିଲା ପାଣିଧାରକୁ ଦେଖି ଦେଖି ରଞ୍ଜ ଆସିଲା। ଯୋଉଠି ସେ ପାଣିର ଧାର ଶେଷ ହୋଇଥିଲା, ସେଠାରେ ମଧ୍ୟ ଏକ ପୋଖରୀ ଥିଲା। ସେଠାରେ ଗୁଡ଼ାଏ ଛେଳି ବୁଲୁଥିଲେ, କିନ୍ତୁ ପାଣି ନଥିଲା।ରଞ୍ଜ ଛେଳି ଚରଉଥିବା ଲୋକଟିକୁ ପଚାରିଲା, “ଆପଣ ଜାଣନ୍ତି କି ପାଣି କୋଉଠି ଥିବ?”“ବୋଧହୁଏ ଉପରେ!” ସେ କହିଲା।“ମୁଁ ତ ସେଇଠୁ ଆସିଲି,” ରଞ୍ଜ କହିଲା, “ପାଣି ସେଠି ନାହିଁ।”“ତାହେଲେ ଆହୁରି ଉପରେ ଥିବ,” ଛେଳିଚରାଳି କହିଲା, “ସେଇଠୁ ତ ପାଣି ଆସେ।”
ରଞ୍ଜ ପୁଣି ପୋଖରୀ ପର୍ଯ୍ୟନ୍ତ ଫେରିଲା। ଏବଂ ପାହାଡ଼ର ଆଉଟିକେ ଉପରକୁ ଚଢ଼ିଲା ଯୋଉଠି ଆଉଏକ ପୋଖରୀ ଥିଲା। କିନ୍ତୁ ସେଠାରେ ପାଣି ନଥିଲା କି ଗୋଟେ ବି ଚଢ଼େଇ ନଥିଲେ। କେବଳ ଜଣେ ଲୋକ ସେଠାରେ ଥିଲା।“ସପନା, କୋଉଠି ହେଲେ ବି ମୁଁ ପାଣିର ସନ୍ଧାନ ପାଇଲି ନାହିଁ। ତୁ ଜାଣିଛୁ କି ପାଣି କୁଆଡ଼େ ଚାଲିଯାଇଥିବ?” ରଞ୍ଜ ତାକୁ ଡାକି କହିଲା। ସପନା ତା ସ୍କୁଲରେ ପଢ଼େ।
“ତଳେ,” ସପନା ଉତ୍ତର ଦେଲା।ରଞ୍ଜକୁ ରାଗ ମାଡ଼ିଲା। ସେ ଗୋଡ଼ କଚାଡ଼ିଲା। “ନାହିଁ,” ସେ ଜୋରରେ ପାଟିକରି କହିଲା। “କୋଉଠି ହେଲେ ନାହିଁ, ମୁଁ ଖୋଜି ଖୋଜି ଆସିଲିଣି। ତଳେ ନାହିଁ କି ଉପରେ ନାହିଁ। ବୁଝିପାରିଲୁ?”“ତାହେଲେ କ’ଣ, ଉପରେ, ସେଠି?” ସପନା ଅନୁମାନ କରି କହିଲା।ରଞ୍ଜ ଓ ସପନା ଦୁହେଁ ଉପରେ ଆକାଶ ଆଡ଼କୁ ଚାହିଁଲେ। ସୂର୍ଯ୍ୟ ତାଙ୍କରି ଆଡ଼କୁ ଚାହିଁଥିଲେ। ଆକାଶ ଉଜ୍ଜ୍ୱଳ ଦିଶୁଥିଲା। ଗରମ ଲାଗୁଥିଲା ଓ ଧୂଳିପୂର୍ଣ୍ଣ ଦିଶୁଥିଲା।“ନା,” ଦୁହେଁଯାକ ଏକାଠି କହିଲେ, “ସେଠାରେ ତ ପାଣିର ସମ୍ଭାବନା ହିଁ ନାହିଁ।”
ରଞ୍ଜ ହତାଶ ହେଇକି ସପନା ସାଙ୍ଗରେ ନାଆରେ ଯାଇ ବସିଲା ଏବଂ ପଦ୍ମନାଡ଼ଟେ ଧରି ଚୋବେଇବାରେ ଲାଗିଲା। ତାକୁ ବହୁତ ଗରମ ଲାଗୁଥିଲା ଓ ସେ ହାଲିଆ ହୋଇଯାଇଥିଲା।“ମଞ୍ଜୁର ମାଆବାପା ଗାଆଁ ଛାଡ଼ି ଚାଲିଗଲେ,” ରଞ୍ଜ କହିଲା।“ସେମାନେ ସହରକୁ ପଳେଇଲେ, ଯୋଉଠି ତାଙ୍କୁ ପାଣି ମିଳିପାରିବ। ଆମ ସମସ୍ତଙ୍କୁ ବି ଯିବାକୁ ପଡ଼ିପାରେ।”
“ତୁ ଯାଆ,” ସପନା ଚିଡ଼ିଯାଇ କହିଲା, “ତତେ କେହି ଏଠି ରହିବାକୁ କହିନାହାନ୍ତି।”“ହଁ, ହଁ, ଠିକ୍ ଅଛି,” ରଞ୍ଜ ବି ରାଗିକି କହିଲା ଓ ଗୋଡ଼ କଚାଡ଼ି ଘରକୁ ଫେରିଲା। କିନ୍ତୁ କିଛି ବି ଠିକ୍ ନଥିଲା। ତଥାପି ବର୍ଷା ହେଇନଥିଲା କି ପାଣି ନଥିଲା।ତା ପରଦିନ ରଞ୍ଜକୁ ଗୋଟେ ଛୋଟ ଗ୍ଲାସରେ ପୋଖରୀର ପଙ୍କୁଆ ପାଣିରେ ଦାନ୍ତ ଘଷିବାକୁ ପଡ଼ିଲା।“ଆକ୍...ଥୁ...!” ରଞ୍ଜ ଛେପ ପକାଇଲା।ସ୍କୁଲରେ ବି ଶ୍ରେଣୀ ଅଧା ଖାଲି ଥିଲା। ବହୁତ ପରିବାର ସେ ଅଞ୍ଚଳ ଛାଡ଼ି ଚାଲି ଯାଇଥିଲେ।
ରଞ୍ଜ ଆଉ ବରଦାସ୍ତ କରିପାରିଲା ନାହିଁ। ସବୁ ସାଙ୍ଗଙ୍କ କଥା ତା’ର ମନେ ପଡୁଥିଲା!ପରିବେଶ ପାଠ ପଢ଼ା ହେଉଥିଲା। ପଢ଼ା ମଝିରୁ ସେ ଶ୍ରେଣୀରୁ ଉଠି ଆସିଲା ଓ ସ୍କୁଲ ବାହାରକୁ ଦୌଡ଼ି ପଳେଇଲା।
ସେ ଦୌଡ଼ିଲା, ଦୌଡ଼ିଲା, ଦୌଡ଼ିଲା। ସେ ପୂରାପୂରି ଅଣନିଃଶ୍ୱାସୀ ହେଇଯାଉଥିଲା। ଶେଷକୁ ଯାଇ ସେ ସଡ଼କ ଧାରରେ ବସିପଡ଼ିଲା।“ମତେ ପାଣିକୁ ଖୋଜିବାକୁ ହିଁ ପଡ଼ିବ,” ସେ ଶ୍ୱାସି ହୋଇ କହିଲା।“ମୁଁ ସାହାଯ୍ୟ କରିପାରେ କି?” କେହିଜଣେ ପଚାରିଲା। ସେ ସପନା ହିଁ ଥିଲା ଯିଏ କି ରଞ୍ଜକୁ ସ୍କୁଲରୁ ଦୌଡ଼ି ପଳେଇବା ଦେଖିଥିଲା।ରଞ୍ଜର ଚେହେରାରେ ଖୁସି ଚମକିଲା, “ହଁ!”“ଆମକୁ ଏସବୁ ଠିକଭାବରେ କରିବାକୁ ହେବ,” ସପନା କହିଲା। “ପୂରାପୂରି ସାନିଟାରୀ ଇଞ୍ଜିନିୟର ଭଳି।”“କାହା ଭଳି.....?” ରଞ୍ଜ ପଚାରିଲା।“ସାନିଟାରୀ ଇଞ୍ଜିନିୟର ପାଣି ପାଇପ, ଟାଙ୍କି, ନଳା ଇତ୍ୟାଦି କାମ କରନ୍ତି। ମୁଁ ବଡ଼ ହେଲେ ସାନିଟାରୀ ଇଂଜିନିୟର ହେବି,” ସପନା କହିଲା।ରଞ୍ଜ ଓ ସପନା ସ୍ଥିର କଲେ ଯେ ଗାଆଁ, ଗାଆଁର ପୋଖରୀ, ନଈଧାର ଇତ୍ୟାଦି ସବୁ ଥାଇ ଗୋଟେ ନକ୍ସା ତିଆରି କରିବେ। ଯେଉଁଥିରୁ ଜାଣିହେବ ଯେ ପାଣି କୁଆଡ଼େ ଗଲା।
ଦୁହେଁଯାକ ଆରାମରେ ବସିଲେ ଏବଂ ନକ୍ସାକୁ ତନ୍ନ ତନ୍ନ କରି ଦେଖିଲେ।“ଆମେ ଏଇ ପୋଖରୀଟାକୁ ଏଯାଏଁ ଦେଖିନେ,” ସେମାନେ ନକ୍ସାରେ ଆଙ୍କିଥିବା ଅନେକ ପୋଖରୀ ମଧ୍ୟରୁ ଗୋଟିକୁ ଦେଖାଇ ରଞ୍ଜ କହିଲା।“ଚାଲ୍, ଏଥର ଯିବା,” ସପନା ରାଜି ହେଲା।ରଞ୍ଜ ଓ ସପନା ପାହାଡ଼ ଚଢ଼ିବା ଆରମ୍ଭ କଲେ। ସେଠାର ନଈଧାର ବି ଶୁଖିକି ରହିଥିଲା।“ଆମେ ସ୍କୁଲ ଛାଡ଼ି ଆସିବା ଉଚିତ ହେଲାନି। ଏ ପୋଖରୀ ମଧ୍ୟ ଶୁଖିଲା ପଡ଼ିଥିବ।” ସପନା ମନଦୁଃଖ କରି କହିଲା।
କିନ୍ତୁ ସେ ଦୁହେଁ ଯେତେବେଳେ ସେଇ ପୋଖରୀ ପାଖରେ ପହଞ୍ଚିଲେ, ନିଜର ଭୁଲ୍ ବୁଝିପାରିଲେ।ପୋଖରୀଟି ପାଣିରେ ଉବୁଟୁବୁ!
!
ସପନା ସେଇ ପୋଖରୀ କୂଳରେ ଥିବା ଏକ ପାଣି ପମ୍ପ ଆଡ଼କୁ ଇସାରା କଲା। ବନ୍ଧର ଠିକ୍ ତଳକୁ ଗୋଟେ ପାଣି ଟାଙ୍କି ଥିଲା ଯୋଉଥିରେ ପାଣି ଯାଇ ଜମା ହେଉଥିଲା। ଜଣେ ଲୋକ ସେ ପାଣିଟାଙ୍କି ପାଖେ ଛିଡ଼ା ହୋଇ ଦେଖାରଖା କରୁଥିଲା।“ରହସ୍ୟଟା ଜଣା ପଡ଼ିଗଲା,” ରଞ୍ଜ ରାଗିପାଚି କହିଲା। ୟା’ ପୂର୍ବରୁ ସମସ୍ୟା ସମାଧାନ କରି କେବେ ସେ ଏତେ ରାଗିନଥିଲା।
“ତମେ ଆମର ପାଣିସବୁ କୁଆଡ଼େ ନେଇଯାଉଛ?” ରଞ୍ଜ ଜାଣିବାକୁ ଚାହିଁଲା।“ସହରକୁ,” ଲୋକଟି କହିଲା। “ସେଠାରେ ବେଶି ଲୋକ ରହନ୍ତି। ତେଣୁ ସେମାନଙ୍କୁ ବେଶି ପାଣି ଦରକାର।”“ଇଏ ମୋଟେ ଠିକ୍ କଥା ନୁହେଁ,” ସପନା କହିଲା।“ହଁ ତ, ଏଇ ହଉଛି!” ଲୋକଟି କାନ୍ଧ ଟେକି କହିଲା।“ମୋ ସାଙ୍ଗ ହେଉଛି ସାନିଟାରୀ ଇଞ୍ଜିନିୟର,” ରଞ୍ଜ ଚିଲ୍ଲେଇକରି କହିଲା, “ତାକୁ ଜଣା ଅଛି କ’ଣ ଉଚିତ ଓ କ’ଣ ଉଚିତ ନୁହଁ।”ଲୋକଟି କହିଲା “ସାନିଟାରୀ ଇଞ୍ଜିନିୟର?
ଆଉ ତମେ!
ହଁ, ଜଣାପଡୁଛି। ଆରେ, ତମେ ତ ପିଲାଲୋକ!”ସପନା ଶାନ୍ତଭାବେ କହିଲା “ହଁ, ଆମେ ପିଲାଲୋକ। କିନ୍ତୁ ତମେ ଆମର ଏଠାର ପାଣି ନେଇ ଯାଇପାରିବ ନାହିଁ।”“ଘରକୁ ଯାଅ।” ଲୋକଟି କହିଲା, “ତମେ କିଛି ପରିବର୍ତ୍ତନ କରିପାରିବ ନାହିଁ।”
“ଆମେ ତୁମର ପମ୍ପ ଭାଙ୍ଗିଦେବୁ!” ରଞ୍ଜ ରଡ଼ିକରି କହିଲା ଓ ବାଡ଼ିଟିଏ ଧରି ପମ୍ପ ଆଡ଼କୁ ଦୌଡ଼ିଲା।“ଓହୋ!” ଲୋକଟି କହିଲା, “କିନ୍ତୁ ମତେ ତ ଜଣାଥିଲା ସାନିଟାରୀ ଇଞ୍ଜିନିୟର ପମ୍ପ ତିଆରି କରନ୍ତି, ଭାଙ୍ଗନ୍ତି ନାହିଁ।”“ହଁ...ନାଇଁ...ଏଇମିତି ନାଇଁ,” ସପନା ଦୁଃଖୀ ହୋଇ କହିଲା।କିନ୍ତୁ ରଞ୍ଜ କହିଲା, “ମୁଁ ଜଣେ ଗୁପ୍ତଚର। ମୁଁ କିଛି ବି କରିପାରେ।”
ରଞ୍ଜ ଗୋଟିଏ ବଢ଼ିଆ ଯୋଜନା କଲା। ସେ ଯାଇ ପମ୍ପକୁ ଜାବୁଡ଼ି ଧରିଲା। “ଏବେ ତମେ ତାକୁ ଚଲେଇପାରିବ ନାହିଁ।”ସପନା ବି ଦୌଡ଼ିକି ଗଲା ଓ ପମ୍ପକୁ କୁଣ୍ଢେଇ ଧରିଲା।“ଏ!” ଲୋକଟି ରଡ଼ିକଲା। ସେତେବେଳକୁ ସେ ପୂରା ରାଗି ଯାଇଥିଲା। “ନିଜ ନିଜ ଘରକୁ ଯାଅ।” ସେ କହିଲା।
ଏତିକିବେଳକୁ ଆକାଶରେ କଳାହାଣ୍ଡିଆ ମେଘ ଘୋଟି ଆସିଲା। ଘଡ଼ଘଡ଼ି ଶବ୍ଦ ହେଲା, ବିଜୁଳି ଚମକିଲା। ଖୁବ୍ ଜୋରରେ ବର୍ଷା ଆରମ୍ଭ ହୋଇଗଲା। ସପନା ଖିଲଖିଲ ହୋଇ ହସିଉଠିଲା।“ମୌସୁମୀ ଆସିଗଲା!” ରଞ୍ଜ ଖୁସିରେ ନାଚିଲା।“ମୁଁ ଘରକୁ ଯାଉଛି, ତମେ ଯାଅ କି ନଯାଅ!” ସେଇ ଟାଙ୍କିବାଲା କହିଲା।ବର୍ଷା ହେଲା, ହେଇ ଚାଲିଲା, ହେଇ ଚାଲିଲା।
ହୁଶ୍ ପୋଖରୀ ବନ୍ଧ ଡେଇଁ ପାଣି ବହିଆସିଲା, ଏବଂ ଧାର ତଳକୁ ବହିବାରେ ଲାଗିଲା। ସେମାନେ ଓଦା ହୋଇଗଲେ।“ପାଣି ମିଳିଗଲା!
ସମସ୍ୟାର ସମାଧାନ ହୋଇଗଲା!” ରଞ୍ଜ କହିଲା।“ୟା….. ହୁ” ଦୁହେଁ ଖୁସିରେ ପାଟିକଲେ।
ଜଳ ସଂପର୍କିତ କିଛି ଶବ୍ଦ ପୋଖରୀ - ମଣିଷ ତିଆରି କରିଥିବା ଜଳ ସଞ୍ଚୟର ସ୍ଥାନ। ଏହା ବିଭିନ୍ନ ପ୍ରକାର। ଛୋଟ ଜଳଧାର ଠାରୁ ବଡ଼ ହ୍ରଦ ପର୍ଯ୍ୟନ୍ତ ଏହାର ରୂପ।ବନ୍ଧ - ମାଟି ଓ ପଥରରେ ତିଆରି ଏକ ଛୋଟ କାନ୍ଥ ଭଳି ଯାହା ପୋଖରୀ ପାଣିକୁ ଅଟକ କରି ରଖେ।
ଝର – ଏକ ଛୋଟ ଜଳଧାରଜଳସ୍ରୋତ (Spring) – ଏକ ସ୍ଥାନ ଯେଉଁଠାରେ ଭୂଇଁତଳ ପାଣି ଉପର ସ୍ତରକୁ ଆସି ଜମାହୁଏ।ୱାଟର ଟେବୁଲ ବା ଭୂଗର୍ଭ ଜଳସ୍ତର – ଭୂଇଁତଳେ ଥିବା ଜଳର ସ୍ତର। କୂଅକୁ ଗହିରିଆ କରି ଖୋଳିଚାଲିଲେ ଯେଉଁଠାରେ ପାଣି ବାହାରେ ତାହା ଭୂଗର୍ଭ ଜଳସ୍ତର। ସେଇଠାରୁ ପାଣି ବାହାରି ଜମାହୁଏ।
ଜିନିଷ ସଂଗ୍ରହ କରିବା ଟୁକା ଏବଂ ପୋଇ କୁ ବହୁତ ଭଲ ଲାଗେ। ନଦୀକୁଳର ଚିକ୍କଣ ପଥର, ନାଗଫେଣୀ ର ଗୋଲ୍ ମୋଟା ପତ୍ର, ସ୍କୁଲ୍ ପୋଷାକ ରୁ ଛିଡି ପଡ଼ିଥିବା ଲାଲ୍ବୋତାମ - ଟୁକା ଓ ପୋଇ ସବୁ ଉଠେଇ ନିଅନ୍ତି। ପ୍ରତିଦିନ ସ୍କୁଲ୍ ଛୁଟିପରେ ନଦୀ କୂ ଳର ବଙ୍କା ନଡିଆଗଛ ନିକଟରେ ପହଞ୍ଚି ତାଙ୍କର ପ୍ରିୟତମ ସାଙ୍ଗର ପ୍ରତୀକ୍ଷା କରନ୍ତି।ଠିକ୍ପାଞ୍ଚ ବାଜିଲା କ୍ଷଣି ସେ ସ୍କୁଲ୍ ର ପୁରୁଣା ବସ୍ ଭଳିଆ ଧଇଁ ସଁଇ ହୋଇ ଦୌଡି ପହଞ୍ଚିଯାଏ।ଇଞ୍ଜି ଚକଲେଟ୍ ରଙ୍ଗର ଆଖି ବାଲା ତାଙ୍କ ଘନିଷ୍ଠ କୁକୁର ବନ୍ଧୁ ଯାହାର ଲାଞ ହଲିବା କେବେ ବନ୍ଦହୁଏନାହିଁ।
ଟୁକା, ପୋଇ ଏବଂ ଇଞ୍ଜି ଏକା ସାଥେ, ମୁଣ୍ଡ ତଳକୁ ପୋତି, ବୁଲି ବୁଲିଚକ୍ ଚକ୍ ରାସ୍ତାରେ, ରାସ୍ତା କଡ଼ର ଘାସରେ ଏବଂ ଶିଉଳି ଭରା ପଥରରେ କିଛି ମଜା ଜିନିଷ ଖୋଜିବାରେଲାଗି ରହିଥାନ୍ତି। ତାଙ୍କୁ କିନ୍ତୁ ସବୁଠୁ ମଜା ଲାଗେ ମଞ୍ଜି ସଂଗ୍ରହ କରିବାରେ।ଟୁକା ଏବଂ ପୋଇ ଲେଡିବାର୍ଡ଼ ଭଳିଆ ଦେଖାଯାଉଥିବା ଚିକ୍କଣ ଲାଲ୍ ମଞ୍ଜି,କପଡ଼ା ରେ ଲାଗିଯିବା ଭଳି କଣ୍ଟାଳିଆ ମଞ୍ଜି, ଏବଂ କପର୍ - ପଡ଼୍ ଗଛର ବଡ଼ ବଡ଼ ଲମ୍ବା ବୀନ୍  ଭଳିଆ ଫଳ ସଂଗ୍ରହ କରିଛନ୍ତି।
ଟୁକା, ପୋଇ ଏହି ଲମ୍ବା ଶୁଖିଲା ଫଳ ହଲାନ୍ତି ତ ସେଥିରେ ଥିବାମଞ୍ଜିରୁ  ଛନ୍ନ - ଛନ୍ - ଛନ୍ ର ସୁନ୍ଦର ଧ୍ୱନିବାହାରେ। ପୋଇ ଏହି ଫଳକୁ ହଲାଇ, ସେହି ଧ୍ୱନି ର ତାଳରେ ବହୁ ମଜା ଗୀତ ବନାଏ।
"ଇଞ୍ଜି କୁକୁର ସବୁଠୁ ଭଲ,ବଡ଼ ଫୁଲ ଛୋଟ ବେଙ୍ଗ ଯେ ତାକୁ ଭଲ ଲାଗେ, ଏବଂ ପିମ୍ପୁଡି ଏବଂ ପକ୍ଷୀ,ଏବଂ ମଞ୍ଜି ଏବଂ ଗେଣ୍ଡା... କିନ୍ତୁ ସବୁଠୁ,ବେଶି ତ ସେ ତା’ଲାଞ କୁ ଭଲ ପାଏ!
"ପୋଇ ଏହି ଗୀତ କୁ ବାରମ୍ବାର ପୁନରାବୃତ୍ତି କରେ ଯାହା ଶୁଣି ଟୁକା ବହୁତ ହସେ ଏବଂ ଇଞ୍ଜି ବି ଖୁସିରେ ଭୋକିବାରେ ଲାଗେ।
ଦିନେ ଟୁକା, ପୋଇ ଏବଂ ଇଞ୍ଜି ସବୁଦିନ ଭଳିଆ ତେନ୍ତୁଳି ଗଛ ତଳେ ବସିଥିଲେ। ଟୁକା ର ପ୍ରିୟ ମଞ୍ଜି ଏହି ଗଛ ର ବଙ୍କାଟଙ୍କା ଫଳରୁ ମିଳୁ ଥିଲା, ଯାହା ଗଛ ଚାରିପଟେ ପଡ଼ି ରହିଥିଲା।ଟୁକାକୁ ତେନ୍ତୁଳି ଫଳର ଖଟା-ମିଠା ସ୍ୱାଦ ବହୁତ ଭଲଲାଗୁଥିଲା ଏବଂ ସେ ତାକୁ ସେଥିରୁ ଚମକୁଥିବା ଗାଢ଼ା ମାଟିଆ ରଙ୍ଗର ମଞ୍ଜି ବାହାରିଲା ଯାଏଁପାଟିରେ ରଖି ଚାଟୁଥିଲା। ସେ ତାକୁ ପାଟିରେ ରଖିଚାଖିଲା ବେଳେ ଖଟା ଯୋଗୁଁ ତା’ମୁହଁ ଅଜବ ଦେଖାଯାଉଥିଲା ଏବଂ ତା’ବେକ ଉପର ବାଳ ଟାଙ୍କୁରିଉଠୁଥିଲା।
ଠିକ୍ସେତିକିବେଳେ ତାଙ୍କୁ ଏକ ଅଜବ ସ୍ୱର ଶୁଣାଇଦେଲା – "ହେଲୋଓଓଓଓଓଓ ."
ଟୁକା ଏବଂ ପୋଇ ବିସ୍ମୟରେମୁହଁ ଦେଖାଦେଖି ହେଲେ, ତାଙ୍କୁ ଆଖପାଖେ କେହି ଦେଖାଯାଉ ନ ଥିଲେ। ଠିକ୍ ସେତିକିବେଳେ ତାଙ୍କୁ ସେହି ସ୍ୱର ଆଉଥରେ ଶୁଣାଗଲା, "ଏଇଠିଉପରକୁ ଦେଖ ଉପରକୁ...।"ଟୁକା ଓ ପୋଇ ଉପର ତଳ, ଚାରିପଟେ ଦେଖିଲେ, ତାଙ୍କୁ କିନ୍ତୁ କେହି ଦେଖାଗଲେ ନାହିଁ।
"ମୁଁ କହୁଛି ପଚ୍ଚା, ତେନ୍ତୁଳି ଗଛ।" ଇଞ୍ଜି ଜୋର୍ ଜୋର୍ ଭୋକିବାକୁଲାଗିଲା ଏବଂ ଲାଞ୍ଜ କୁ ବହୁତ ଜୋରରେହଲାଇବାକୁ ଲାଗିଲା।ତା’ଲାଞ୍ଜ ଫଟ୍... ଫଟ୍...ଫଟ୍...ଶବ୍ଦ କରୁଥିଲା।  ପଚ୍ଚା କହିଲା, "ଇଞ୍ଜି, ହେଲୋ..ଆଜିକାଲି ତୁମେ ଦେଖାଯାଉ ନାହଁ!"
ଟୁକା ଏବଂ ପୋଇ ବିସ୍ମୟରେ ସ୍ଥାଣୁ ମୁର୍ତ୍ତୀ ଭାବେ ଠିଆ ହୋଇଥିଲେ। ତାଙ୍କ ଆଖି ବଡ଼ ବଡ଼ହୋଇଗଲା ଏବଂ ପାଟି ଖୋଲାରହିଗଲା।ଶେଷରେ ଲଜ୍ଜାରେପୋଇ ହସିଲା ଏବଂ କହିଲା - "ହେଲୋ, ପଚ୍ଚା। ଆପଣଙ୍କ ସଙ୍ଗେ ଦେଖାହୋଇ ମୋତେ ବହୁତ ଆନନ୍ଦଲାଗୁଛି। ମୋର ନାମ ପୋଇ ଅଟେ।ଏହା କହି ପୋଇ ତେନ୍ତୁଳି ଗଛ - କୁ ଜାବୁଡି ଧରିଲା।
ପଚ୍ଚା ହସି ଉଠିଲା "ଆଜି ପର୍ଯ୍ୟନ୍ତ କେହି ଛୋଟ ଝିଅ ମୋତେ ଜାବୁଡିଧରି ନ ଥିଲା। ମୋତେ କୁତୁକୁତୁ ହେଉଛି!
""ଆଉ ଆମେ ମଧ୍ୟ ଏହା ଆଗରୁ କେବେ କଥା କହୁଥିବା ଗଛ ସଙ୍ଗେ ମିଳି ନ ଥିଲୁ!"
ଟୁକା ଖୁସି ରେ ପାଟିକରି ଉଠିଲା। "ତେଣୁ ଆମ ସମସ୍ତଙ୍କ ପାଇଁ ଏହା ଏକ ଅଦ୍ଭୁତ ଅନୁଭବଅଟେ।" ଏହା ଶୁଣି, ପଚ୍ଚା ଜୋରରେହସିଲା। ହସିଲା କ୍ଷଣି ତା’ଡାଳ ର ସମସ୍ତ ପତ୍ର ଆହୁରି ସୁନ୍ଦର ସବୁଜ ଚମକି ଉଠିଲେ।ପଚ୍ଚା ପଚାରିଲା, "ତୁମେ ଦୁଇ ଜଣ ଆଜି ଏଠାରେ କଣ କରୁଛ?"
ଟୁକା ଓପୋଇ କହିଲେ, "ଆମେ ଜିନିଷ ସଂଗ୍ରହ କରୁଛୁ!"
ଟୁକା ଓ ପୋଇ, ପଚ୍ଚା କୁ ଫୁଲ, ଚିକ୍କଣ ପଥର ଏବଂ ପାଚିଲା ତେନ୍ତୁଳିରେ ଭରା ତାଙ୍କ ବ୍ୟାଗ୍ ଦେଖାଇଲେ।"ଆରେ ବଢ଼ିଆ, ତୁମେ ମାନେ ତ ବହୁତ ଗୁଡ଼ିଏ ମଞ୍ଜି ସଂଗ୍ରହ କରିନେଇଛ,"ବ୍ୟାଗ୍ ଦେଖି ପଚ୍ଚା କହିଲା।"ତେବେ ତୁମେଜାଣିଛ କି ଏମିତି ଏକ ଛୋଟ ତେନ୍ତୁଳି ମଞ୍ଜି ରୁ ହିଁ ମୁଁ ଉତ୍ପନ୍ନ ହୋଇଛି?
ଆଉ ଏବେ ମୋତେଦେଖ, କେତେ ବଡ଼ ହୋଇଗଲି ଏବଂ ମୋର ଅନେକ ଶାଖା - ପ୍ରଶାଖା ଅଛି ଯାହା ଉପରେ ଘର ଚଢ଼େଇ, ଗୁଣ୍ଡୁଚିମୂଷା ଏବଂ କାଉ ରହନ୍ତି।"ଟୁକା କହିଲା, "ପଚ୍ଚା, ତୁମର କଥା ମୁଁ ବୁଝି ପାରିଲିନାହିଁ, କଣକହୁଛ ତୁମେ?"
ଉତ୍ତେଜନାରେ ଇଞ୍ଜି ମଧ୍ୟ ଭୌ,ଭୌ,ଭୌ...।ଭୋକୁଥିଲାଯେପରି ସିଏ ମଧ୍ୟ ପଚ୍ଚା କୁ ପଚାରୁଛି "କେମିତି?
କେମିତି?
କେମିତି?"
"ତୁମେ ମାନେ ଯେଉଁ ମଞ୍ଜି କୁ ସଂଗ୍ରହ କରୁଛ," ପଚ୍ଚା ସମସ୍ତଙ୍କୁବୁଝାଇଲା,  "ସେସବୁ ଗଛ ର ସନ୍ତାନ ଅଟନ୍ତି।" "ସତରେ.....?"
ପୋଇ ଆଖି ବଡ଼ କରି ଭୃକୁଟୀ ଉଠାଇ ଆଶ୍ଚର୍ଯ୍ୟ ହୋଇ ପଚାରିଲା।"କଣ ସବୁ ମଞ୍ଜି ତେନ୍ତୁଳି ଗଛ ହିଁ ହୁଅନ୍ତି?"
ଘରେ ତା’ର କେତେପ୍ରକାରର ମଞ୍ଜି ଅଛି ତାହା ଭାବୁ ଭାବୁ ପୋଇ ପଚାରିଲା। "ଆରେ ନାହିଁ!"
ପଚ୍ଚା ଉତ୍ତର ଦେଇ କହିଲା "ମଞ୍ଜି ରୁ ତ କେତେ ପ୍ରକାରର ଜୀବନ୍ତଜିନିଷ ଉତ୍ପନ୍ନ ହୁଏ।""ତୁମ ବ୍ୟାଗ୍ ରେ କୌଣସି ଫଳ ଅଛି କି?"
ପଚ୍ଚା ପଚାରିଲା। ଟୁକାମୁଣ୍ଡ ହଲାଇ ନିଜ ବ୍ୟାଗ୍ ରୁ ଗୋଟେ ଛୋଟ ଲାଲ୍ ସେଓ ଏବଂ ଗୋଟେ ପାଚିଲା କଦଳୀ ବାହାରକଲା।
"ଆରେ ବଢ଼ିଆ!"
ପଚ୍ଚା କହିଲା, "ତୁମେ ଏହି ସେଓ ର ମଧ୍ୟଭାଗ ପହଞ୍ଚିଲାଯାଏଁ ଏହାକୁ ଖାଅ।ଏହା ମଧ୍ୟରେ ତୁମକୁ ଛୋଟ ଛୋଟ ମାଟିଆ ରଙ୍ଗର ମଞ୍ଜି ଦେଖାଯିବ।""ଏହି ମଞ୍ଜି ଛୋଟ ପୋକ ଭଳିଆ ହୋଇଛନ୍ତି!"
ପୋଇ କହିଲା।"ସୁନ୍ଦର, ନା ରେ ପିଲେ?"
ପଚ୍ଚା କହିଲା। "ଏହି ମଞ୍ଜି ହିଁ ବଡ଼ହୋଇ ସେଓ ଗଛ ହେବ।"ପଚ୍ଚା ଆହୁରି ବୁଝାଇଲା, "ବର୍ତ୍ତମାନ କଦଳୀ କୁ ଅଧା କରି କାଟ ଏବଂ ଦେଖ।"
"ମୋତେ କଦଳୀର ମଞ୍ଜି ଦେଖା ଗଲେ!"
ଟୁକା ଉତ୍ସାହିତ ହୋଇ କହିଲା।"ୟେ ତ ଶୋଇଥିବା ବିଛା ପୋକ ଭଳିଆ ଦେଖାଯାଉଛନ୍ତି!"
ପଚ୍ଚା ବୁଝାଇଲା, "ମଞ୍ଜି, ସମସ୍ତ ଆକୃତି ଏବଂ ଆକାରର ହୋଇଥାଏ।"ଇଞ୍ଜି ବଳକା ଏପଲ୍ ଖଣ୍ଡ ଖାଇବାରେ ଲାଗିଥିଲା। "କଣ ସେ ସମସ୍ତ, ଗଛ ର ସନ୍ତାନ ଅଟନ୍ତି?"
ପୋଇପଚାରିଲା "ହଁ!"
କହିଲା ପଚ୍ଚା। "ଆଉ ପ୍ରତ୍ୟେକ ମଞ୍ଜି ଭିତରେ ଏକ ଛୋଟ ଗଛ ଥାଏ ଯିଏ ବାହାରକୁ ଆସିବା ପାଇଁ ଏବଂ ଦୁନିଆଦେଖିବାକୁ ଅପେକ୍ଷା କରିଥାଏ।"
ସେଦିନ ସଂଧ୍ୟାରେ ଟୁକା,ପୋଇ ଏବଂ ଇଞ୍ଜି ଘରକୁ ଫେରିଲା ବେଳେ ରାସ୍ତାକଡର ପ୍ରତ୍ୟେକ ଗଛ କୁ ଧ୍ୟାନ ସହକାରେ ଦେଖି ଦେଖି ଯାଉଥିଲେ।    ନଡିଆ ଗଛ ର ପତ୍ର କେତେ ସୁନ୍ଦର ଲାଗୁଥିଲେ, ଏମିତି ଲାଗୁଥିଲା ଯେଭଳିସେମାନେ ପବନରେ ନୃତ୍ୟ କରୁଛନ୍ତି। ନୀଳ ଆକାଶରେ ଲାଲ୍ ଗୁଲମୋହର୍ ଫୁଲ କେତେ ଅଦ୍ଭୁତ ଲାଗୁଥିଲେ।ଆମ୍ବ ଗଛ ର ବକଳ ତାଙ୍କ ହାତକୁ କେତେ ଭଲ ଲାଗୁଥିଲା।ସବୁଠୁଁ ବଡ଼ ବିସ୍ମୟକର କଥା ହେଉଛି ଏତେ ବଡ଼ ଗଛ ଏକ ଛୋଟ ମଞ୍ଜି ରୁବିକସିତ ହୁଏ।
ଆଜି ବି ଟୁକା, ପୋଇ ଏବଂ ଇଞ୍ଜି ପ୍ରତିଦିନ ସ୍କୁଲ୍ ଛୁଟି ପରେସଂଧ୍ୟାରେ ମିଳନ୍ତି। କିନ୍ତୁ ବର୍ତ୍ତମାନ ଟୁକା ଓ ପୋଇ କେବେଳ ସେହି ଜିନିଷ ସଂଗ୍ରହ କରନ୍ତିଯେଉଁଥିରେ ସେମାନେ ଗଛ ଲଗାଇ ପାରିବେ।ପୁରୁଣାଯୋତା, ଖାଲି ନଡିଆ ଏପରିକି ପାଣିର ପୁରୁଣା ବୋତଲ - ସବୁକିଛି ଯାହା ଫୁଲ କୁଣ୍ଡ ଭଳିଆ ବ୍ୟବହାରକରିହେବ। ଏବଂ ବହୁଥର ସେମାନେ ପଚ୍ଚା ସଙ୍ଗେ କଥା ହେବାକୁ ତା’ପାଖକୁ ଚାଲିଯାନ୍ତି।
ପଚ୍ଚା’ର ମହାନ ମଞ୍ଜି ଗାଇଡ୍ ହେଲୋ!
ମୋର ନାମ ପଚ୍ଚା, ମୁଁ ଗୋଟେ ତେନ୍ତୁଳି ଗଛ ଅଟେ। କିନ୍ତୁମୋର ଆହୁରି ଅନେକ ନାମ ଅଛି। ହିନ୍ଦୀ ରେ ମୋତେ ଇମଲୀ, ତାମିଲ୍ ରେ ପୁଳି ଏବଂ ବଙ୍ଗାଳୀ ରେ ତେନ୍ତୁଲ୍ କୁହାଯାଏ। ବୈଜ୍ଞାନିକ, ମୋତେ ଟେମାରିଣ୍ଡସ୍ ଇଣ୍ଡିକା କହନ୍ତି।ଆସନ୍ତୁ ମୁଁ ଆପଣଙ୍କୁମୋର କିଛି ଅନ୍ୟ ମଞ୍ଜି ବନ୍ଧୁଙ୍କ ସଙ୍ଗେ ଭେଟ କରାଇବି। ବୋଧହୁଏ ସେଥିରୁ ଅନେକଙ୍କୁ ଆପଣଆପଣଙ୍କ ଭୋଜନ ଥାଳିରେ ନିଶ୍ଚୟ ଦେଖିଥିବେ।
ମୋଲାଗୁସାମାନ୍ୟ ନାମ: ଲାଲ୍ ଲଙ୍କାବୈଜ୍ଞାନିକ ମୋତେ କହନ୍ତି : କେପ୍ସିକମ୍ ଏନ୍ନମ୍ ଲଙ୍କା ସମସ୍ତ ଆକାର, ରୂପ ଏବଂ ରଙ୍ଗର ହୋଇଥାଏ  ଏବଂ ପୁରା ବିଶ୍ୱରେ ଏହାର ଉତ୍ପାଦନ ହୁଏ। ଏହାର ମଞ୍ଜିଛୋଟ, ଗୋଲ୍ ଏବଂ ଚେପଟା ହୋଇଥାଏ। ଏହାକୁ ବ୍ୟବହାର ଡାଲି ଏବଂ ତରକାରୀ କୁ ସ୍ୱାଦିଷ୍ଟ କରିବାରେ ବ୍ୟବହାର କରାଯାଏ। ଏହାକୁଛୁଇଁଲା ବେଳେ ସାବଧାନ ରୁହ, ଏହା ତୁମ ହାତରେ ଜ୍ୱଳନ ସୃଷ୍ଟି କରିପାରେ। କାପି  ସାଧାରଣ ନାମ: କଫି ବୈଜ୍ଞାନିକ ମୋତେ କହନ୍ତି : କାଫିଆ ଆରେବିକା କଫି ବିଷୟରେ ଆପଣ ସମସ୍ତେ ଜାଣିଥିବେ। ଯାହାକୁ ତୁମ ମାତାପିତାପ୍ରତ୍ୟେକ ଦିନ ସକାଳେ ପିଅନ୍ତି।ଏହା କଫି ବେରିସ୍ ସହିତ ତିଆରି ହୁଏ। ବେରିସ୍ ରୁ ମିଳୁଥିବା ମଞ୍ଜି ଶୁଖିଲା ହୋଇଥାଏ ଯାହାକୁଭାଜିକି ଗୁଣ୍ଡ କରିଦିଆଯାଏ। ଦକ୍ଷିଣ ଭାରତର ପାହାଡ଼ କ୍ଷେତ୍ରରେ କଫି ବଗିଚା ଅଛି। ଚାକ୍କାସାମାନ୍ୟ ନାମ : ପଣସବୈଜ୍ଞାନିକ ମୋତେ କହନ୍ତି : ଅର୍ଟୋକାରପସ୍ ହିଟେରୋଫାଇଲସ୍ ବେରିସ୍, ସେଓ, କଦଳୀ, ତରଭୁଜ ଏବଂ ପଣସ - ଏହି ସମସ୍ତ ଫଳ ରେ ମଞ୍ଜି ଥାଏ। କିଛିମଞ୍ଜି କୁ ଆମେ ଖାଇ ନ ଥାଉ ଯେଭଳି ଆମ୍ବ ର ଟାକୁଆ। କିନ୍ତୁ ଅନେକ ମଞ୍ଜି, ଯେପରି ପଣସ ମଞ୍ଜି,ଏହା - କୁ ପାଣିରେବତୁରେଇ ତରକାରୀ ବନେଇ ଆମେ ଖାଇ ଥାଉ।
ଥେଙ୍ଗାସମାନ୍ୟ ନାମ : ନଡିଆ ବୈଜ୍ଞାନିକ ମୋତେ କହନ୍ତି : କୋକୋସ୍ ନ୍ୟୁସିଫେରା କଠୋର ମାଟିଆ ରଙ୍ଗର ନଡିଆ ର ପ୍ରତ୍ୟେକ ଅଂଶ ଆମର ଉପଯୋଗୀ ହୋଇଥାଏ।ଏହାର ବାହାର ଅଂଶ କତା ରେ ରସିତିଆରି ହୁଏ, ଭିତରର ଧଳା ନରମ ଅଂଶ ଅନେକ ପ୍ରକାର ବ୍ୟଞ୍ଜନରେ ବ୍ୟବହୃତ ହୁଏ। ନଡିଆ ପାଣି ବଢ଼ିଆପେୟ ହୋଇଥାଏ, ବିଶେଷ କରି ଯେତେବେଳେ ବାହାରେ ବହୁତ ଗରମ ପଡ଼ିଥାଏ। ତୁମେ ଜାଣିଛ କି  ତୁମେ ବାଳରେ ଯେଉଁ ତେଲ ଲଗାଅ ତାହା କେଉଁଠାରୁ ଆସୁଛି?
ଏହି ତେଲ ମଧ୍ୟ ନଡିଆରୁ ହିଁ ବାହାର କରାଯାଏ। କପ୍ପାଲାନ୍ଦିସାମାନ୍ୟ ନାମ: ଚିନାବାଦାମ ବୈଜ୍ଞାନିକ ମୋତେ କହନ୍ତି : ଅରାକିସ୍ ହାଇପୋଗେଇଆ ସମସ୍ତ ଗଛର ମାଟିପ୍ରତି ପ୍ରେମ ଥାଏ।ଚିନାବାଦାମକୁ ମାଟିପ୍ରତି ଅତ୍ୟଧିକ ପ୍ରେମ ଅଛି  ତେଣୁ ସେ ମାଟି ତଳେ ହିଁ ବଢ଼ି ଥାଏ। ଏହାର ଛୋଟ - ଛୋଟମଞ୍ଜି ଗୋଟେ ଖୋଳରେ ବନ୍ଦ ହୋଇଥାନ୍ତି ଏବଂ ଖାଇବାକୁ ବହୁତ ସ୍ୱାଦିଷ୍ଟ ହୋଇଥାଏ। ଏହି ମଞ୍ଜିଗୁଡ଼ିକୁ କଞ୍ଚା, ସିଝେଇ ଏବଂ ଭାଜିକି ଖିଆ ଯାଇଥାଏ।
ଚରୁ  ସାମାନ୍ୟ ନାମ: ରାଇସ୍ ବା ଚାଉଳବୈଜ୍ଞାନିକ ମୋତେ କହନ୍ତି : ଆଁରଜ଼ା ସତ୍ଇୱାଚାଉଳ ସବୁଠୁଁ ଲୋକପ୍ରିୟ ଖାଦ୍ୟ ମଧ୍ୟରୁ ଅନ୍ୟତମ। ଯେତିକି ମୁଁ ଜାଣେ ଚାଉଳ ବାକିଅନ୍ୟ ଅନ୍ନ ଅପେକ୍ଷା ସବୁଠୁବେଶୀ ଭାରତୀୟ ଘର ମାନଙ୍କରେ ଖିଆଯାଏ। ଚାଉଳ ଯେବେ ଗଛ ରେ ହୋଇଥାଏତା’ଦାନା ଉପରେ ଜ୍ୟାକେଟ୍ ଭଳିଆ ଏକ ମାଟିଆ ଏବଂ କଠିନ ଖୋଳ ଘୋଡ଼େଇ ରଖିଥାଏ ଯାହାଫଳରେ ଚାଉଳଦାନା ନ ଭାଙ୍ଗି ସୁରକ୍ଷିତ ରହିଥାଏ। ଚକଲେଟ୍ ସାମାନ୍ୟ ନାମ: ଚକଲେଟ୍ ବୈଜ୍ଞାନିକ ମୋତେ କହନ୍ତି : ଥିଓବ୍ରୋମା କକାଓ (ଯାହାର ଅର୍ଥ ହେଉଛି -ଦେବତା ମାନଙ୍କ ଭୋଜନ)ଏଥିରେ ସନ୍ଦେହ ନାହିଁ କି ଚାଉଳ ସବୁଠୁଁ ବେଶୀ ଲୋକପ୍ରିୟ ଅନ୍ନ ଅଟେକିନ୍ତୁ କକାଓ ମଧ୍ୟ ଲୋକଙ୍କ ଅତ୍ୟନ୍ତ ପ୍ରିୟ ଅଟେ - ବିଶେଷ କରି ଟୁକା ଏବଂ ପୋଇଙ୍କ ର ଚକଲେଟ୍କକାଓ ର ମଞ୍ଜି ରୁ ତିଆରି ହୁଏ। ପ୍ରତ୍ୟେକ କକାଓ ଫଳରେ ୩୦ - ୫୦ ମଞ୍ଜି ଥାନ୍ତି ଯାହାକୁ ଭାଜିକିଗୁଣ୍ଡ କରି ଚିନି ଏବଂ ଦୁଧ ମିଳାଇ ଚକଲେଟ୍ ତିଆରି କରାଯାଏ।
ସକାଳୁ ସକାଳୁ ଦାନା ଖୋଜି ଖୋଜିଚଢ଼େଇ ଉଡ଼ନ୍ତି ଆକାଶରେକହିଲ ଥରେ ତ କିଏସେ ଧରିଛିସୁଆଦିଆ ପୋକ ଥଣ୍ଟରେ?
ରଙ୍ଗବେରଙ୍ଗର କେତେ ପ୍ରଜାପତିଉଡ଼ି ବୁଲୁଛନ୍ତି ସୁନ୍ଦରକହିଲ କିଏ ସେ ଦିଶେ ନୂଆ ନୂଆଗୋଟିଏ ରଙ୍ଗରେ ମନୋହର?
ଦଳଦଳ ହୋଇ ଉଡ଼େ କେତେ ଗୁଡ଼ିଖୁସିରେ ଝୁଲନ୍ତି ଘୂରି ଘୂରିଗୋଟିଏ ଖାଲି ଯା ସଭିଠୁଁ ଅଲଗାଦେଖ ଥରେ ତୁମେ ଭଲକରି।
ବଡ଼ ଛୋଟ କେତେ ଚାରିକୋଣିଆଗୋଟିଏ ଜାଗାରେ ଏକାଠିଗୋଟିଏ ରହିଛି ସବୁଠୁ ଅଲଗାକୋଉଠି ଲୁଚିଛି ଏଠି ନା ସେଠି?
ସବୁଜ ପତର ଭିତରେ ଝାଙ୍କବଡ଼, ପୁରୁଣା ଏ ଗଛକୁ ଦେଖଗୋଟିଏ ଡାଳରେ ଲାଗିଛି ରଙ୍ଗଭଲକରି ତାକୁ ଖୋଜିକି ରଖ।
ଉଡୁଛି ଜାହାଜ ଆକାଶ ବୁକେସଳଖ ଚିହ୍ନଟି ବନାଇ ଶେଷେସେଥିରୁ ଗୋଟିଏ ଟିକେ ଅଲଗାଘିରି ଘିରି ଲାଞ୍ଜ ଭଳିଆ ଦିଶେ।
କିଚିରିମିଚିରି କେତେ ଜାତି ପକ୍ଷୀବସିଛନ୍ତି ସବୁ ଏକ ଧାଡ଼ିରେଗୋଟିଏ କାହିଁକି ମଉନ ରହିଛିକିଏ ସେଇ ପକ୍ଷୀ କହିଲ ଥରେ?
ଚକମକ ହୋଇ ଚମକେ ବାଦଲନୀଳ ଆକାଶର ଆଢ଼ୁଆଳରେଗୋଟିଏ ସେଥିରୁ ବରଷିବ ଭାବେକାହାକୁ ନଡରି ତାର ମନରେ।
ଲମ୍ବା ଦିନଟିଏ ବିତିଗଲା ଏବେରାତି ଆସିଗଲା ଥିରିଥିରିଗଳିସାରା ବତୀ ଚୁପଚାପ ଥିଲେକିଏ ସେ ଜଳିଲା ସୂରୁଜ ପରି?
ସୂର୍ଯ୍ୟ ବାହାରିଲେ ଶୁଏ ବାଦୁଡ଼ିରାତିରେ ସଭିଏଁ ଶୋଇଲେ ଉଠେଆସ ଖୋଜିବା ସେ ଅଜବ ଜୀବରାତିରେ ଓଲଟା, ଅଦ୍ଭୁତ କେତେ!
ଅନ୍ତରୀକ୍ଷ ସାରା କେତେ ଯେ ଗ୍ରହଚକମକ ଭରା ଆଲୁଅରେଖୋଜିବା ସେଥିରୁ ଅଲଗା ଗୋଟିକୁଘେରା ଅଛି ଯାର ଚାରିପାଖରେ।
ନିନା ପ୍ରଥମ କରି ରେଳରେ ଯାତ୍ରା କରିବାକୁ ଯାଉଥିଲା !
କିନ୍ତୁ ସେ ଟିକିଏ ହେଲେ ଖୁସି ନଥିଲା I ତାର ପରିବାର କଲିକତାରୁ ଦିଲ୍ଲୀ ଯାଉଥିଲେ କାରଣ ସେମାନଙ୍କୁ ଏବେ ସେଠାରେ ରହିବାକୁ ହେବ I
"କ'ଣ ଆମେ ସତରେ ଏଠାରୁ ଯିବାକୁ ହେବ?"
ନିନା ପଚାରିଲା I"ମୋର ସବୁ ସାଂଗ-ସାଥୀଙ୍କୁ ମୋ କଥା ବହୁତ ମନେ ପଡ଼ିବ I"ଏଠିକାର ଭଳି ଭଲ ଗୁପ୍-ଚୁପ୍ ମୋତେ କେଉଁଠୁ ମିଳିବ?
ବାପା, ତୁମେ କଲିକତାରେ ହିଁ ଅନ୍ୟ ଚାକିରୀ କାହିଁକି ଖୋଜୁ ନାହଁ ?"
"ବ୍ୟସ୍ତ ହୁଅନି, ନିନା," ବାପା କହିଲେ I "ତୋତେ ନୂଆ ସାଂଗ-ସାଥୀ ମିଳିଯିବେ ଏବଂ ନୂଆ ଗୁପ୍-ଚୁପବାଲା ମଧ୍ୟ ମିଳିଯିବେ I" କିନ୍ତୁ ନିନା କିଛି ମଧ୍ୟ ଶୁଣିବାକୁ ପ୍ରସ୍ତୁତ ନଥିଲା Iରେଲଗାଡ଼ିରେ ମାଆ ଓ ବାପା ତାକୁ ବୁଝେଇବାକୁ ବହୁତ ଚେଷ୍ଟା କଲେ I
"କପ୍ ବାଲା ଆଇସକ୍ରିମ୍ ନେବୁ?
""କୋନ୍ ବାଲା ଆଇସକ୍ରିମ୍ ଖାଇବୁ?
""କାଠି ବାଲା ଆଇସକ୍ରିମ୍ ଦରକାର?
""କାକୁଡ଼ି ଖାଇବୁ?""ଚକୋଲେଟ୍?""ନାହିଁ!
ମୁଁ ମନା କଲି ନା!
ନିନା ମୁଣ୍ଡ ହଲାଇ କହିଲା I
ମାଆ ଓ ବାପା କିଛି ବୁଝି ପାରୁନଥିଲେ ଏବେ କ'ଣ କରିବେ I ଟିକିଏଚିନ୍ତା କରି ବାପା ହସିଦେଲେ I"ମୁଁ ଦେଖୁଛି..... ବାପା କହିବା ଆରମ୍ଭ କଲେ I"ଓହୋ!
ମୋର ପସନ୍ଦର ଖେଳ," ମାଆ କହିଲେ I
"ମୋତେ କିଛି ଦେଖାଯାଉଛି ଯାହାର ରଂଗ ମାଟିଆ ଅଟେ," ବାପା କହିଲେ I
"ମୋର ଜୋତା?
ପାହାଡ଼?
ସୁଟକେସ୍?"
ମାଆ ପଚାରିଲେ I
"ସଠିକ୍ ଉତ୍ତର ସୁଟକେସ୍!"
ବାପା ତାଳି ବଜାଇ କହିଲେ I ନିନା ବହି ତଳେ ରଖିଦେଲା ଓ ସେମାନଂକ କଥା ଶୁଣିବାକୁ ଲାଗିଲା I
"ଏବେ ମୋର ପାଳି," ମାଆ କହିଲେ I"ମୋତେ ହଳଦିଆ-ହଳଦିଆ କିଛି ଦେଖାଯାଉଛି I""ସୋରିଷ ଖେତ !"
ବାପା ଉତ୍ତର ଦେଲେ I"ମୋର ହେୟାର୍ ବ୍ୟାଣ୍ଡ!"
ନିନା କହିଲା I"ଠିକ୍ କହିଛୁ," ମାଆ ନିନା ପାଇଁ ତାଳି ବଜାଇଲେ I
ନିନା ହସିଦେଲା ଏବଂ ସେମାନଂକ ସହିତ ସାମିଲ୍ ହୋଇଗଲା I"କିଛି ଦେଖୁଛି, ନୀଳ ରଂଗର," ସେ କହିଲା I"ଆକାଶ!"
ମାଆ କହିଲେ I
"କିଛି ମାଟିଆ ରଂଗର ମୁଁ ଦେଖୁଛି," ମାଆ କହିଲେ I"ସେହି ପାହାଡ଼ !"
ବାପା ଉତ୍ତର ଦେଲେ I"ଆଉ ମୁଁ ଦେଖୁଛି କିଛି ଧଳା," ବାପା କହିଲେ I"ଗାଈ!"
ନିନା କହିଲା I
"ମୁଁ କିଛି ଦେଖୁଛି ଯାହା ଶାଗୁଆ-ଶାଗୁଆ ଅଟେ," ନିନା କହିଲା I"ଘାସ!"
ମାଆ ଏବଂ ବାପା ଏକା ସାଥିରେ କହିଲେ I"ମୋତେ କିଛି କଳା ରଂଗର ଦେଖାଯାଉଛି," ମାଆ କହିଲେ I"କୁଆ!"
ନିନା କହିଲା I
"ମୋତେ ଏକ ଲମ୍ବା ପଶୁ ଦେଖାଯାଉଛି ଯାହା ଦେହରେ ପାଉଁଶିଆ ରଂଗର ଚିହ୍ନ ଅଛି," ବାପା କହିଲେ I"କ'ଣ ତୁମକୁ ଚିତାବାଘ ଦେଖାଗଲା?"
ମାଆ ପଚାରିଲେ I"ନା, ଜିରାଫ୍ !"
ବାପା କହିଲେ Iନିନା ଝରକା ଦେଇ ବାହାରକୁ ଦେଖି ବଡ଼ ପାଟିରେ କହିଲା,"ଭାରତରେ ଜିରାଫ୍ ଦେଖାଯାଏନି!
ତୁମେ ଆମକୁ ବୋକା ବନାଉଛ, ବାପା!
"ନିନାର କଥା ଶୁଣି ସମସ୍ତେ ଜୋର୍ ଜୋରରେ ହସିବାକୁ ଲାଗିଲେ I
ବାପା ଓ ମାଆ ଏକ କମ୍ବଳ ସିଟ୍ ଉପରେ ବିଛାଇଲେ I ପୁଣି ପବନବାଲା ତକିଆ ଫୁଙ୍କିକରି ଫୁଲାଇଲେ I"କଣ ଏହି ଖେଳ ଆମେ ଦିଲ୍ଲୀରେ ପହଂଚିବା ପରେ ମଧ୍ୟ ଖେଳିପାରିବା?"
ନିନା ମୁରୁକି ହସି ପଚାରିଲା Iପୁଣି କହିଲା,"ମୁଁ ଜାଣିଛି ଯେ ନୂଆ ଜାଗାରେ ଏହି ଖେଳ ଖେଳିବାରେ ତ ଆହୁରି ବେଶି ମଜା ଆସିବ!"
ଦୂରଜଂଗଲରେ ଏଣୁ ତେଣୁ କଂଟାବୁଦା ଗୁଡ଼ିକ ମଧ୍ୟରେ ସ୍ପିନ୍‌ସି ବୋଲି ଛୋଟ ବୁଢ଼ିଆଣୀଟିଏ ରହୁଥିଲା। ସେ ଖୁବ୍ ଖୁସିଥିଲା କାରଣତା'ର ଜେଜେବାପାଙ୍କ ଜେଜେବାପା "ଇନ୍‌ସୀ ଭଇନ୍‌ସୀ ସ୍ପାଇଡର...."ନର୍ସରୀ ରାଇମ୍‌ର ବୁଢ଼ିଆଣି ଥିଲେ।ସ୍ପିନ୍‌ସି ତା'ର ସାଙ୍ଗ ଗୋବରପୋକ ବ୍ରେଟ୍ ଓ ବ୍ରେଟ୍‌ରେ ଭାଇ ଲିଟିଲ୍ ବିଟ୍‌ଙ୍କୁ ଏଇ କାହାଣୀ କହେ।
ବ୍ରେଟ୍ ଓ ଲିଟିଲ ବିଟ୍‌ଙ୍କ ପରିବାରରେ କେହି ପ୍ରସିଦ୍ଧ ନଥିଲେ।ସେମାନଙ୍କ ପାଖରେ ଏସବୁ ଭାବିବା ପାଇଁ ମଧ୍ୟ ସମୟ ନଥିଲା। ଗୋବରପୋକମାନେ ନିଜର ଖାଦ୍ୟ ସଂଗ୍ରହ,ଘରର ବିଭିନ୍ନ କାମ ଓ ବିପଦଠାରୁ ନିଜକୁ ଦୂରେଇ ରଖିବା ଚେଷ୍ଟାରେସକାଳଠୁ ରାତିଯାଏଁ ବ୍ୟସ୍ତ ରହୁଥିଲେ।
ସ୍ପିନ୍‌ସି ଭାଗ୍ୟବାନ ଥିଲା। ଜାଲଟିଏ ବୁଣିମାଛି ଧରିବାକୁ ଅପେକ୍ଷା କରିବା ତା'ର କେବଳ କାମଥିଲା। ତେଣୁ ଜେଜେବାପା ଜେଜେବାପାଙ୍କ ଭଳି ପ୍ରସିଦ୍ଧ ହେବାକୁ ଭାବିବା ପାଇଁ ତା ପାଖରେ ପ୍ରଚୁରସମୟ ଥିଲା।
ସ୍ପିନ୍‌ସି ପ୍ରସିଦ୍ଧ ହେବାକୁ ଚାହୁଁଥିଲା।କିନ୍ତୁ କେମିତି ହେଇପାରିବ, ତା ଜାଣିନଥିଲା। ଦିନେ ସେ ତା ବସାରୁ ସୂତାନେଇ 'ପ୍ରସିଦ୍ଧ'କୁ ଖୋଜିବା ପାଇଁ ଆଉ ଏକ ଡାଳକୁ ଗଲା। ତାପରେ ଦ୍ୱିତୀଯ ଡାଳ, ତାପରେ ତୃତୀୟ ଡାଳ, ଚତୁର୍ଥ ଡାଳ।ଏପରି ହୋଇ ଦଶମ ଡାଳରେ ପହଞ୍ଚିଲା। କିନ୍ତୁକୌଣସିଠାରେ 'ପ୍ରସିଦ୍ଧ'କୁ ପାଇଲା ନାହିଁ।ସେ ତା ସାଙ୍ଗମାନଙ୍କୁ 'ପ୍ରସିଦ୍ଧ'କୁ କିପରି ପାଇବ ବୋଲି ପଚାରିଲା। ସେମାନେ 'ପ୍ରସିଦ୍ଧ'କ'ଣ ବୋଲି ଜାଣି ନଥିଲେ।
ଦିନେ ଏକ ଉଜ୍ଜ୍ୱଳ ସକାଳେ ସ୍ପିନ୍‌ସିକୁ ଦେଖା କରିବା ପାଇଁ ବ୍ରେଟ୍ ଓ ଲିଟିଲ୍ ବିଟ୍ ଆସିଲେ। ସେମାନେ ଦୁହିଁଙ୍କ ମଝିରେ ଏକ ମଲା ମାଛି ସ୍ପିନ୍‌ସି ବସାକୁ ଉପହାର ରୂପେ ଗଡ଼ାଇ ଆଣିଥିଲେ।ସ୍ପିନ୍‌ସି ବହୁତ ଖୁସି ହେଲା ଏବଂ ନିଜ ଅତିଥିମାନଙ୍କୁ ଯେତେ ଦୂର ସମ୍ଭବଭଲରେ ରଖିଲା।
"ସ୍ପିନ୍‌ସି,ତୋ ପାଇଁ ଖବରଟିଏ ଅଛି। ମୁଁ ଭାବୁଛି, ମୁଁ 'ପ୍ରସିଦ୍ଧ'କ'ଣ ଜାଣିଛି।" ସ୍ପିନ୍‌ସି ଏତେ ଉତ୍ସାହିତ ହୋଇଗଲା ଯେସେ ଖାଉଥିବା ମାଛିଟି ଖସିବାଉପରେ ଥିଲା।"ସେଇଟା କ'ଣ ବ୍ରେଟ୍?
""ହଁ, ମୁଁ ଓ ଲିଟିଲ୍ ବିଟ୍; ପିଲ୍ ଶୁଆ ସହିତ ସାଙ୍ଗ ହେଉ। ଆମେ ଏତେ ଘନିଷ୍ଠ ସାଙ୍ଗ ନୁହଁ; ସେ ବେଳେବେଳେ ଆମ ପାଇଁ ଗଛ ଉପରୁ ଫଳ ଟୁକୁଡ଼ା ପକାଏ। ତେଣୁ ତୁ କେବଳ ସାଙ୍ଗ ବୋଲି ହିଁଭାବିପାରୁ।"ବ୍ରେଟ୍‌କୁ କହିବାକୁ ଭଲ ଲାଗୁଥିଲା। ତେଣୁ ସେ କଥାଲମ୍ବଉଥିଲା ଓ କ'ଣ କହିବାକୁ ଆସିଛି ତା'ଭୁଲିଗଲା। ସ୍ପିନ୍‌ସି ଏକଥା ଜାଣିଲା ଓ ମଝିରେ ବାଧା ଦେଲା।
"ପିଲ୍ ଶୁଆ 'ପ୍ରସିଦ୍ଧ'ବିଷୟରେ କ'ଣ କହିଲା?"
ବ୍ରେଟ୍ କହିଲା, "ପିଲ୍ ଶୁଆ ଯେଉଁ ଲୋକମାନଙ୍କ ସହିତ ରହେ; ସେମାନେ ପ୍ରସିଦ୍ଧଲୋକଙ୍କ ବିଷୟରେ କଥା ହୁଅନ୍ତି। ପିଲ୍ ଭାବେ ଯେ ତୁମକୁ ଏମିତିକିଛି କରିବାକୁ ହେବ ଯାହା ଅନ୍ୟ କେହି କରିନଥିବେ। ପିଲ୍ କହେ ଯେ 'ପ୍ରସିଦ୍ଧ' ହେଉଛି ତମ ନାଁ ସମସ୍ତେ ଜାଣିବେ।"ୟା'ପୂର୍ବରୁ ସ୍ପିନ୍‌ସି ଏତେ ଜ୍ଞାନୀ ନଥିଲା। ଲିଟିଲ୍ ବିଟ୍ ବୁଝାଇଲା, "ମୁଁ ଭାବୁଛି ଯେ ତୁ ପ୍ରସିଦ୍ଧ। ମୁଁ ତୋ'ର ନାଁ ଜାଣିଛି।ବ୍ରେଟ୍ ତୋ ନାଁ ଜାଣିଛି। ପିଲ୍ ଶୁଆ ବି ତୋ'ର ନାଁ ଜାଣିଛି।ଏଇ ବୁଜାର ସବୁ ବୁଢ଼ିଆଣି ତୋନାଆଁ ଜାଣିଛନ୍ତି।"ସ୍ପିନ୍‌ସି ତା'ର ମୁଣ୍ଡ ଓ ଆଠୋଟିଯାକ ଗୋଡ଼ ଟିକେ ହଲେଇ ଦେଲା।
"କେହି ଜଣେ 'ସ୍ପିନ୍‌ସି ସ୍ପାଇଡର୍'ବୋଲି ନର୍ସରୀ ରାଇମ୍ ଲେଖିନି,'ସେ ଦୁଃଖରେ କହିଲା।ବ୍ରେଟ୍ ଓ ଲିଟିଲ୍ ବିଟ୍ ମଧ୍ୟ ଦୁଃଖରେ ଫେରିଲେ। ସେମାନେ ତାଙ୍କ ସାଙ୍ଗକୁ ପ୍ରସିଦ୍ଧ ହେବାରେ ସାହାଯ୍ୟ କରିପାରିଲେ ନାହିଁ।ସ୍ପିନ୍‌ସି ବସି ଭାବିବାକୁ ଲାଗିଲା ଯେ ସେ କ'ଣ କରିପାରିବ ଯାହାଅନ୍ୟ କେଉଁ ବୁଢ଼ିଆଣି କରିପାରିନାହିଁ।ସେ ଭଲ ଜାଲ ବୁଣିପାରେ।ଅନ୍ୟସବୁ ବୁଢ଼ିଆଣି ମଧ୍ୟ ଭଲ ଜାଲ ବୁଣିପାରନ୍ତି।ସେ ମାଛି ଧରେ।ଅନ୍ୟ ବୁଢ଼ିଆଣିମାନେ ମଧ୍ୟ କରିପାରନ୍ତି।
ସେ ବହୁତ ଶୀଘ୍ର ଚଢ଼ିପାରେ ଓ ଓହ୍ଲାଇପାରେ।ଅନ୍ୟ ବୁଢ଼ିଆଣି ସେୟା କରନ୍ତି।ଏମିତି କିଛି ନଥିଲା ଯାହା ସେ କରିପାରିବକିନ୍ତୁ ଅନ୍ୟମାନେ କରିପାରିବେନି।
ଅନେକ ଦିନ ବିତିଗଲା ହେଲେ ସ୍ପିନ୍‌ସି 'ପ୍ରସିଦ୍ଧ' ହେବାର କିଛି ବାଟ ପାଇନଥିଲା। ଦିନେ ସେ ତା'ର ଜାଲର ମଝିରେ ''ସ୍ପିନ୍‌ସି, ଲିଟିଲ୍‌ ବିଟ୍ ଖଣ୍ଡିଆ ଖାବରା ହୋଇଛି। ସାହାଯ୍ୟ କର୍। ସାହାଯ୍ୟ କର୍!
''ସ୍ପିନ୍‌ସି ଯେତେ ଶୀଘ୍ର ପାରେ ଦୌଡ଼ିଲା।ସେ ଦେଖିଲା ଗୋଟେ ବିରାଟ ପଥର ଲିଟିଲ୍ ବିଟ୍ ଉପରେ ପଡ଼ିଛି।ଲିଟିଲ୍ ବିଟ୍ ପଥର ତଳୁ କୌଣସିପ୍ରକାରେ ପେଟେଇ ପେଟେଇପଳେଇ ଆସିଛି। ହେଲେ ତା'ର ଗୋଡ଼ ଭାଙ୍ଗି ଯାଇଛି ଓ କଡ଼ଗୁଡ଼ାକ ଛିଣ୍ଡିଯାଛି। ସେ ନିଶ୍ଚଳହୋଇ ପଡ଼ି ରହିଛି। ବ୍ରେଟ୍ ଓଅନ୍ୟ ଗୋବର ପୋକମାନେ ଉପାୟହୀନ ହୋଇ ଚାରିପଟେଧାଁ ଦଉଡ଼ କରୁଛନ୍ତି।
ସେ ଦେଖିଲା ଗୋଟେ ବିରାଟ ପଥର ଲିଟିଲ୍ ବିଟ୍ ଉପରେ ପଡ଼ିଛି। ଲିଟିଲ୍ ବିଟ୍ ପଥର ତଳୁ କୌଣସିପ୍ରକାରେ ପେଟେଇ ପେଟେଇ ପଳେଇ ଆସିଛି। ହେଲେ ତା'ର ଗୋଡ଼ ଭାଙ୍ଗି ଯାଇଛି ଓ କଡ଼ ଗୁଡ଼ାକ ଛିଣ୍ଡିଯାଛି। ସେ ନିଶ୍ଚଳହୋଇ ପଡ଼ି ରହିଛି। ବ୍ରେଟ୍ ଓ ଅନ୍ୟ ଗୋବର ପୋକମାନେ ଉପାୟହୀନ ହୋଇ ଚାରିପଟେଧାଁ ଦଉଡ଼ କରୁଛନ୍ତି।
ସ୍ପିନ୍‌ସି ପତ୍ରର ଶୀରାକୁ ଭଙ୍ଗା ଗୋଡ଼ ଉପରେ ବାନ୍ଧିଲା ଓ ତା ଉପରେ ପତ୍ର ଗୁଡ଼ାଇ ଦେଇ ନିଜର ସୂତା ବାହାର କରି ବୁଣି ଚାଲିଲା। ସେଇ ବୁଢ଼ିଆଣି ସୂତାରେ ଭଲକି ପଟି ବାନ୍ଧିଦେଲା। ଖଣ୍ଡେ ପତ୍ର ଆଣି ବିଟ୍‌ରେ ଖଣ୍ଡିଆ ହେଉଥିବା କଡ଼ପଟେ ପକାଇଲା ଏବଂ ତାକୁ ମଧ୍ୟ ସୂତା ବୁଣି ବାନ୍ଧିଦେଲା।
- ଲିଟିଲ୍ ବିଟ୍‌କୁ ବହୁତ ଆରାମ ଲାଗିଲା। ଅନ୍ୟଗୋବରପୋକମାନେ ସାହାଯ୍ୟ କରି ବିଟ୍‌କୁ ଘରକୁ ନେଇଗଲେ।
ସ୍ପିନ୍‌ସି ହାଲିଆ ହେଇ ବସିପଡ଼ିଲା। ହେଲେ ବହୁତ ଖୁସି ଥିଲା। ସେ ତା'ର ସାଙ୍ଗର ଜୀବନ ବଞ୍ଚାଇ ପାରିଥିଲା। ଏଥର ଘରକୁ ଯାଇବିଶ୍ରାମ ନେବାର ସମୟ ହୋଇଥିଲା।ସ୍ପିନ୍‌ସି ଯେତେବେଳେ ଘରକୁ ଯିବାକୁ ବାହାରିଲା, ସେ ଦେଖିଲା ଛୋଟ ଠୁଁ ବଡ଼ଯାଏଁ ସବୁ ଆକାରର ଗୋବରପୋକ ତା ସହିତ ଆସୁଛନ୍ତି।ଜୁଳୁଜୁଳିଆ ପୋକମାନେ ତାରାଭଳି ଚକ୍‌ଚକ୍‌ କରି ସ୍ପିନ୍‌ସି ୟିବା ରାସ୍ତାକୁଆଲୁଅ ଦେଉଥିଲେ। ପିଲ୍ ଶୁଆ ତିଆରି କରିଥିବା ରାଇମ୍‌ଟିଏ ସେମାନେଗାଉଥିଲେ।
"ସ୍ପିନ୍‌ସି ସ୍ପାଇଡର୍ ଦୟାଳୁ ଭାରି ସବୁ ବୁଢ଼ିଆଣିଠୁବହୁତ ଭଲ ସେ ସୂତା ବୁଣିପାରେ ଗୋଡ଼ରେ ପଟି ବାନ୍ଧିପାରେ ସ୍ପିନ୍‌ସି ସାଙ୍ଗେ କେହି ହେବେନିତୁଲ।"ସମୟକ୍ରମେ ସେଇ ଦୂର ଜଙ୍ଗଲର ସମସ୍ତେ ସ୍ପିନ୍‌ସି ବିଷୟରେ ଜାଣିଲେ।
ଦୂର ଜଙ୍ଗଲରେ ତୁମେ ମଧ୍ୟ ଏଇ ରାଇମ୍ ଶୁଣିବାକୁ ପାଇବ। ସନ୍ଧ୍ୟାହେଲେ ଯେତେବେଳେ ଜୁଳୁଜୁଳିଆ ପୋକମାନେ ବାହାରି ଆସି ବୁଢ଼ିଆଣି ବସାର ବୁଦା ଉପରେ ଉଡ଼ି ଉଡ଼ି ଆଲୁଅ ଦେଉଥାଆନ୍ତି; ଏହି ରାଇମ୍ ବୋଲାଯାଉଥାଏ।
ସ୍ପିନ୍‌ସି କ'ଣ ଅନୁଭବ କରେ?ସ୍ପିନ୍‌ସି କହେ, "ପ୍ରସିଦ୍ଧ ହେବାର କୌଣସି ଇଚ୍ଛା ମୋର ନାହିଁ। ମୁଁ ଖୁସି ଯେ ମୋ ସାଙ୍ଗମାନେ ସାହାଯ୍ୟ ଚାହିଁଲେ ମତେ ଡାକନ୍ତି।"
ଜିନୁ ଖରାଛୁଟିରେ ତା’ ଆଈଙ୍କ ପାଖକୁ ବୁଲିବାକୁ ଯାଇଥିଲା। ସେଠି ତା’ର କେହି ସାଙ୍ଗ ନଥିଲେ। ସେ ପୁରା ବୋର୍ (ବିରକ୍ତ) ହେଇ ଯାଉଥିଲା। ସେ କହିଲା, “ଆଈ ତମେ ମୋ ସହ ଖେଳ !” ଆଈ କହିଲେ, “ଯା, ଖଣ୍ଡେ ଚକ୍‌ଖଡ଼ି ଆଣ୍। ଗୋଟେ ବଢ଼ିଆ ଖେଳ ଖେଳିବା।”
ଜିନୁ ଭାରି ଉତ୍ସାହିତ ହେଇଗଲା। ଭାବିଲା, “ଆଈ କି ବଢ଼ିଆ ଖେଳ ଖେଳିବ?” ଆଈ ଗୋଟେ ଆକୃତି ଅଙ୍କନ କଲେ। ଜିନୁକୁ ପଚାରିଲେ, “କହିଲୁ ଦେଖି ଏଇଟା କ’ଣ ?” “ଏଇଟା ତ ଗୋଟେ ବୃତ୍ତ”, ମୁହଁକୁ ବୁଲେଇ କହିଲା ଜିନୁ। ଏମିତି ବେକାରିଆ ଖେଳ ତା’ର ପସନ୍ଦ ହେଲାନାହିଁ।
“ହଁ ଯେ। କିନ୍ତୁ ଏଥିରେ ଆହୁରି ବି କିଛି ଅଛି। ଭଲକି ଦେଖ୍।” କହିଲେ ଆଈ। କିଛି ସମୟ ଜିନୁ ଭାବିଲା। ତା’ପରେ ହସିହସି କହିଲା, “ଏଇଟା ତ ଗୋଟେ ହସହସ ମୁହଁ”। ଆଈ ତାଳିମାରି ତାକୁ ସାବାସି ଦେଲେ ଓ କହିଲେ, “ତେବେ ଖେଳଟାକୁ ତୁ ବୁଝିଗଲୁ।”
ଜିନୁ କହିଲା, “ଦେଖ ଆଈ, ମୁଁ କ’ଣ କ’ଣ ସବୁ ଆଙ୍କିଛି !”ତୁମପାଇଁ କାମ : ତିନୋଟି ବୃତ୍ତ ସାହାଯ୍ୟରେ ତୁମେ କ’ଣ ସବୁ ଆଙ୍କି ପାରିବ?
ଆଈ ପୁଣି ଅନ୍ୟ ଏକ ଆକୃତି ଅଙ୍କନ କଲେ। ଜିନୁ ବଡ଼ ପାଟିରେ କହିଲା, “ଏଇଟା ତ ଗୋଟେ ତ୍ରିଭୂଜ!”ତା’ପରେ ଖୁସିରେ ସେ ହସି ଉଠିଲା।
“ଦେଖ!
ମୁଁ କ’ଣ ସବୁ ତିଆରି କରିଛି !”
“ବଢ଼ିଆ କରିଛୁ ଜିନୁ!” ଆଈ କହିଲେ। “ଦେଖ୍‌, ଆମ ସହ ଖେଳିବାକୁ କିଏ ଆସିଛି !” ତୁମପାଇଁ କାମ : ତିନୋଟି ବୃତ୍ତ ଓ ଚାରିଟି ତ୍ରିଭୂଜକୁ ନେଇ ତୁମେ କ’ଣ ସବୁ ଆଙ୍କିପାରିବ?
ଆଈ ଚାରିଟି ବାହୁ ଥିବା ଗୋଟେ ଆକୃତି ଆଙ୍କିଲେ। ଜିନୁ ପଚାରିଲା, “ଏଇଟା କ’ଣ ଗୋଟେ ଆୟତ ଚିତ୍ର?” ଆଈ କହିଲେ,“ଭଲକି ଦେଖ୍। ସବୁ ବାହୁର ଲମ୍ବ ସମାନ ଅଛି।” ଜିନୁ କହିଲା, “ହଁ ଏଇଟା ଗୋଟେ ବର୍ଗଚିତ୍ର।”“ଆଈ ଦେଖ, ମୁଁ ଗୋଟେ ଝରକା ଆଙ୍କିଛି।”
ଆଈ ପଚାରିଲେ, “ତୋ ଝରକା ପାଖରେ ଗୋଟେ ଗଛ ଦରକାର କି?” “ହଁ ଆଈ” କହି ଜିନୁ ଆଈକୁ ଖୁସିରେ କୁଣ୍ଢେଇ ପକାଇଲା। ଚକ୍‌ରେ ଅଙ୍କାଯାଇଥିବା ସବୁ ଚିତ୍ରକୁ ସେ ଭଲଭାବେ ଦେଖିଲା। ସେଥିରେ ସେ ଏବେ ରଙ୍ଗ ଦେବ କି?ତୁମପାଇଁ କାମ : ଗୋଟିଏ ତ୍ରିଭୁଜ ଓ ଗୋଟେ ଆୟତ ଚିତ୍ର ସାହାଯ୍ୟରେ ତୁମେ କ’ଣ ସବୁ ଆଙ୍କିପାରିବ?
ଖୁବ୍‌ଶୀଘ୍ର ଜିନୁ ସବୁ ଚିତ୍ରରେ ରଙ୍ଗ ଭରିଦେଲା। ଆଈ କହିଲେ, “ଆଃ, କେତେକେତେ ବୃତ୍ତ, ତ୍ରିଭୂଜ ଆଉ ଆୟତଚିତ୍ର!”
“ହଁ ଯେ ଆଈ!
ଏଥିରେ କିନ୍ତୁ ଆହୁରି ବି କିଛି ଅଛି। ଏଇଟା ଗୋଟେ ଚଢ଼େଇ, ଗଛରେ ଥିବା ତା ବସାକୁ ଉଡ଼ିଯାଉଛି। ଆଈ ଦେଖିଲ, କିଏ ସେ ଖାଦ୍ୟ ଖାଇବାକୁ ଆସୁଛି?
ଏଇଟା ତା’ ପ୍ରିୟସାଙ୍ଗ ଶ୍ରୀଯୁକ୍ତ ଜିରାଫ୍!”
ଆଈ ଖୁସିହୋଇ କହିଲେ, “ତୋ’ର କେତେ ବୁଦ୍ଧି, ଜିନୁ!” ଜିନୁର ଆହୁରି ଚିତ୍ର ଆଙ୍କିବାକୁ ଇଚ୍ଛାଥିଲା। ସେ ଏବଂ ତା’ର ଆଈ ୟାପରେ କ’ଣସବୁ ଆଙ୍କିବେ?
ତୁମପାଇଁ କାମ : ବୃତ୍ତ, ତ୍ରିଭୂଜ ଓ ବର୍ଗଚିତ୍ରଙ୍କୁ ନେଇ ତୁମେ କ’ଣ ସବୁ ଆଙ୍କିଥାଆନ୍ତ ?
ଏକ ଘନ ଜଙ୍ଗଲ ଥିଲା I
ସେଠାକୁ ସାଙ୍ଗମାନଙ୍କର  ଏକ ଦଳ ଆସିଲା I
ଜଙ୍ଗଲରେ ସମସ୍ତେ ଧୁମ୍ ମଚାଇଲେ I
ମିଳିମିଶି ଲୁଚକାଳି ଖେଳିଲେ I
ଏହା ପରେ ସେମାନଙ୍କୁ ଭୋକ ଲାଗିଲା Iଖାଇବା ଜିନିଷ ଖୋଜା ପଡ଼ିଲା I
ସେଓ, ଟମାଟର, କୋବି, ଗାଜର କାଟି ସାଲାଡ଼୍ କଲେ  I  ସଭିଏଁ ମିଶି ମଜାରେ ଖାଇଲେ I
ହାତୀଛୁଆ ଗୋଲୁ। ଦିଶୁଥିଲା ଢ଼ୋଲଟିଏ ପରି। ଠେକୁଆଛୁଆ ଛୋଟୁ। ତୁଳାର ବଲଟିଏ ଭଳି।
ଦୁହେଁ ସାଙ୍ଗ ହୋଇ ଖେଳନ୍ତି। ଦିନେ ଗୋଲୁ କହିଲା, “ଚାଲ, ଆଜି ଗୋଟିଏ ନୂଆ ଖେଳ ଖେଳିବା।”
“ତୁ ବସ। ମୁଁ ଗୋଟିଏ କୁଦାରେ ତୋ ପିଠିରେ ଚଢ଼ିବି।” ଛୋଟୁ କହିଲା। ଗୋଲୁ ବସି ପଡ଼ିଲା। ଛୋଟୁ ତା' ଉପରକୁ ଡିଆଁ ମାରିଲା।
ସେ ଗୋଲୁର ପିଠିରେ ବସି ପଡ଼ିଲା। “ସାବାସ୍!” ଗୋଲୁ ହସିକି କହିଲା, “ଏବେ ତୁ ବସ। ମୁଁ ତୋ ଉପରକୁ ଡେଇଁବି।”
“ତୁ... ଉ... ଉ...!”“ହଁ, ମୁଁ!” “ତୁ କେମିତି ଡେଇଁବୁ?” ଛୋଟୁ ଡରିଗଲା।
“ଏମିତି!” ଗୋଲୁ ଡେଇଁକି ଦେଖେଇଲା।
ଧପ୍... ଧପ୍… ଧପ୍…। ଗୋଲୁ ଉପରେ ନଡ଼ିଆ ବରଷିବାକୁ ଲାଗିଲା।
ସେ ଡରିକି ଦୌଡ଼ି ପଳାଇଲା।
ଛୋଟ ନଡ଼ିଆଟେ ଛୋଟୁ ଉପରେ ବି ପଡ଼ିଲା।
“ହାତୀଠୁ ଏ ନଡ଼ିଆ ବହୁତ ଭଲ,” ଛୋଟୁ ଭାବିଲା।
ମୁଁ ଗଛକୁ ଭଲପାଏ। ମତେ ଗଛର ଫଳ ଖାଇବାକୁ ଭଲଲାଗେ ଓ  ତା’ର ଫୁଲର ବାସ୍ନା ବି ବହୁତ ଭଲଲାଗେ। ଆଉ ସବୁଠୁ ବଡ଼କଥା ହେଲା ମତେ ଗଛରେ ଚଢ଼ିବାକୁ ଭାରି ଭଲଲାଗେ। ପୃଥିବୀର ବିଭିନ୍ନ ପ୍ରକାରର ଗଛମାନଙ୍କରେ ଚଢ଼ିବାକୁ ମୋର  ଭାରି ଇଚ୍ଛା।
ମୋର ଗୋଟେ ପଣସ ଗଛରେ ଚଢ଼ିବାକୁ ଇଚ୍ଛା।ଏହି ଗଛର ମୋଟା ଗଣ୍ଡି ଅଛି ଯାହା ଉପରେ ଗୋଡ଼କୁ ଆରାମରେ ରଖିହୁଏ। ଏହାର ବଳିଷ୍ଠ ଟାଣୁଆ ଡାଳ ମୋ ଓଜନକୁ ସହି ପାରିବ। କିନ୍ତୁ ପଣସ ଗୁଡ଼ିକ କାଳେ ଛିଣ୍ଡିପଡ଼ିବ, ସେଥିପାଇଁ ମତେ ଲକ୍ଷ୍ୟରଖି ଚଢ଼ିବାକୁ ହେବ।
ମୋର ଚିନାର ଗଛରେ ଚଢ଼ିବାକୁ ଇଚ୍ଛା। ଶରତ ଋତୁରେ ଏହାର ପତ୍ରଗୁଡ଼ିକ ନାଲିରଙ୍ଗ ପାଲଟିଯାଏ ଏବଂ ଗଛଟି  ଖୁବ୍ ଉଜ୍ଜ୍ୱଳ ଦିଶେ। ଏହି ଋତୁରେ ଲୁଚକାଳି ଖେଳବେଳେ ଲୁଚିବାପାଇଁ ଏଇଟା ସବୁଠୁ ବଢ଼ିଆ ଜାଗା ହେଇଯାଏ। କିନ୍ତୁ ଶୀତଦିନେ ଏଥିରେ ଗୋଟେ ହେଲେ ପତ୍ରରହେନି। ସବୁ ଝଡ଼ିପଡ଼େ । ଆଦୌ ଲୁଚି ହୁଏନି।
ମୁଁ ଗୋଟେ ଗୁଆ ଗଛରେ ଚଢ଼ିବାକୁ ଚାହେଁ। ଯଦି ଗଛରେ ଡାଳଥିବ, ତେବେ ଚଢ଼ିବାକୁ ସହଜ ହେବ। କିନ୍ତୁ ମୁଁ ଏହାକୁ ଏକ ଆହ୍ୱାନ ଭାବେ ଗ୍ରହଣ କରିବି ଏବଂ ଖପ୍ ଖପ୍ ଖପ୍ କରି ସିଧା ଗଛ ଅଗକୁ ଚଢ଼ିଯିବି।
ମୋର ଗୋଟେ ସଜନାଗଛରେ ବି ଚଢ଼ିବାକୁ ଇଚ୍ଛା। ମତେ ଲାଗେ ଏଥିରେ ଚଢ଼ିବା ଭାରି ସହଜ। କିନ୍ତୁ ଏହାର ଗଣ୍ଡି ଏବଂ ଡାଳଗୁଡ଼ିକ ଏତେ ନହକା ଓ ମସ୍‌କାଯେ ମୁଁ ଯେତେ ଉପରକୁ ଚଢ଼େ, ଏହା ସେତେ ତଳକୁ ନଇଁପଡ଼େ।
ମୁଁ ଗୋଟେ ହେନ୍ତାଳ ଗଛରେ ଚଢ଼ିବାକୁ ଚାହେଁ। ଏହାର ଡାଳ ଗୁଡ଼ିକ ସରୁ ଓ ଲମ୍ବା ଏବଂ ତା’ର ବିରାଟ ବିରାଟ ଚେରସବୁ ମାଟି ଉପରେ ଥାଏ। କିନ୍ତୁ ଏହି ଗଛରେ ଚଢ଼ିବାକୁ ହେଲେ ମତେ ସନ୍ତସନ୍ତିଆ କାଦୁଅପାଣି ଯେଉଁଠି କୁମ୍ଭୀରବି ଥାଇପାରେ, ତାକୁ ପାରହୋଇ ଯିବାକୁ ହେବ।
ମୁଁ ଗୋଟେ ସମି ଗଛରେ ଚଢ଼ିବାକୁ ଚାହେଁ। ଏହାର ସରୁ, କଣ୍ଟାଯୁକ୍ତ ଡାଳରେ ଚଢ଼ିବାକୁ ହେଲେ ସ୍ୱତନ୍ତ୍ର କୌଶଳ ଜାଣିଥିବା ଦରକାର। କିନ୍ତୁ ମୁଁ ସତର୍କତାର ସହ ଚାପିଚୁପି ହେଇ ଧୀରେ ଧୀରେ କଣ୍ଟାଠୁ ଦୂରେଇ ଦୂରେଇ ଚଢ଼ିଯିବି।
ଦେଶର ସବୁ ପ୍ରକାର ଗଛରେ ଚଢ଼ିବାପାଇଁ ମୁଁ ଆଉ ଅପେକ୍ଷା କରିପାରିବିନି!
ଚିତ୍ରରେ ଥିବା ବିଭିନ୍ନ ଗଛଗୁଡ଼ିକର ନାମ ତୁମେ କହିପାରିବ କି?
ଏବଂ ସେଗୁଡ଼ିକୁ ମାନଚିତ୍ରରେ ଦର୍ଶାଇ ପାରିବ କି?
ସରଳାକୁଗୁଡ଼ି ଉଡ଼େଇବା ପସନ୍ଦ ଥିଲା। ଗୁଡ଼ିକୁ ସରଳା ସାଙ୍ଗରେ ଭଲ ଲାଗୁଥିଲା।ସିଏ ସବୁବେଳେ ସରଳାକୁ ଖୁସି ରଖେ। ବିଭିନ୍ନ ପ୍ରକାରର ରଙ୍ଗରେ ବଦଳିଯାଏ।
ଯେତେବେଳେ ସରଳା ହସେ ତସିଏ ଗୋଲାପୀ ହେଇଯାଏ। ଯେତେବେଳେ ସରଳା ରାଗିଯାଉଥିଲା ତ ଲାଲ୍। ସରଳା କେତେବେଳେ ଉଦାସ ତ କେବେନୀଳ,କେବେ ହଳଦିଆ ବି। ସରଳା ଖୁସି ହେଲେ ସିଏ ସବୁଜ ହୋଇଯାଏ।
ଦିନେ ଗୁଡ଼ି ଉଚ୍ଚରେଉଡୁଥିଲା। ତଳେ ସୂତାକୁ ଧରି ସରଳା ହସୁଥିଲା। ଆଉରି ଉପରେ ଉଡ଼ିବା ପାଇଁ କହୁଥିଲା।
ଗୁଡ଼ି ଉଡୁଉଡୁ ବାଦଲଙ୍କପାଖରେ ପହଁଚିଲା। ତାକୁ ସେଠି କୁନି-ପରୀଟିଏ ମିଳିଲା। ଗୁଡ଼ି ପାଇ ପରୀ ବି ଖୁସି ହେଲା। ଦୁହେଁ ମିଠାମିଠା କଥା ହେଲେ। ସାଙ୍ଗ ହେଇ ଉଡ଼ିଲେ ବି।
ଡେରି ହେବା ଦେଖି ସରଳାସୂତାକୁ ଟାଣିଲା।ଗୁଡ଼ି କହିଲା, “ମୁଁ ଏଇନା ଯିବି। ମୋ ସାଙ୍ଗ ଡାକିଲାଣି।” ପରୀ ଉପହାର ସ୍ୱରୂପ ବାଦଲର ଆଇସିକ୍ରିମ ଦେଲା।ତୁଳା ପରି!
ଗୁଡ଼ି କହିଲା,“ପୁଣି ଦେଖାହେବ।” ପରୀ କହିଲା, “ମୁଁ ବି ଆସିବି।” ଗୁଡ଼ି ସରଳାକୁ ପରୀର ଉପହାର ଦେଲା, ବାଦଲର ଆଇସ୍‌କ୍ରିମ!
ସରଳା କହିଲା, “ଗୁଡ଼ି!
ତମେ ମୋର କେତେ ନିଜର!”
ଅଧା ରାତି ହୋଇ ଗଲାଣି I ରୀନାଘରେ ଗଡୁଥିଲା I
ତାକୁ ନିଦ ଆସୁ ନଥିଲା I ଅଚାନକ ତାକୁ ଏକ ଅଦ୍ଭୁତପ୍ରକାରର ଶବ୍ଦ ଶୁଣାଗଲା I
ଶଦ୍ଦ ଶୁଣି ସେ ଡରିଗଲା I ସେ ଘରେ ଥିବା ଗୋଟିଏ ଲାଠିଉଠାଇଲା I
ଧିରେ ଧିରେ ପାଦ ପକାଇ ସେ ବାହାରକୁ ବାହାରିଲା I
ବାପାଙ୍କ ଖଟ ପାଖରୁ ଶବ୍ଦ ଆସୁଥିଲା I
ସେ ଖଟ ଆଡ଼କୁ ଆଗେଇଲା I ତାକୁ ଲାଗିଲା ବାପାଙ୍କ ଖଟତଳେ କେହି ଅଛି I
ସେ ଖଟ ପାଖରେ ପହଞ୍ଚିଲା I ବାପା ଘୁଙ୍ଗୁଡ଼ି ମାରୁଥିଲେ I
ଏହା ଦେଖି ସେ ଜୋର୍-ଜୋରରେ ହସିବାକୁ ଲାଗିଲା Iତା’ର ହସ ଶୁଣି ବାପାଙ୍କ ନିଦ ମଧ୍ୟ ଭାଙ୍ଗିଗଲା I
ଫନିର ସବୁବେଳେ ଡେରି ହୁଏ। ସେ ଯେତେବେଳେ ଯେଉଁଠି ରହିବା କଥା, ସେଠି ନ ଥାଏ। “ଫନି, ତୋ ସାର କହୁଥିଲେ ତୁ ସବୁବେଳେ ଡେରି କରୁଛୁ?” ତା ବାପା ପଚାରିଲେ। “ତୁ ତ ବହୁତ ଶୀଘ୍ର ଘରୁ ଯାଉଛୁ!” “ଏ ବିଷୟରେ ମୁଁ କିଛି କହି ପାରିବିନି, ବାପା,‍” ଫନି କହିଲା।
ତା’ମାଆ ବି ଜାଣିବାକୁ ଚାହାନ୍ତି ଯେ ସେ କାହିଁକି ଅନ୍ୟ ପିଲାଙ୍କ ସହିତ ଖେଳିବାକୁ ନ ଯାଇ, ସବୁ ସନ୍ଧ୍ୟାରେ ଟି.ଭି ସାମ୍‍ନାରେ ବସି ପଡ଼ୁଛି। “ମୁଁ ଏ ବିଷୟରେ କିଛି କହି ପାରିବିନି ମାଆ,” ଫନି ଉତ୍ତର ଦିଏ।
କାହିଁକି କହିପାରିବୁନି ବୋଲି ତା’ ମାଆ ପଚାରିଲେ। ତା’ର ସାଙ୍ଗମାନେ ବି ପଚାରିଲେ। ସେଇକଥା ତା ଭଉଣୀ ଜାଣିବାକୁ ଚାହିଁଲା, ଯିଏ ଥରେ ଚିଠିଟେ ଡାକବାକ୍ସରେ ପକାଇବାକୁ କହିଥିଲା।
“କାହିଁକି ତୁ ଏ ବିଷୟରେ କିଛି କହିପାରିବୁନି?” ସମସ୍ତେ କହିଲେ। ଫନି ଗୁଣୁଗୁଣୁ ହେଇ କହିଲା, “ମୋ ଚପଲ ଯୋଗୁଁ !”
“ଏ ପିଲା, କାନ୍ଧ ପଛକୁ କରି ସିଧା ଠିଆ ହଅ। କହ!” ତା ଶ୍ରେଣୀ ଶିକ୍ଷକ କହିଲେ।
ଫନି ବର୍ଣ୍ଣନା କଲା। ସବୁ ଥର ସ୍କୁଲ ଆସିଲା ବେଳେ ତା  ଚପଲ ତାକୁ ଗୋଟେ ଭଲ ବାଟ ବତଉଚି। କେବେ କେବେ ସବୁଜ ଆମ୍ୱ ଫଳିଥିବା ତୋଟା ବାଟ  ଦେଇ ନେଇ ଆସୁଛି।
ତା’ର ପାଦ ଝାଳରେ ଓଦା ହୋଇଗଲେ; କେବେ କେବେ ତା ଚପଲ ତାକୁ ପରିଷ୍କାର ଶୀତଳ ପୋଖରୀ ବାଟଦେଇ ସ୍କୁଲକୁ ନେଇ ଆସେ।
ତା ଚପଲ ହିଁ ସାତଟା ପଥର ଭାଙ୍ଗିବା ଯୋଡିବା ଖେଳିବା ଠାରୁ ଟି.ଭି.
ଦେଖିବାକୁ ପସନ୍ଦ କରାଏ। ଏକଥା ବୁଝିବା ଉଚିତ୍ ବୋଲି ଫନି ଭାବେ। “ଏବେ ଠାରୁ ତୋ ଚପଲ ର ଚିଠି ପକାଇବାକୁ ମନ ନ କରିଲେ, ମୋତେ କହିଦେବୁ!” ଫନିର ଭଉଣୀ ତାକୁ ରାଗିକି କହିଲା।
କେହି ଫନିକୁ ବିଶ୍ୱାସ କରି ପାରିଲେନି। ଆଜି ଫନିର ମାଆ ତା ପାଇଁ ଗୋଟେ ଜିନିଷ ଆଣିଛନ୍ତି। ଫନି ବହୁତ ଖୁସି ଅଛି।
ସେ ପ୍ୟାକେଟ୍ ଟି ଖୋଲିଲା ଓ ଜିନିଷଟି କାଢ଼ିଲା... ହଲେ ନୂଆ ଚପଲ!
ତା ମାଆ ହସୁଥିଲେ...
କିନ୍ତୁ ଫନି ଖୁବ୍ ଖୁସି ଦେଖାଗଲା ନାହିଁ.
କେଜାଣି କାହିଁକି?
ବାପା ବଣ୍ଟି ପାଇଁ ଗୋଟିଏ ଗୁଡ଼ି କିଣି ଆଣିଲେ I
ବଣ୍ଟି ଗୁଡ଼ିଟିକୁ ଝରକା ପାଖରେ ରଖିଦେଲା Iରାତିରେ ଜୋରରେ ବର୍ଷା ହେଲା I
ସକାଳୁ ବଣ୍ଟି ଉଠି ଦେଖିଲା ବେଳକୁ ଗୁଡ଼ିଟି ପାଣିରେ ଓଦା ହୋଇଯାଇଛି I
ବଣ୍ଟି ଓଦା ଗୁଡ଼ିଟିକୁ ଦେଖି ଉଦାସ ହୋଇଗଲା I
ସେତିକିବେଳେ ମାଆର ପାଟି ଶୁଭିଲା Iମାଆର ହାତରେ ଅଠା.
କାଗଜ ଏବଂ ଝାଡୁର କାଠି ଥିଲା I
ଚାଲ, ଆମେ ନିଜେ ଗୁଡ଼ି ତିଆରି କରିବା - ମାଆ କହିଲେ Iଦୁହେଁ ମିଶି ଗୁଡ଼ି ତିଆରି କରିଦେଲେ I
ଗୁଡ଼ିରେ ଲେଖିଲା - ବଣ୍ଟି ଓ ମାଆର ଗୁଡ଼ି!
ସିମରନ ଗୋଟିଏ କାଗଜ ନେଲା I
ପେନସିଲ୍ ଚାଞ୍ଛିଲା I
କାଗଜରେ ଛତାର ଚିତ୍ର ଆଙ୍କିଲା I
ସେ ଛତାରେ ରଙ୍ଗ ଦେବାକୁ ଲାଗିଲା I ରଙ୍ଗ ଦେବା ସମୟରେ କାଗଜ ଚିରି ଗଲା I
ଏବେ ସେ ପୁରୁଣା ଖବରକାଗଜ ନେଲା I
ତାକୁ ଚିରି ସେ ଛତା ତିଆରି କଲା I ତାହା ତାକୁ ଭଲ ଲାଗିଲା ନାହିଁ I
ଏବେ ସିମରନକୁ ଭୋକ ଲାଗିଲା I ସେ ଗୋଟିଏ କମଳା ଆଣିଲା Iସେ କମଳା ଛଡ଼େଇଲା I କମଳାର ଚୋପା ଛତା ଭଳି ହିଁ ଥିଲା !
ଚୋପାରେ ସିମରନ ପେନସିଲକୁ ଲଗେଇ ଦେଲା I ସିମରନର ଛତା ହୋଇଗଲା I
ଗୋଟିଏ ଗୁଣ୍ଡୁଚିମୂଷା ଏପଟକୁ ଡେଉଁଛି Iସେପଟକୁ ଡେଉଁଛି I
ଏଇଠି ବୁଲୁଛି Iସେଇଠି ବୁଲୁଛି I
ଗଛରେ ଚଢ଼ୁଛି Iଡାଳରେ ଝୁଲୁଛି I
ଛାତ ଉପରକୁ ଯାଉଛି Iଅଗଣାକୁ ଆସୁଛି I
ବାଦାମ ଖାଉଛି Iଖୁସି ହୋଇ ଯାଉଛି I
ମେଣ୍ଢାପଲମାନଙ୍କ ଭିତରେ ଏକରୁ ଆରେକ ମେଣ୍ଢା ପଲ ଚାଲିଥାନ୍ତି। ଗଗନ ଚତୁର୍ମୁର୍ଗ ଭଳି ମୋଟା ଓ ମଜଭୁତ ଗୋଡ ଥିବା ଜଣେ ମେଷପାଳକ। ସେ ମେଣ୍ଢାମାନଙ୍କ ସହ ଆଗକୁ ଆଗକୁ ଯିବାବେଳେ, ନିଜ ଗୋଡର ତିନୋଟି ମୋଟା ଆଙ୍ଗୁଠିର ଚିହ୍ନ ମରୁଭଭୂମିର ବାଲି ଉପରେ ଛାଡିଦେଇ ଥାଏ। ଗଗନ ସୁନା ଚଢେଇ ଭଳି ଗୋଟିଏ ବଡ ପକ୍ଷୀ। କେଉଁଠି କେଉଁଠି ଏହାକୁ, ମାଲଢୋକ ଆଉ କେଉଁଠି ଏହାକୁ ଗେଣ୍ଡାବନ ମଧ୍ୟ କହିଥାନ୍ତି। ମରୁଭୂମିରେ ଯେତେବେଳେ ସେ ତାର ମା’-ବାପାଙ୍କଠାରୁ ହଜି ଯାଇଥିଲା, ସେତେବଳେ ଚେତନ ତାକୁ ନିଜ ଘରକୁ ନେଇ ଆସିଥିଲା। ଚେତନ ତାକୁ ମେଣ୍ଢା ଚରାଇବା କାମ ଶିଖାଇଲା।ସନ୍ଧ୍ୟା ହେଲାବେଳକୁ ମୋଟା ଘାସ (ସରକଣ୍ଡ) ରେ ତିଆରି ବାଡିକୁ ଚେତନ ତାର ବଳିଷ୍ଠ ଦୁଇ କାନ୍ଧରେ ଧରିଲା। ଆରାମ କରିବା ପାଇଁ ତାର ଦୁଇ ହାତକୁ ସେ ବାଡି ଉପରେ ମେଲେଇ ଦେଲା। ମୁହଁ ସଞ୍ଜ ବେଳକୁ ମେଣ୍ଢାପଲ ମେଁ ମେଁ କରି ନିଜ ନିଜ ଭିତରେ ଗୁଞ୍ଜାଗୁଞ୍ଜି ହୋଇ ଘରକୁ ଫେରୁଥାନ୍ତି।ଚେତନ ମେଣ୍ଢାଚରା ବାଡିକୁ ନିଜ ଦୁଇ କାନ୍ଧ ଉପରେ ରଖି ତା ଉପରେ ତାର ଦୁଇ ହାତକୁ ମେଲାଇ ରଖି ଦିଏ। ଏଭଳି କରିବା ଦ୍ଵାରା ତା ହାତର ଦୁର୍ବଳତାକୁ ଆରାମ ମିଳିଥାଏ। ରାଜସ୍ଥାନର ଟାଣ ଖରାରୁ ରକ୍ଷା ପାଇବା ପାଇଁ ରାଜସ୍ଥାନୀ ପଗଡି ବି ତା ପାଇଁ କିଛି କମ୍ ନ ଥିଲା। ଖରାରେ ସିଝି, ଥକି ଯାଇଥିବା ପାଦ ଆଗକୁ ବଢାଇବା ତା ପାଇଁ ବହୁତ କଷ୍ଟ ଥିଲା।
ସେ ଗୋଟିଏ ଗୋଡରେ ପୁରୁଣା ରାଜସ୍ଥାନୀ ମୁନିଆ ଜୋତା ପିନ୍ଧିଥାଏ। ଅନ୍ୟ ଗୋଡଟି ନକଲି ଥିଲା, ଯାହାକୁ ଜୟପୁରର କାଠଗୋଡ କୁହାଯାଏ। କେବଳ ତା ପାଇଁ ତିଆରି ଏହି ଶସ୍ତା ଓ ନମନୀୟ ନକଲି ଗୋଡ ସାହାଯ୍ୟରେ ସେ ଚାଲିବା ଓ ଦୌଡିବା ସହିତ ଉଠି ବସି ପାରୁଥିଲା ଏବଂ ଗଛ ମଧ୍ୟ ଚଢି ପାରୁଥିଲା। ଗାଁ’ର କୌଣସି ପିଲାଙ୍କଠାରୁ ସେ ଫୁର୍ତ୍ତିରେ କମ୍ ନ ଥିଲା।ଚେତନ ଭାବେ ମୋ କକା-କାକୀ (ଦଦା-ଖୁଡି) ସବୁଠୁ ଭଲ। ଏମାନଙ୍କଠାରୁ ଦୁନିଆରେ ଆଉ କେହି ଭଲ ହୋଇପାରିବେ ନାହିଁ। ଏହା ଭାବି ସେ ବହୁତ ଖୁସି ହୁଏ ଓ ତା ଓଠରେ ହସର ଲହରୀ ଫୁଟିଉଠେ। ମୋତେ ପୋଲିଓ ହୋଇଥିବା ବେଳେ, ମୋ ବାପା-ମା’ ମୋତେ ଛାଡି ଦେଇଥିଲେ କିନ୍ତୁ କକା-କାକୀ ମୋତେ ବହୁତ ଭଲ ପାଇଲେ। ଏବଂ ମୋ ପାଇଁ ଏହି ଜୟପୁରର ଗୋଡ ତିଆରି କରିଦେଲେ।
ଚେତନ ମେଣ୍ଢାମାନଙ୍କୁ ମେଣ୍ଢାଶାଳରେ ବାନ୍ଧି ଆଙ୍କଡା କଇଁଆ (ବବୁଲ) ଗଛ ତଳେ ଥିବା ନିଜର ପୁରୁଣା କୁଡିଆକୁ ଗଲା।କାକୀ ହାତ ରନ୍ଧା ସ୍ଵାଦିଷ୍ଟ ଖାଦ୍ୟର ବାସନାରେ ତା ମୁହଁରେ ଲାଳ ଆସିଗଲା। କିନ୍ତୁ ସେଠାରେ ସେ ହଠାତ୍ ଅଟକି ଗଲା। ଦେଖିଲା କକାଙ୍କ ସହିତ କେହି ଜଣେ ଅଜଣା ଲୋକ ବସି ଖାଉଛନ୍ତି। କକା ହସିକରି ଡାକିଲେ, “କହିଲେ ଚେତନ ଏଠାକୁ ଆସ!” “ଆମ ଘରକୁ ଆସିଥିବା ଅତିଥିଙ୍କ ସହ ମିଶ!” ମୁଣ୍ଡ ନୂଆଁଇ ଚେତନ କହିଲା “ନମସ୍କାର ସାହେବ।” କିନ୍ତୁ ସେ ମନେ ମନେ ଆଶ୍ଚର୍ଯ୍ୟ ହେଉଥିଲା। ଇଏ କିଏ!
ଇଏ ତ ଜଣେ ସାପୁଆ କେଳା?
ସେ ବଙ୍କେଇ ଦେଖିଲା ବେଳକୁ ତା ଆଖି ଯାଇ ଚଟାଣରେ ଥିବା ଲାଉ ତୁମ୍ବା ଓ ସାପ ପେଡି ଉପରେ ଅଟକି ଗଲା। ସେ ଭାବିବାକୁ ଲାଗିଲା କାହିଁ ତା ସାପ ତାକୁ କାମୁଡି ଦେବନି ତ?
“ଏଇ ଆମର ଗୋଟିଏ ବୋଲି ପୁଅ” ଏହା କହି, କକା ଚେତନକୁ ନିଜ କୋଳକୁ ଭିଡି ନେଲେ। “ଆଚ୍ଛା....” ସାପୁଆ କେଳା ନିଜ ଆଙ୍ଗୁଠି ଚାଟୁ ଚାଟୁ କହିଲା। ହାତ ଧୋଇସାରି ସେ ତା ମୁଣ୍ଡରୁ ନାଲି ମୁଚୁଳାର ପଗଡିକୁ ଖୋଲି ଝାଡିଲା । ତା ନାଲି ନାଲି ଆଖିରେ କୁଡିଆ ବାହାରେ ଛୋଟ ଛୋଟ ପୋକମାନଙ୍କୁ ଖାଉଥିବା ଇମ୍ୟୁକୁ ଦେଖିଲା।
ଏକ ପ୍ରକାର କୁଟିଳତାର ହସ ହସି, ତାର ହଳଦିଆ ହଳଦିଆ ଦାନ୍ତକୁ ଦେଖେଇ ସାପୁଆ କେଳା କହିଲା, “ସ୍ଵାଦିଷ୍ଟ ଭୋଜନ ପାଇଁ ଧନ୍ୟବାଦ, ଆଉ କହିଲା ଆରଥରକୁ ଆସିଲେ ଆମେ ପକ୍ଷୀ ମାଂସ ଖାଇବା।” ଚେତନ ଚମକି ଉଠି କହିଲା “ନାହିଁ!” ସାପୁଆ କେଳା ତା ପେଡି ଆଉ ଲାଉ ତୁମ୍ବାକୁ ଉଠୋଉ ଉଠୋଉ କହିଲା, “ହଉ ହଉ ଦେଖିବା!
ମୁଁ ଆସୁଛି!” ଚେତନ ମରୁଭୂମି ବାଲିରେ ସାପୁଆ କେଳାର ପଛେ ପଛେ କିଛି ବାଟ ଯାଇ ବଡ ପାଟିରେ ଚିଲେଇ କରି କହିଲା, “ମୋର ଇମ୍ୟୁକୁ ଛୁଇଁବାକୁ ଚେଷ୍ଟା କରିବ ନାହିଁ।” ସାପୁଆ କେଳା ତା ନାକକୁ ତେଢା କରି, ନିଶକୁ ଫୁଲେଇ ବଡ ବଡ ଆଖିରେ ଚେତନ ଆଡକୁ ଚାହିଁ କହିଲା, “ଆଚ୍ଛା!
ତୁମେ ମୋତେ ଧମକ ଦେଉଛ?” ତା’ପରେ ତା ଲାଉ ତୁମ୍ବାକୁ ଉଠେଇ ଓଠରେ ଲଗାଇଲା। ଚେତନ ଶିହରି ଉଠିଲା। ଅଚାନକ ଏକ ଅଜଣା ଡର ତା ଶରୀରର ସମସ୍ତ ଶକ୍ତିକୁ ଚୁର୍ ମାର୍ କରିଦେଲା। ହରିଣ ଭଳି ଚଳଚଞ୍ଚଳ ଚେତନ, ଇମ୍ୟୁକୁ ହୁସିଆର କରିବା ପାଇଁ ତା ବଂଶୀରେ ଗୋଟିଏ ଲମ୍ବା ଧୂନ୍ ବଜେଇଦେଲା। ସାପୁଆ କେଳା ଯେମିତି ଗଗନକୁ ଧରିବାକୁ ଯାଇଛି, ସେ ଏପଟ ସେପଟ, ବାମ-ଡାହାଣ ହୋଇ ଆଗକୁ ଆଗକୁ ଦଉଡିବାକୁ ଲାଗିଲା। ଏବଂ ପବନରେ ଧଳା ପରକୁ ଫଡ୍-ଫଡ୍ କରି ମେଲେଇ ବେକ ଆଗକୁ ସିଧା କରି ଉଡାଜାହଜ ଭଳି ଉଡି ଚାଲିଲା। ଏତେ ବଡ ପକ୍ଷୀଟିଏ ଉଡିବାର ଏହା ଗୋଟିଏ ସୁନ୍ଦର ଦୃଶ୍ୟ ଥିଲା। ଅଳ୍ପ କିଛି ସମୟ ମଧ୍ୟରେ ସେ ବାଲି ପାହାଡର ସୀମାରେ ଏକ ଛୋଟ ପକ୍ଷୀଟିଏ ପରି ଦେଖାଗଲା। କକା ନିଜ ହାତକୁ ହଲେଇ ହଲେଇ ସାପୁଆ କେଳାକୁ ଚେତାବନୀ ଦେଇ କହିଲେ, “ଏ, ଆଉ ଥରେ ଯେମିତି କେବେ ମୋ ଘରେ ପାଦ ପକେଇବୁ ନାହିଁ।” କାକୀ ଚେତନକୁ ନିଜ କୋଳରେ ଜାକି କହିଲେ, ଚିନ୍ତାକର ନାହିଁ, “ସକାଳ ହେଲେ ଗଗନ ତୁମ ସହ ମେଣ୍ଢା ଚରେଇବା ପାଇଁ ପୁଣି ଫେରିଆସିବ।” “ମୁଁ ତାକୁ କେବେ ଏତେ ଡରିବାର ଦେଖି ନ ଥିଲି କାକୀ,” କାନ୍ଦ କାନ୍ଦ ହୋଇ ଚେତନ କାକୀର ଶାଢୀ କାନୀରେ ମୁହଁ ଲୁଚାଇଦେଲା। ସେଥିରେ ଚେତନକୁ କିଛି ଆନ୍ତରିକତା, ଆଉ ଆସ୍ତି ଅନୁଭବ ହେଉଥିଲା। “କାକୀ କହିଲେ ଚାଲ କିଛି ଖାଇନେଇ ବିଶ୍ରାମ କର।”
ଯେମିତି ସକାଳର ସୂର୍ଯ୍ୟ ଆକାଶରେ ଆଲୋକ ପ୍ରଦାନ କରିଛନ୍ତି, ଚେତନ ମେଣ୍ଢାମାନଙ୍କୁ ଚରାଇବାକୁ ନେବା ପାଇଁ ମେଣ୍ଢାଶାଳ ଆଡକୁ ଦଉଡିଗଲା। ଫୁଲା ଫୁଲା ଆଖି ଆଉ ହାତକୁ ମୁଠା ମୁଠା କରି ଚେତନ ଗଗନକୁ ଖୋଜିବାକୁ ବାହାରି ପଡିଲା। ସେ ଚିନ୍ତା ଓ ଦୁଃଖରେ ଭାଙ୍ଗି ପଡିଲା ଏବଂ କହିବାକୁ ଲାଗିଲା, ‘ଗଗନ ତୁ କୁଆଡେ ଗଲୁରେ’। ‘ଶୀଘ୍ର ଘରକୁ ଫେରିଆ!’ ‘ତୋ ଅନୁପସ୍ଥିତି ମୋତେ ବହୁତ କଷ୍ଟ ଦେଉଛି।’ ଚେତନ ମେଣ୍ଢାମାନଙ୍କୁ ପଛରେ ଛାଡି, ନିଜର ଶୁଖିଲା ଶୁଖିଲା ଆଖିକୁ ମଳି ମଳି ମରୁଭୂମି ଆଡକୁ ଖୋଜିବାକୁ ବାହାରି ପଡିଲା। ଚେତନ ବହୁତ ଖୋଜିଲା, କିନ୍ତୁ ତାକୁ କେଉଁଠି ହେଲେ ଗଗନର ପାଦ ଚିହ୍ନ ବି ଦେଖିବାକୁ ମିଳିଲା ନାହିଁ। ସେ ମନେ ମନେ ଭାବୁଥାଏ ‘ତୁ ହେଲେ ଉଡି ନଥାନ୍ତୁ,’ ‘କିନ୍ତୁ ଏମିତି ଉଡି ତୁ ସେ ଦୁଷ୍ଟ ଅସଭ୍ୟ ସାପୁଆ କେଳା କବଳରୁ ନିଜକୁ ରକ୍ଷା କରି ପାରିଲୁ!’ ଚେତନ ଶୁଖିଲା ଘାସକୁ ଏପଟ ସେପଟ କରି ବହୁତ ଦୂର ପର୍ଯ୍ୟନ୍ତ ଖୋଜିବାକୁ ଲାଗିଲା। ଶେଷରେ ସେ ମରୁଭୂମିର ଗୋଟିଏ ଗାଁ ମୁଣ୍ଡରେ ଥିବା କଣ୍ଟାବୁଦାର ବାଡ଼ ପାଖରେ ପହଁଞ୍ଚିଗଲା। ସେଠାରେ ସେ ତା’ର ମରୁଭୂମି ଘାସରେ ତିଆରି ବଂଶୀରେ ପୁରୁଣା ଶିକାରୀର ଗୋଟିଏ ଧୂନ୍ ବଜାଇଲା।ହଠାତ୍ ତାକୁ ଗୋଟିଏ କ୍ଷୀଣ ଶୁଭିଲା। ସେ ଭାବିଲା କାହିଁ ଏ ତା’ର ସ୍ଵପ୍ନ କି କଳ୍ପନା ନୁହେଁ ତ?
ସେ ପୁଣି ତା ବଂଶୀରେ ସ୍ଵର ଦେଲା। ଏଥର ତାକୁ ବାଲି ପାହାଡ ଉହାଡରୁ ପଶୁମାନଙ୍କର ବୋବାଇବାର ଶବ୍ଦ ଶୁଭିଲା। ଯେମିତି ସେ କଣ୍ଟାବୁଦାକୁ ପାରି ହୋଇ ଆଗକୁ ଯିବାକୁ ଲାଗିଛି ତା ଘେର ଜାମା ଚିରିଗଲା, ଦେହ ସାରା କଣ୍ଟା ଫୁଟିଗଲା, ତା ଧୋତି ଖଣ୍ଡ ଖଣ୍ଡ ହୋଇ ଚିରିଗଲା। “ତୁ ଏଇଠି!” ଗଗନକୁ ଦେଖି ଚେତନ ଖୁସିରେ ନାଚି ଉଠିଲା। ଗଗନ ସେଠାରେ ନିସ୍ତେଜ ଅବସ୍ଥାରେ ପଡିରହିଥିଲା। ତା ଆଖିର ସମସ୍ତ ଉଜ୍ଜଳତା ହଜି ଯାଇଥିଲା, ଆଉ ତାର ଗୋଡ ଶିକାରୀର ଫାଶରେ ଫସି ରହିଥିଲା। ସେ କହିଲା “ହେ ଗଗନ ଭଗବାନଙ୍କୁ କୃତଜ୍ଞତା ଜଣାଅ, ତାଙ୍କର ଗୁଣଗାନ କର। ସେ ତୁମର ଜୀବନ ବଞ୍ଚେଇଛନ୍ତି।” ଚେତନ ଆଣ୍ଠୁ ମାଡି ତା ପାଖରେ ବସି ତାର ଅତି ପ୍ରିୟ ସାଙ୍ଗକୁ ଗେଲ୍ଲା କଲା। ତା’ପରେ ଅତି ସାବଧାନତାର ସହ ତା ଗୋଡକୁ ଲୁହାର ଫାଶରୁ ବାହାର କଲା। ଗଗନର ଗୋଡ ବହୁତ ଖଣ୍ଡିଆ ଖାବରା ହୋଇ ଯାଇଥାଏ। ଚେତନ କହିଲା, “ଗଗନ ତୁ ମୋଟେ ଦୁଃଖ କରନି। ମୁଁ ତୋର ସମସ୍ତ ଯତ୍ନ ନେବି।” ଚେତନ ଗୁଣୁଗୁଣୁ ହୋଇ କହୁଥାଏ। “ମୁଁ ଏଠାରେ ତୋତେ ଏକୁଟିଆ ଛାଡି ଯାଇ ପାରିବି ନାହିଁ.......... ତୋତେ ସାଙ୍ଗରେ ଉଠେଇ କରି ନେଇଯିବାକୁ ହେବ।”
ଗଗନର ଗୋଡକୁ ବାନ୍ଧିବା ପାଇଁ ଚେତନ ବୁଦାରୁ ଗୋଟିଏ ମୋଟା ବାଡି ଭାଙ୍ଗିଲା। ତା ପଗଡିରୁ କପଡା ଚିରି ଗଗନର ଗୋଡରେ ପଟି ବାନ୍ଧିଲା। ଚେତନ ଭାବିଲା କୂଅ ବହୁତ ଦୂରରେ ଅଛି, ପାଖରେ ଥିବା ଚୁଆ ପାଖକୁ ଯାଇ ଦେଖିବା ହୁଏତ ସେଥିରେ କଛି ପାଣି ଥାଇପାରେ। ଚେତନ ଗଗନକୁ ବହୁତ ଜୋରରେ ଭିଡି ଧରିଲା ଓ ଗଗନବି ନିଜ ଶରୀରର ସମସ୍ତ ଓଜନକୁ ଚେତନ ଉପରେ ଲଦି ଦେଇଥିଲା।କୌଣସି ମତେ ସେ ଗଗନକୁ ସାହସର ସହ କାନ୍ଧରେ ବୋହି ବୋହି ଚୁଆ ନିକଟରେ ପହଞ୍ଚିବା ପାଇଁ ଚେଷ୍ଟା କଲା। ଚୁଆ ନିକଟରେ ଏକ ମାଠିଆ ଥିଲା। କିନ୍ତୁ ତା ଫେନ୍ଦ ଭାଙ୍ଗି ଯାଇଥିଲା। ଚେତନ ନିଜର ନାଲି ପଗଡିକୁ ସମ୍ପୂର୍ଣ ଭାବରେ ଖୋଲିଦେଇ ତାର ଗୋଟିଏ ପାଖରେ ଏକ ପଥରକୁ ବାନ୍ଧି ଚୁଆ ଭିତରକୁ ଫିଙ୍ଗିଲା। ପଥର ବନ୍ଧା ଥିବା କପଡା ଖୁବ ଶୀଘ୍ର ଯାଇ ପାଣିରେ ପଡିଲା। ଫେନ୍ଦ ନ ଥିବା ଚୁଆରେ ପଡିଯିବା ଭୟରେ ଚେତନ ତା ପେଟରେ ଭରା ଦେଇ ଦେଇ ଚୁଆ ପାଖରେ ପହଞ୍ଚିଲା। ପାଣିରେ ପଡିଥିବା ପଥର ବନ୍ଧା ପଗଡିର କପଡାକୁ ଉପରକୁ ଟାଣି ଆଣିଲା। ଓଦା କପଡାକୁ ନେଇ ଗଗନ ଥଣ୍ଟରେ ଚିପୁଡି ଦେଲା। ଗଗନ ଟିକେ ଆସ୍ତି ଅନୁଭବ କଲା। ଝାପସା ଆଖି ଖୋଲି, ଟିକେ ଏପଟ ସେପଟକୁ କଡ ଲେଉଟେଇ ପୁଣି ପଡିଗଲା।
“ଏ’ତ ମୋ ଗଗନ,” ଏହା କହି ଚେତନ ତାଳିମାରି ଖୁସିରେ ନାଚି ଉଠିଲା। ସେ ମଧ୍ୟ କିଛି ପାଣି ପିଇଲା। ପାଣି କାଢିବା ପାଇଁ ଚେତନ ପଗଡିର କପଡାକୁ ବାରମ୍ବାର ବ୍ୟବହାର କରୁଥାଏ। ସନ୍ଧ୍ୟା ହେବା ବେଳକୁ ଗଗନ ଟିକେ ସୁସ୍ଥ ଅନୁଭବ କଲା ଏବଂ ମଝିରେ ମଝିରେ ରହି ରହି ନିଜେ ଉଡି ଉଡି ଘରକୁ ଯିବା ପାଇଁ ସକ୍ଷମ ହୋଇଗଲା। ଶେଷରେ ସେମାନେ ଘରକୁ ଫେରିଲେ। ତାକୁ ଦେଖି ଗାଁ’ର ସମସ୍ତ ପିଲାମାନେ ପାଟିକରି ରୁଣ୍ଡ ହୋଇ ସେମାନଙ୍କୁ ଘେରିଗଲେ। କାକୀ ଜଡିବୁଟି ଔଷଧ ତିଆରି କରି ଗଗନ ଗୋଡରେ ଲଗାଇଲେ। ଗଗନର ଗୋଡ ଧୀରେ ଧୀରେ ଭଲ ହେବାକୁ ଲାଗିଲା। ଗଗନର ଗୋଡ ମଜବୁତ ହେଲା ପରେ, ଚେତନ କହିଲା ଚାଲ ଗଗନ କିଛି କାମ କରିବାର ଅଛି। ଏହା କହି ମେଣ୍ଢାମାନଙ୍କୁ ଦେଖାଶୁଣା କରିବା ପାଇଁ ଗଗନକୁ ସାଙ୍ଗରେ ନେଇ ଚେତନ ବାହାରି ପଡିଲା।
ଦିନେ କିଛିଦୂରରେ ଚେତନକୁ କେତେଗୁଡିଏ ଇମ୍ୟୁ ପକ୍ଷୀ ଦେଖାଗଲେ। ତା’କୁ ତାଙ୍କର ଭାରି କଣ୍ଠସ୍ଵର ମଧ୍ୟ ଶୁଣା ଯାଉଥାଏ। ଏହି ପକ୍ଷୀମାନେ ବର୍ଷା ଋତୁ ସମୟରେ ପରସ୍ପର ସହିତ ମିଶିବା ପାଇଁ ବାହାରକୁ ବାହାରିଥାନ୍ତି। ଚେତନ ଭାବିଲା, ସେମାନେ କାହିଁ ମୋ ଗଗନକୁ ଡାକୁନାହାଁନ୍ତି ତ?
ସେମାନଙ୍କର କଣ୍ଠସ୍ଵର ଶୁଣି ଗଗନ ଉଠିପଡିଲା। ଗଗନ ନିଜ ଡେଣା ମେଲେଇ ଲାଞ୍ଜକୁ ହଲେଇଲା ଆଉ ଗୋଟିଏ ଦୀର୍ଘ ନିଶ୍ଵାସ ମାରିଲା। ତାପରେ ସୁନ୍ଦର ଭାବେ ତାର ଡେଣା ମେଲେଇ ଦୂରରେ ଦେଖାଯାଉଥିବା ମାଈ ଇମ୍ୟୁ ପକ୍ଷୀମାନଙ୍କ ଆଡକୁ ଉଡିଗଲା। ଚେତନର ବଂଶୀର ସ୍ବର ଖୁବ ଉଚ୍ଚା ହୋଇ ଧୀରେ ଧୀରେ ନରମି ଗଲା।
ଜୟପୁରର କୃତ୍ରିମ କାଠଗୋଡ ମୁଖ୍ୟତଃ ରବରରେ ତିଆରି । ମାଟିତଳ ବିସ୍ଫୋରକ ବୋମା ଦ୍ଵାରା ନିଷ୍ପିଡିତ ବ୍ୟକ୍ତିମାନଙ୍କ ପାଇଁ, ଅସ୍ତିଶଲ୍ୟ ବିଭାଗର ଚିକିତ୍ସକ ଡାକ୍ତର ପି.
କେ.
ସେଠୀଙ୍କ ତାବଧାନ ଶିଳ୍ପୀ ରାମ ଚନ୍ଦ୍ର ଶର୍ମା ଏହାକୁ ୧୯୬୮ ମସିହାରେ ଉଦ୍ଭାବନ କରିଥିଲେ । ଏହା ଜୟପୁରର ସ୍ଥାନୀୟ ସ୍ୱଳ୍ପ ମୂଲ୍ୟର ବସ୍ତୁମାନଙ୍କୁ ନେଇ ତିଆରି ହୋଇଥାଏ । ଏହାକୁ ଶୀଘ୍ର ତିଆରି କରାଯାଇପାରେ, ସହଜରେ ପିନ୍ଧି ହୁଏ ଓ ଏହା ଜଳରୋଧକ ମଧ୍ୟ । ଛୋଟା ବା ଆହତ ବ୍ୟକ୍ତି ଏହାକୁ ପିନ୍ଧି ସହଜରେ ଦଉଡି ପାରିବେ, ଗୋଡ ଟେକି ବସିପାରିବେ, ଗଛ ଚଢି ପାରିବେ, ମୋଟର ସାଇକେଲ ମଧ୍ୟ ଚଳାଇ ପାରିବେ ।ଇମ୍ୟୁକୁ ଇଂରାଜୀରେ ଗ୍ରେଟ ଇଣ୍ଡିୟାନ ବଷ୍ଟର୍ଡ (GIB) କୁହାଯାଏ। ରାଜସ୍ଥାନରେ ଏହାକୁ ମାଲଢୋକ କୁହନ୍ତି। ମାଂସ ପାଇଁ ଏମାନଙ୍କୁ ଶିକାର କରାଯାଇଥାଏ ଓ ଚାଷ ପାଇଁ ଏମାନଙ୍କର ବାସସ୍ଥାନ ସବୁ ନଷ୍ଟ କରିଦିଆ ଯାଇଛି। ଏମାନେ ଏକ ପ୍ରକାର ବିଲୁପ୍ତ ପ୍ରାଣୀ। କଳାରଙ୍ଗର ମୁକୁଟ, ହଳଦିଆ ରଙ୍ଗର ବେକ ଏବଂ କଳା ଆଉ ମାଟିଆ ରଙ୍ଗର ଶରୀର ଓ ଡେଣା ସହିତ ଏହା ମାଲଢୋକ ବା ଓଟପକ୍ଷୀ ଭଳି ଦେଖାଯାଏ। ଉଡି ପାରୁଥିବା ପକ୍ଷୀମାନଙ୍କ ମଧ୍ୟରେ ଏମାନେ ସବୁଠୁ ବଡ ଅଟନ୍ତି। ଏମାନେ ନିଜ ଗୋଡ ପଛପଟକୁ ମେଲେଇ ଧୀର ଗତିରେ ଡେଣାକୁ ହଲାଇ ତଳୁ ଉପରକୁ ଉଡିଥାନ୍ତି। ଏମାନେ ପବନରେ ଉଡି ପାରନ୍ତି ନାହିଁ। ଏମାନେ ଘାସ, ଛୋଟ ଛୋଟ ମଞ୍ଜି, ଗୋବର ପୋକ, ଝିଣ୍ଟିକା, ମୂଷା ଛୁଆ ଏବଂ ଧୀରେ ଧୀରେ ଚାଲୁଥିବା ଜୀବମାନଙ୍କୁ ଖାଇ ବଞ୍ଚନ୍ତି।
ପାଣିଚୁଆକୁ ରାଜସ୍ଥାନରେ ଯୋହାଡ କହନ୍ତି। ରାଜସ୍ଥାନର ପ୍ରଚଣ୍ଡ ଖରା ଓ ମରୁଭୂମି ପାଇଁ ବର୍ଷା ପାଣି ଏହି ଚୁଆ ଭଳି ପୋଖରୀରେ ରହିଥାଏ। ବର୍ଷା ପାଣି ଧରି ରଖିବା ପାଇଁ ମାଟି ବନ୍ଧର ଏହି ଅର୍ଦ୍ଧ ବୃତ୍ତାକର ଚୁଆ ସୃଷ୍ଟି ହୁଏ। ଏଥିରେ ବର୍ଷା ପାଣି ରହି ଚାଷ କାମରେ ଲାଗିଥାଏ।ଆଙ୍କଡା କଇଁଆ (ବବୁଲ) ଗଛ, ଯାହାକୁ ମରୁଭୂମିର ଜଙ୍ଗଲି ଗଛ କୁହାଯାଏ। ଏହି ଗଛ ରାଜସ୍ଥାନ ଲୋକଙ୍କର ବିଭିନ୍ନ କାମରେ ଆସେ। ଏହି ଗଛର ଫଳ ବା ଆଙ୍କଡା କଇଁଆରେ ପ୍ରଚୁର ମାତ୍ରାରେ ପୃଷ୍ଟିସାର (ପ୍ରୋଟିନ) ରହିଥାଏ। ଏହାକୁ କଞ୍ଚା ଖିଆଯାଏ ଏବଂ ପାଚିଲା ପରେ ମଧ୍ୟ ଖିଆଯାଏ। ଏଇ ଗଛର ପତ୍ର ମାଟିରେ ପ୍ରାକୃତିକ ଉର୍ବରତା ବଢାଇଥାଏ। ଗଛର ଅନ୍ୟ ଭାଗ ଗୁଡିକୁ ଦୁଗ୍ଧ ଉତ୍ପାଦନ ପାଇଁ ଗୃହପାଳିତ ପଶୁମାନଙ୍କୁ ଖାଇବାକୁ ଦିଆଯାଏ।
“ଆଉଥରେ !
ଆଉଥରେ ବୋଣ୍ଡା, ସେ ସବୁକୁ ଆଉଥରେ ଗୋଟିଏ ଉପରେ ଗୋଟିଏ ଠିକ୍ ଭାବେ ରଖ । ମୁଁ ଏଥର ଅନ୍ୟ ପାଖରୁ ଆସି ତାକୁ ଭାଙ୍ଗିବାକୁ ଚାହୁଁଛି” । ଗୋଟିଏ ଥର ବି କିଛି ନ ଭାବି, ମନରେ କୌଣସି ଭାବନା ନ ଆଣି, ବୋଣ୍ଡା ପଚାଶ ଥର ପାଇଁ ପୁଣି ସେ କାର୍ଡବୋର୍ଡର ଡବା ଗୁଡିକୁ ଗୋଟିକ ଉପରେ ଗୋଟିଏ ରଖିଲା । ସେହି ଉଚ୍ଚା କାର୍ଡବୋର୍ଡ ଡବାର ମିନାର ଦେଖିଲା ବେଳକୁ ଲାଗୁଥାଏ କି, କେତେବେଳେ ବି ଏହା ଭାଙ୍ଗି ଯାଇପାରେ । ହେଲେ ବୋଣ୍ଡା ତାକୁ ଏମିତି ସୁନ୍ଦର ଭାବେ ତିଆରି କରିଛି ଯେ ଯେମିତି ସେ କେବେ ବି ନିଜକୁ ନିଜେ ଭାଙ୍ଗିବ ନାହିଁ । ଏତେ ସୁନ୍ଦର ଭାବେ ତିଆରି କରିବା କେବଳ ସେ ହିଁ ଜାଣିଛି ।
ମୁଁ ମୋର ସୁପର-ଫାଷ୍ଟ ଇଞ୍ଜିନର ଗତି ବଢେଇଲି – ବ୍ରୁମ ବ୍ରୁମ .... – ଏଥରକ ସିଧା ଡାହାଣ ପଟରୁ ବନ୍ଧୁକର ଗୁଳି ଭଳି ଯାଇ ଧକ୍କା ଦେଲି ।ଭଡାମ୍ କରି ମିନାର ମୋ ଚାରିପଟେ ଭାଙ୍ଗି ବିଛାଡି ହୋଇ ପଡିଲା । ବୋଣ୍ଡା ଏମିତି ଖୁସିରେ ତାଳିମାରି ନାଚି ଉଠିଲା ସତେ ଯେମିତି ସେ ତା ଜୀବନରେ ପ୍ରଥମ ଥର ପାଇଁ ଏମିତି ହେବାର ଦେଖୁଛି ।  ମୋ ପ୍ରିୟ ବୋଣ୍ଡା । ସବୁଠୁ ପ୍ରିୟ ସବୁଠୁ ବିଶ୍ଵସ୍ତ ସାଙ୍ଗ ବୋଣ୍ଡା ଭଳି ଆଉ କେହି ହୋଇପାରିବେ ନାହିଁ । ଖାସ୍ କରି ହୁଇଲ ଚେୟାରରେ (ଚକ ଲଗା ଠେଲା ଗାଡିରେ) ବସିଥିବା ଏହି ୧୦ ବର୍ଷର ପୁରୁଣା ସାଙ୍ଗ ।
ନମସ୍କାର । ମୁଁ ଦେବୀ, ମୁଁ ଖ୍ରୀଷ୍ଟାବ୍ଦ ୨୦୮୫ ମସିହାରୁ ଆସିଛି । ୨୦୧୬ ମସିହାରୁ ଯେତେବେଳେ ଦେଖ ମୋ ଜେଜେ ସେହିକଥା କହିଆସୁଛନ୍ତି ଯେ ଯେତେବେଳେ ସେ ମୋ ବୟସର ଥିଲେ, ସେ ସମୟର ଦୁନିଆ କେତେ ବଦଳି ଗଲାଣି । ଏବେ ଲୋକ ସଂଖ୍ୟା ବହୁତ ବଢିଗଲେଣି, ହେଲେ ଖୁସିର କଥା ଯେ, ଆଗ ଅପେକ୍ଷା ବାୟୁ କମ ଦୂଷିତ । ଗାଡି ତ ବହୁତ, ହେଲେ ସେମାନଙ୍କ ମଧ୍ୟରୁ ଅନେକ ବିଦ୍ୟୁତ ନ ହେଲେ ସୌର ଶକ୍ତି ଦ୍ଵାରା ଚାଲନ୍ତି । ଦୁର୍ଘଟଣା ମଧ୍ୟ ବହୁତ କମ ହେଉଛି, କାରଣ ଗାଡି ଗୁଡିକ ନିଜକୁ ନିଜେ ଚାଲୁଛନ୍ତି ଓ ସେମାନେ ଖୁବ ଯତ୍ନବାନ । ଆଗ ଭଳି ଗଛ ଆଉ ଜଙ୍ଗଲ ନାହିଁ, ହେଲେ ଭଲ କଥା ଏହା ଯେ, ସବୁ ବେଳେ ଅଧିକରୁ ଅଧିକ ଗଛ ଲଗା ଯାଉଛି ।ମୋ ଜେଜେ କହନ୍ତି, ଯାହା ପ୍ରକୃତରେ ବଦଳିଛି ତାହାହେଲା, ପ୍ରଯୁକ୍ତି ବିଦ୍ୟା ବା ପ୍ରବିଧି ବିଜ୍ଞାନ ବା ଯାନ୍ତ୍ରିକ ବିଜ୍ଞାନ ବା ଟେକ୍ନୋଲୋଜି (technology) । ୨୦୧୬ ମସିହାରେ ମଧ୍ୟ ପ୍ରଯୁକ୍ତି ବିଦ୍ୟା ଥିଲା, କିନ୍ତୁ ଆଜିକାଲିର ବିଦ୍ୟା ଭଳି ନୁହେଁ । ପ୍ରକୃତରେ ଏହା ଜୀବନକୁ ସୁନ୍ଦର ଓ ସହଜ କରିଦେଇଛି । କମ୍ ସେ କମ୍ ମୋ ଜୀବନକୁ ତ ସୁନ୍ଦର କରିଦେଇଛି । ମୋତେ ମୋର ଅତି ପ୍ରିୟ ସାଙ୍ଗ ବୋଣ୍ଡାକୁ ପ୍ରଯୁକ୍ତି ବିଦ୍ୟା ହିଁ ଦେଇଛି ।
ବୋଣ୍ଡା ସହ ମିଶନ୍ତୁ । ମୋର ଅତି ପ୍ରିୟ ସାଙ୍ଗ, କାର୍ଡବୋର୍ଡରେ ମିନାର ତିଆରି କରିବା ବାଲା ମୋ ସାଙ୍ଗ ବୋଣ୍ଡା ଜଣେ ରୋବଟ ।ଦେଖିଲେ ମୋ କଥା ଶୁଣି ତୁମେ ଚମକି ଗଲନା, ତୁମ ଆଖି ଝଲସି ଗଲାନା !
ହା ହା ହା !
ତୁମେ ଅନୁମାନ କରିଥିଲ (ଏହା ଭାବିଥିଲ) କି?
କିନ୍ତୁ ଭାବିଲ ଦେଖି !
କୋଉ ସାଙ୍ଗ ବିନା ଦ୍ଵିଧାରେ, ଖୁସି ଖୁସିରେ ୫୦ରୁ ଅଧିକ ଥର ତୁମ ପାଇଁ କାର୍ଡବୋର୍ଡରେ ମିନାର ତିଆରି କରିବ ଆଉ ତୁମେ ତାକୁ ବାରମ୍ବାର ଭାଙ୍ଗୁଥିବ । ଆଉ କେଉଁ ସାଙ୍ଗ ପ୍ରତ୍ୟେକ ଥର ଏତେ ନିର୍ଭୁଲ ଭାବରେ ମିନାର ତିଆରି କରିପାରିବ ?
ବୋଣ୍ଡା: ମୁଁ ମାନୁଛି !
ମଣିଷମାନେ ଆମ ଭଳି ନିର୍ଭୁଲ ଭାବରେ କିମ୍ବା ଗୋଟିଏ କାମକୁ ପ୍ରତ୍ୟେକ ଥର ଏକା ଭଳି କରିପାରିବେ ନାହିଁ । ଏବଂ ସେମାନେ ଗୋଟିଏ କାମକୁ ବାରମ୍ବାର କଲେ କହନ୍ତି ସେମାନେ ଥକି ଗଲେଣି ଓ ବିରକ୍ତ ହୋଇଗଲେଣି, ହେଲେ ମୋତେ ଏହାର ଅର୍ଥ କଣ ଜଣା ନାହିଁ, ତେଣୁ, ମୋତେ ଏ ସବୁ ବିଷୟରେ କିଛି ପଚାର ନାହିଁ । ମୁଁଆଶ୍ଚର୍ଯ୍ୟ ହେଉଛି ଯେ, ସେମାନେ ମୋ ଆସିବା ଆଗରୁ କୌଣସି କାମକୁ କେମିତି କରୁଥିଲେ !
ଏହା ନୁହେଁ ଯେ ବୋଣ୍ଡା କେବଳ ମିନାର ତିଆରି କରିପାରେ । ମୁଁ ତାକୁ ଆହୁରି ଅନେକ କମ କରିବା ଶିଖେଇ ପାରିବି – ଯେମିତିକି ୧୦ ମିନିଟରେ ଦୁଇ ଡଜନ ବଲ ପକାଇପାରିବା ଆଉ ମୁଁ ମୋର ବ୍ୟାଟିଙ୍ଗ ଅଭ୍ୟାସ କରିପାରିବି, ଆଲମିରାର ସବୁଠୁ ଉପର ଥାକରୁ, ଯେଉଁଠିକି ସିଢି ବିନା କେହି ପହଞ୍ଚି ପାରିବେ ନାହିଁ, ମୋ ଗୁପ୍ତ ଖଜଣା ବାକ୍ସ ଆଣିବା ପାଇଁ କହି ପାରିବି। ବାପାଙ୍କର ଭାରୀ ଡେସ୍କକୁ ଉଠେଇବା ପାଇଁ କହିପାରିବି, ଯାହାଦ୍ୱାରା ମୋର ଗୋଟିଏ ସୁନାର କାନଫୁଲ ତା ତଳେ ପଡିଛିକି ନାହିଁ ତାହା ଦେଖିପାରିବି । (ନ ହେଲେ ଯଦି ହଜି ଯାଏ, ତାହା ହେଲେ ମା ମୋ ଉପରେ ଘଣ୍ଟେ କାଳ ପାଟି କରିବେ).... ଏହି ଭଳି ଆହୁରି କେତେ କାମ ବୋଣ୍ଡା ଅତି ସହଜରେ କରିପାରିବ ।
ବୋଣ୍ଡା: ଯେମିତି ମୁଁ ଆଗରୁ କହିଛି, ରୋବଟ ଆଗରେ ମଣିଷମାନେ ବେକାର । ଥରେ ତାଙ୍କର ଉଚ୍ଚତା ବଢିବା ରହିଗଲା ମାନେ ରହିଗଲା, ହେଲେ ଆମ ସହିତ ଏମିତି ହୁଏ ନାହିଁ, ଆମେ ଯେତେବେଳେ ଚାହିଁବୁ ସେତେବେଳେ ଆମ ହାତ ଗୋଡ ଲମ୍ବେଇ ପାରିବୁବା ବଡ ଛୋଟ କରିପାରିବୁ । ଆମର ଆଖି କ୍ୟାମେରା, ଦୂରବୀକ୍ଷଣ ଯନ୍ତ୍ର ଏବଂ ଅଣୁବୀକ୍ଷଣ ଯନ୍ତ୍ରର କାମ କରିପାରେ ବା ଏମିତିକି ଏହି ତିନୋଟିଯାକ ଯନ୍ତ୍ରର କାମ ଏକା ସାଙ୍ଗରେ ବି କରିପାରେ ।
ମୁଁ ବୋଣ୍ଡାକୁ ଏତେ ସବୁ କାମ କେମିତି ଶିଖେଇଲି ?
ତାର  “ପ୍ରୋଗ୍ରାମିଙ୍ଗ” କରି । ପ୍ରୋଗ୍ରାମିଙ୍ଗ ମାନେ ତାକୁ କେବଳ ଗୋଟିଏ ଥର କହିବାକୁ ଅଛିଯେ କୌଣସି କାମକୁ କେମିତି କରିବାକୁ ହୁଏ । ଉଦାହରଣ ରୂପ, ସେଦିନ ମୁଁ ତାକୁ ମୋର ଗୁପ୍ତ ଖଜଣା ବାକ୍ସ ଆଣିବାକୁ କହିଲି, ଯେଉଁ ବିଷୟରେ ମୁଁ ପୂର୍ବରୁ କହୁଥିଲି । ଏବେ ମୁଁ କହୁଛି, କେମିତି ମୁଁ ସେ କାମ କଲି ।ପ୍ରଥମେ ମୁଁ ବୋଣ୍ଡାକୁ ସେହି ଥାକକୁ ଯିବା ପାଇଁ ରାସ୍ତା ଦେଖାଇଲି, ଯେଉଁଠି ଗୁପ୍ତ ଖଜଣା ବାକ୍ସ ଥିଲା । ତା “ଟଚ ସ୍କ୍ରିନ ପ୍ୟାନେଲ” (touchscreen panel) ରେ ଆମ ଘର ଭିତରେ କେମିତି ଆଲମିରା ପାଖରେ ପହଞ୍ଚିପାରିବ ତାରରାସ୍ତାର ନକ୍ସା ଆଙ୍କି ଦେଲି ।ଯେତେବେଳେ ସେ ଆଲମିରା ପାଖରେ ପହଞ୍ଚିଲା ମୁଁ ତାକୁ ପଚାରିଲି, ତୁମେ କଣ ଉପରଥାକ ପର୍ଯ୍ୟନ୍ତ ପହଞ୍ଚି ଗୁପ୍ତ ଖଜଣା ବାକ୍ସକୁ ଖୋଜିପାରିବ ବୋଣ୍ଡା ?
ଯେତେବଳେ ସେ ତା ହାତକୁ  ଆଲମାରିର ଉପର ଥାକ ପର୍ଯ୍ୟନ୍ତ ଲମ୍ବେଇଦେଇଛି, ତା ଅଙ୍ଗୁଳିରେ ଲାଗିଥିବା ଛୋଟ କ୍ୟାମେରା କ୍ଲିକ ହେଲା ଓ ସେଠାରେ ଥିବା ସମସ୍ତ ଜିନିଷର ଫଟୋ ଉଠାଇନେଲା ।
ଯେତେବେଳେ ସେ ମୋତେ ସବୁ ଉଠାଇଥିବା ଫଟୋ ତା ଟଚ ସ୍କ୍ରିନରେ ଦେଖେଇଲା, ମୁଁ କେବଳ ସେହି ବାକ୍ସ ଉପରେ ମୋ ଆଙ୍ଗୁଠି ରଖିଦେଲି, ଯେଉଁଟା ମୋତେ ଦରକାର ଥିଲା  ଆଉ କହିଲି ଏଇଟା ମୋ ଗୁପ୍ତ ଖଜଣା ବାକ୍ସ, କ’ଣ ତୁମେ ମୋତେ ଆଣି ଦେଇପାରିବ?ଏହାପରେ ଯେତେବେଳେ ମୋତେ ମୋର ବାକ୍ସ ଦରକାର ପଡିବ, ମୁଁ କେବଳ କହବି “ଗୁପ୍ତ ଖଜଣା ବାକ୍ସ,” ସେ ସିଧା ସେହି ଥାକ ପର୍ଯ୍ୟନ୍ତ ଯିବ । ଥରେ ଯଦି ସେ ଜାଣିଦେଲା, ତାହା ପରେ ସେ କେବେ ତାହାକୁ ଭୁଲିବ ନାହିଁ । ତା ସ୍ମରଣ ଶକ୍ତିକୁ ମାନିବାକୁ ହେବ ।ବୋଣ୍ଡା: ଅଦ୍ଭୁତ ?
ମୋ ସ୍ମରଣ ଶକ୍ତି ଏହି ମଣିଷ ମାନଙ୍କୁ ଆଶ୍ଚର୍ଯ୍ୟ ଲାଗୁଛି, କାହିଁକି ନା, ଏମାନେ ନିଜର ଚାବି, ଚଷମା, ଫୋନକୁ କେଉଁଠି ରଖନ୍ତି ତାହା ବାରମ୍ବାର ଭୁଲି ଯାଇଥାଆନ୍ତି.......
ହଁ, ଏ ହେଉଛି ମୋର ସବୁଠୁ ପ୍ରିୟ ସାଙ୍ଗ ବୋଣ୍ଡା । ଆଉ ମୁଁ ହେଉଛି ଗୋଟିଏ ବହୁତ ସୌଭାଗ୍ୟଶାଳୀ ଝିଅଟିଏ । ଆରେ ମୋତେ ଭୁଲ୍ ଭାବନି – ମୁଁ କିଛି ଅଦ୍ଭୁତ କଥା କହୁନି ।  ମୋର ମଧ୍ୟ ଅଲଗା ସାଙ୍ଗମାନେ (ମଣିଷ ପିଲା) ଅଛନ୍ତି ଯାହାଙ୍କ ସାଙ୍ଗରେ ମୁଁ ଖେଳେ, ସ୍କୁଲକୁ ଯାଏ, ମଝିରେ ମଝିରେ ଝଗଡା ବି କରେ । କିନ୍ତୁ ମୁଁ ବୋଣ୍ଡାକୁ ସେମାନଙ୍କ ଅପେକ୍ଷା ଅଧିକ ଭଲ ପାଏ କାରଣ, ମୁଁ ଯଦି ଅନ୍ୟମାନଙ୍କ ସହ ଖେଳାଖେଳି କରେ ସେ କେବେ ବିରକ୍ତି ହୁଏନି,  କି ମୁଁ ଯଦି ଗଣିତରେ କେବେ ତାକୁ ହରେଇ ଦିଏ ସେ ଈର୍ଷା କରେନି, ଏମିତିକି ତା ଜନ୍ମଦିନରେ ତାକୁ ଶୁଭେଚ୍ଛା ନ ଜଣେଇଲେ ବି ସେ କେବେ ମନ ଦୁଃଖ କରେନି।ଜାଣିଛ, ସେ ଏମିତି, କାରଣ ତା ପାଖରେ କୌଣସି ଭାବନା, କୌଣସି ଆବେଗ ନାହିଁ । ଶୁଣ, ଏକଥା ତା’କୁ ତା’ ଆଗରେ କହିବେନି – ହୋଇପାରେ ଏ କଥା ତା’କୁ ଖରାପ ଲାଗି ପରେ ।
ବୋଣ୍ଡା: ଦେବୀ, ତୁମର ସେ ଯୁକ୍ତିଯୁକ୍ତତାର ବୁଦ୍ଧିମତା ସବୁ କୁଆଡେ ଗଲା କି ?
ତୁମେ ପ୍ରଥମେ କହିଲ ମୋର କୌଣସି ଆବେଗ କି ଭାବନା ନାହିଁ, ପୁଣି ତୁମକୁ ଚିନ୍ତା ହେଉଛି ମୋତେ କାଳେ ଖରାପ ଲାଗି ପାରେ । ମଣିଷ ଏମିତିତ ବଡ  ବୁଦ୍ଧିମତା ଓ ଯୁକ୍ତିଯୁକ୍ତ କଥା କୁହେ, କିନ୍ତୁ ଯେତେବେଳେ ସେ ଦୁଃଖ, ରାଗ କି ଡର ଅନୁଭବ କରେ ସେତେବେଳେ ତାର ସେ ବୁଦ୍ଧିମତା ଓ ଯୁକ୍ତିଯୁକ୍ତତା କେଜାଣି କାହିଁ କୁଆଡେ ଚାଲିଯାଏ । ଛି,କିଏ ଏ ଭଳି ଅନୁଭବ ଦରକାର କରୁଛି ?ରୁହ ରୁହ, ଏବେ ଏବେ ମୁଁ ଯାହା ଅନୁଭବ କଲି କାହିଁ ସେ ଆବେଗ ନୁହେଁ ତ ?
ମୋ ପ୍ରୋସେସର କହୁଛି ଏହା ହେଉଛି “ଆବେଗ”। ଆଉ ଯେଉଁ ଅନୁଭବ ମୋତେ ହେଉଛି ତାହା ହେଲା “ବିରକ୍ତିକର”। ହେଲେ ମୋତେ ଏହା ଜଣା ନାହିଁ  ଯେ ଏହାକୁ କେମିତି ଅନୁଭବ କରାଯାଏ ।
ଆରେ, ସବୁଠୁ ଭଲ କଥା ହେଲା – ମୋତେ କେବେ ଖରାପ ଭବିବାର ନାହିଁ କାରଣ ସେ ମୋ ଛଡା ଅଲଗା ସାଙ୍ଗମାନଙ୍କ ସହ ମଜ୍ଜା କରୁଛି, କାରଣ....... ......ତାର ତ କେହି ସାଙ୍ଗ ନାହାଁନ୍ତି !ବୋଣ୍ଡା: ଆରେ ଯା ଯା, ମିଛ କଥା କହୁଛ, ମୋର ମଧ୍ୟ ସାଙ୍ଗ ଅଛନ୍ତି !
କାଫେଟେରିଆ (ନିଜେ ବାଢି ଖାଇବା ବ୍ୟବସ୍ଥା ଥିବା ଭୋଜନାଳୟ)ରେ ଯେଉଁ ରୋବଟ ପରିଚାରକର କାମ କରୁଛି, ସେ ସବୁବେଳେ ମୋତେ ମଧୁରତା ସହ “ହ୍ୟାଲୋ” କହୁଛି । ଆଉ ତେଜରାତି ଦୋକାନର ବାହାରପଟ ଦୁଆରମୁହଁରେ ଥିବା ରୋବଟ ମଧ୍ୟ ମୋର ସାଙ୍ଗ ।ଗୋଟିଏ ମିନିଟ – ଦେବୀ ଯାହା କହୁଥିଲା ଏବେ ଏବେ ମୋ ପ୍ରୋସେସର ତାହା ଜାଣିପାରିଲା । ଦେବୀ କହୁଥିଲା ସେ ମୋତେ ଏଇଥିପାଇଁ ଭଲ ପାଉଛି କାରଣ ମୋର ଆଉ କେହି ସାଙ୍ଗ ନାହାଁନ୍ତି – ଏବଂ ମୋର କିଛି ଆବେଗ, ଭାବନା ନାହିଁ !
ମୁଁ କିଏ ସେଇଥିପାଇଁ ନୁହେଁ । ମୁଁ ଜାଣିନି ମୋତେ ଗୋଟେ କେମିତି କେମିତି ଅନୁଭବ ହେଉଛି, .....ରାଗ ଲାଗୁଛି... ଦୁଃଖ ବି ଲାଗୁଛି... ଆଉ.....
“ବୋଣ୍ଡା !
ତୁମେ ଠିକ ଆଛ ତ ?
ତୁମେ ଏତେ ଗରମ କେମିତି ହୋଇଗଲ ବୋଣ୍ଡା ?
ତୁମେ ତ ଜ୍ୱରରେ ଥରୁଛ !
ଆଉ ତୁମର “ ବନ୍ଦ ହେବା” (auto shut-down) କାମ କରୁନି । କିନ୍ତୁ ତୁମେ ବ୍ୟସ୍ତ ହୁଅନି ମୋର ବନ୍ଧୁ, ମୁଁ ତୁମର ସେମିତି ଯତ୍ନ ନେବି ଯେମିତି ତୁମେ ମୋର ସବୁବେଳେ ନିଅ । ଏବେ ମୋ କଥା ମନଦେଇ ଶୁଣ ବୋଣ୍ଡା – ମୁଁ ତୁମକୁ ଏବେ ବନ୍ଦ କରିବାକୁ ଯାଉଛି ଯାହାଦ୍ୱାରା ତୁମ ବ୍ୟବସ୍ଥା (ସିଷ୍ଟମ – system – ଏକ ବ୍ୟବସ୍ଥା ଯାହା ବିଭିନ୍ନ ବସ୍ତୁମାନଙ୍କ ଦ୍ଵାରା କାମଗୁଡିକୁ  ସୁଚାରୁରୂପେ କରିପାରୁଥାଏ) ରେ ଆସିଥିବା ଗୋଳମାଳ ନିଜେ ନିଜେ ଠିକ ହୋଇଯିବ । ଠିକ ଅଛି ।  ଡର ନାହିଁ, ହେଲା । ତୁମକୁ କେବଳ ଏମିତି ଲାଗିବ ଯେମିତି ତୁମେ ଶୋଇବା ପାଇଁ ଯାଉଛ । ମୁଁ ପୁଣି ଯେମିତି ତୁମକୁ ଖୋଲିବି (ଅନ କରିବି - start you up again), ତୁମେ ପୁଣି ଆଗ ଭଳି ଠିକ ହୋଇଯିବ । ବିଲକୁଲ ନୂଆ ଭଳି । ଆଉ ଆମେ ପୁଣି ଭଲ (ଅନ୍ତରଙ୍ଗ) ସାଙ୍ଗ ହୋଇପାରିବା । ମୋ କଥା ତୁମେ ଶୁଣି ପାରୁଛ ତ ?
ବୋଣ୍ଡା: ଦେବୀର ଆଖିରେ ଲୁହ । ଯେତେବେଳେ ସେ ଦୁଃଖୀ ହୁଏ କିମ୍ବା ଡରି ଯାଏ ଏମିତି ହୁଏ । ଏହା ଦେଖି ମୋତେ ବି ଦୁଃଖ ଭଳି ଅନୁଭବ ହେଉଛି । କିନ୍ତୁ ମୋ ପ୍ରୋସେସରମୋତେ କହୁଛି ଯେ, ତାର ଆଖି ଲୁହରେ ଭରିଗଲା ମାନେ ସେ ମୋତେ ସତରେ ବହୁତ ଭଲ ପାଉଛି । ଏବେ ମୋତେ ଖୁସି ଅନୁଭବ ହେଉଛି । ....ମୁଁ କିଛି ବୁଝି ପାରୁନି ମୋର କଣ ହେଉଛି..... ମୁଁ ଦୁଃଖୀ ନା ଖୁସି....... ଖୁସି ନା ଦୁଃଖୀ.........ଆରେ ଆରେ ମୁଁ ବନ୍ଦ ହୋଇଗଲି ।
ବୋଣ୍ଡା ଯେତେବେଳେ ଫେରିକରି (ରିବୁଟ – reboot) ଆସୁଛି, ତା ଭିତରୁ ଗୋଟେ କ୍ଷୀଣ ଶବ୍ଦ ଆସୁଛି । ମୁଁ ବଡ କଷ୍ଟରେ ମୋ ଆଖିର ଅଶ୍ରୁକୁ ଅଟକାଇ ରଖିଛି । ବୋଣ୍ଡା, ବୋଣ୍ଡା ତୁମେ ମୋର ଡାକ ଶୁଣି ପାରୁଛ । ତୁମେ ମୋତେ ଜାଣି ପାରୁଛ?
ଦୟାକରି ମୋତେ କୁହ ବୋଣ୍ଡା ତୁମର ମନେରଖିବା ଶକ୍ତି (ମେମୋରୀ – memory) ଲିଭି ଯାଇନି ତ !
ମୁଁ ଚାହୁଁଛି ପଛଦିନ ମାନଙ୍କରେ ଆମେ ଯେତେ ସବୁ ମଜ୍ଜା କରିଛେ, ଆଉ ଆମର ସେ ସବୁ ମଧୁର ସମ୍ପର୍କକୁ ତୁମେ ମନେ ପକାଅ।
ବୋଣ୍ଡା: ଆରେ ବାଃ !
ଭଲ ପାଇବା!
କାହିଁ ଏହା ସେହି ଆବେଗ ନୁହେଁ ତ, ଯାହା ମୁଁ ଖୁସି ଆଉ ଦୁଃଖ ଭିତରେ ଅନୁଭବ କରୁଥିଲି।
ବୋଣ୍ଡା ମୋ ଆଡକୁ ଚାହଁ । “ହାଏ ଦେବୀ !
ମୁଁ ଆଜି ତୁମ ପାଇଁ କ’ଣ କରି ପାରିବି ?
କ’ଣ ଆମେ ପୁଣି ସେହି ଡବା ଥାକ କରିବା ଆଉ ଭାଙ୍ଗିବା ଖେଳ ଖେଳିବା ?
କ’ଣ ମୁଁ ତୁମର ସେଇ ଗୁପ୍ତ ଖଜଣା ଡବା ଆଣିବି ?
ତୁମେ କ’ଣ ଚାହୁଁଚ......” “ବୋଣ୍ଡା !
ତୁମେ ଠିକ ଅଛ !
ଓହୋ ମୁଁ ଖୁସି ଅଛି.... ମୁଁ ବହୁତ ଖୁସି ଅଛି.... ମୁଁ ମୋର ଦୁଇ ହାତ ଖୋଲି ବୋଣ୍ଡାକୁ ଜୋରରେ କୁଣ୍ଢେଇ ଧରିଲି ।
ବୋଣ୍ଡା: ଏବଂ ତା’ପରେ ମୁଁ ଗୋଟେ କେମିତିକା ଅଡୁଆ କାମ କଲି, ଯେଉଥିପାଇଁ ମୋତେ କେହି କେବେ ପ୍ରୋଗ୍ରାମ (programming) କରିନଥିଲେ । ବିନା କିଛି ଯୁକ୍ତିରେ ମୁଁ ମୋର ହାତକୁ ମେଲେଇ ମୋର ସାଙ୍ଗ ଦେବୀକୁ କୁଣ୍ଡେଇ ଧରିଲି ।
ଗତକାଲି, ଆଜି ଓ ଆସନ୍ତାକାଲିର ରୋବଟମାନେ୨୦୮୫ ମସିହା ବେଳକୁ ଦେବୀ ଭଳି ସବୁ ପିଲାଙ୍କ ପାଇଁ କ’ଣ ବୋଣ୍ଡା ଭଳି ଗୋଟିଏ ଲେଖା ରୋବୋ ସମସ୍ତଙ୍କର ସାଙ୍ଗ ହେବ ?
ଆମକୁ ଅପେକ୍ଷା କରିବାକୁ ହେବ ଆଉ ସମୟ ଏ କଥା କହିବ, କିନ୍ତୁ ଏ କଥାକୁ ଅସ୍ଵୀକାର କରିହେବ ନାହିଁ ଯେ, ଆସନ୍ତା ୨୫ ବର୍ଷ ଭିତରେ ଆହୁରି ଅଧିକ ସଂକ୍ଷକ ରୋବୋ ଦେଖାଯିବେ ଏବଂ ମଣିଷ ଜୀବନର ସବୁ ସନ୍ଦର୍ଭରେ ମିଳିବେ ।ରୋବଟ କିଏ ଆଉ କଣ?
ଯଦି ତୁମେ କହୁଛ ରୋବଟ ଗୋଟିଏ ମେସିନ (ଯନ୍ତ୍ର) ଯାହାର ଗଠନ ଓ କାମ କରିବାର ପ୍ରଣାଳୀ ମଣିଷ ଭଳି, କେବଳ ଏତିକି ଯେ ସେ ହଠାତ କାମ କରେ ଆଉ ଏହାର କଥାବାର୍ତ୍ତା ଭାବ ବିହୀନ, ଯେତେବେଳେ ଏହା କାମ କରେ ଏହାର ଆଖି ଜଳୁଥାଏ, ତାର ଅର୍ଥ ତୁମେ ବହୁତ ରୋବଟ ବାଲା ସିନେମା ଓ ଟି.
ଭି.
କାର୍ଯ୍ୟକ୍ରମ ଦେଖୁଛ । କାରଣ, ପ୍ରକୃତରେ ରୋବଟ ଗୋଟିଏ “ବିଦ୍ୟୁତ ଚାଳିତ ଯନ୍ତ୍ର ଯାହା କମ୍ପ୍ୟୁଟର ପ୍ରୋଗ୍ରାମ (computer program ) କିମ୍ବା ଇଲୋକଟ୍ରୋନିକ ସର୍କିଟ (electronic circuits)” ମାଧ୍ୟମରେ ପରିଚାଳିତ ହୁଏ । ଏହା ଜରୁରୀ ନୁହେଁ କି ଏହା ଦେଖିବାକୁ ମଣିଷ ଭଳି ହୋଇଥିବ । ବୋଧହୁଏ ସେଇଥିପାଇଁ ଆମକୁ ଜଣାପଡୁନି ଆମର ଆଖପାଖରେ ବହୁତ ଗୁଡିଏ ରୋବଟ ଅଛନ୍ତି ।ସତରେ ?
କେଉଁଠି ସବୁ ?
ସତରେ ରୋବଟ ଆମର ଚାରିପାଖରେ ଅଛନ୍ତି । କଳକାରଖାନା, ଗୋଦାମ ଘର, ବଗିଚା, ଡାକ୍ତରଖାନା ଏମିତିକି ଆମ ଘରମାନଙ୍କରେ ମଧ୍ୟ ।  ଯିଏ ଦେଖିବାକୁ ବଡ ମେସିନ (ଯନ୍ତ୍ର) ର ହାତ ଭଳି, ଯେମିତିକି ମୋଟର ଗାଡି ତିଆରି କାରଖାନା ମାନଙ୍କରେ ଝଳେଇ କରିବା, ଯୋଡିବା ଓ ରଙ୍ଗଦେବାରେ ଦେଖିବାକୁ ମିଳେ । ରୋବୋ କେଶଠାରୁ ଆହୁରି ସରୁ ନଳୀରେ ଲାଗିଥିବା କ୍ୟାମେରା ହୋଇପାରେ ଯିଏ ଡାକ୍ତରଖାନା ମାନଙ୍କରେ ରୋଗୀମାନଙ୍କର ଅନ୍ତନଳୀ ଓ ଧମନୀ ନଳୀ ମଧ୍ୟରେ ଯାଇ ଅସୁବିଧା କେଉଁଠି ଅଛି ଖୋଜିଥାଏ । କିଛି ରୋବୋ ଚଉଡାଳିଆ ଗୋଲ ଡିସ୍କ ଭଳି, ଯିଏ ସମସ୍ତେ ଶୋଇଗଲା ପରେ ଘରେ ଓ ଅଫିସମାନଙ୍କରେ ଚଟାଣ ସଫାକରେ । କିଛି ରୋବୋ ଛୋଟ ଛୋଟ ଚକ୍କା ଥିବା ଗାଡି ଭଳି ଯିଏ ଯୁଦ୍ଧକ୍ଷେତ୍ରକୁ ଯାଇ ମାଟି ତଳେ ରଖାଯାଇଥିବା ବିପଦଜନକ ବିସ୍ଫୋରକମାନଙ୍କୁ ଠାବ କରିଥାଏ, ଏବଂ ଚନ୍ଦ୍ର ଓ ମଙ୍ଗଳ ଗ୍ରହମାନଙ୍କୁ ଯାଇ ସେଠାକାର ମାଟି-ପଥରର ନମୁନା ଓ ବିଭିନ୍ନ ଫଟୋମାନ ଉଠାଇ ପୃଥିବୀର ବୈଜ୍ଞାନିକମାନଙ୍କୁ ପଠାଇଥାଆନ୍ତି ।
ମୋର ଇଚ୍ଛା ହେଉଛି ମୁଁ ମୋ ନିଜପାଇଁ ଗୋଟିଏ ରୋବଟକୁ ପାଆନ୍ତି କି ?
ଯଦି ତୁମେ କେବେ କୌଣସି କମ୍ପ୍ୟୁଟର କିମ୍ବା ସ୍ମାର୍ଟ ଫୋନକୁ ବ୍ୟବହାର କରିଛ କିମ୍ବା ସେଥିରେ କାମ କରିଛ, ତାହାହେଲେ ତୁମେ ରୋବୋଟ ଦେଖିଛ । ଏମାନଙ୍କ ମଧ୍ୟରେ ମଧ୍ୟ ରୋବଟ ରହିଛି । ସେମାନଙ୍କ ମଧ୍ୟରୁ କେତେକଙ୍କର ନାମ ମଧ୍ୟ ଅଛି, ଯେମିତିକି “ଶୀରୀ” କିମ୍ବା “କାର୍ଟିନା” (ତୁମେ ଏମାନଙ୍କ ବିଷୟରେ ଶୁଣିଛ କି ?
)। ଏମାନେ ଆମକୁ ବହୁତ ଦରକାରି ତଥ୍ୟ ଯୋଗାଇ ଥାଆନ୍ତି – ସେ ସ୍କୁଲ ପ୍ରକଳ୍ପ (projects) ବିଷୟରେ ହେଉ କିମ୍ବା ରାସ୍ତାରେ ଯାତାୟାତ ସମ୍ବନ୍ଧୀୟ ହେଉ । ଯେମିତିକି, ଆଜି କେଉଁ ରାସ୍ତାରେ ଅଧିକ ଭିଡ, କେଉଁ ରାସ୍ତାରେ ଯିବା ସହଜ ହେବ?
କିମ୍ବା ଆମୋଦପ୍ରମୋଦ ସମ୍ବନ୍ଧୀୟ ଯେମତିକି କେଉଁଠି ଦୀପିକା ପାଦୁକନଙ୍କର ନୂଆ ସିନେମା ଲାଗିଛି ଆଉ ପରବର୍ତ୍ତୀ ଦୃଶ୍ୟ (show) କେତେବେଳେ ଅଛି ?
...ଏବଂ ଆହୁରି ଅନେକ କିଛି । ସେମାନେ ମଧ୍ୟ ଆମ ପାଇଁ ସିନେମା, ବସ୍, ରେଳ ଟିକେଟ ସଂରକ୍ଷଣ କରିପାରିବେ, ଆମ ପାଇଁ ତେଜରାତି ସଉଦା ମଗେଇ ପାରିବେ ଏମିତିକି ଫୁଟବଲ ଖେଳିସାରିଲା ପରେ ଆମର କେତେ ପରିମାଣର କ୍ୟାଲୋରି (calories) ନଷ୍ଟ ହେଲା ତାହା ନିର୍ଭୁଲ ଭାବରେ କହିପାରିବେ ।ରୋବଟର ଭବିଷ୍ୟତ କ’ଣ ?
ଯେତେଦୂର ରୋବଟର କଥା ଅଛି, ୨୦୪୦ ମସିହା ବେଳକୁ ଦୁନିଆ କେମିତି ହେବ ?
ହୋଇପାରେ ୨୦୪୦ ବେଳକୁ ରୋବଟ ଭାରତର ରାଜରାସ୍ତାରେ ଚଲାବୁଲା କରୁଥିବାର ଦେଖା ନ ଯାଇପାରନ୍ତି, କିନ୍ତୁ ଏହା ନିଶ୍ଚିତଯେ, ଆମ ଅଜାଣତରେ ରୋବଟ କିଛି ନା କିଛି ଢଙ୍ଗରେ, କେଉଁ ନା କେଉଁ ରୂପରେ ଆମ ଚାରିପାଖରେ ଥିବେ । ଏହାର ପୁରା ସମ୍ଭାବନା ଅଛିଯେ, ସେତେବେଳକୁ  ଚାଳକ ବିହୀନ “ରୋବଟ ଗାଡି” ଆମ ରାସ୍ତାରେ ଦଉଡୁଥିବେ । ହେଇପାରେ ଆମ ଆଖିଡୋଳାରେ ଅତି ସୂକ୍ଷ୍ମ ରୋବଟ ଆମକୁ ଫଟୋ ନେବାରେ ସାହାଯ୍ୟ କରିପାରେ, ସେତେବେଳେ ଆମକୁ ମୋବାଇଲ ଫୋନ କି କ୍ୟାମେରା ନେଇ ଫଟୋ ଉଠାଇବାକୁ ପଡିବ ନାହିଁ – ହେଲେ ଆମେ ସେଲଫି (selfies) କେମିତି ନେବା ?
ଛୋଟ ଛୋଟ ଉଡାଜାହଜ, ହେଲିକପ୍ଟର, ଯାହାକୁ ଡ୍ରୋନ କହୁଛନ୍ତି, ସେସବୁ ଆମ ଚାରିପାଖରେ ଉଡି ବୁଲୁଥିବେ ଆଉ ଆମ ଚିଠି, ପାର୍ଶଲ, କବାବ, ପିଜ୍ଜା ଆମ ପାଖରେ ପହଞ୍ଚାଉଥିବେ । ଏ କଥା ସତ ହୋଇପାରେ ପ୍ରେରକ (delivery boys) ମାନଙ୍କର ଆଉ କିଛି କାମ ନ ଥିବ ଏବଂ ଆମ ରାସ୍ତାମାନଙ୍କରୁ ଭିଡ କମିବାର ଆଶା ରଖାଯାଇପାରେ !
୨୦୮୫ ମସିହା ବେଳକୁ, ସେବେଠୁ ୪୫ ବର୍ଷ ପର ବେଳକୁ, କିଏ ଜାଣେ ରୋବୋମାନେ କ’ଣ କ’ଣ ସବୁ କରୁ ନ ଥିବେ ?
ସହରର ଏକ ଛୋଟବଗିଚାରେ ବିରାଟଓସ୍ତ ଗଛଟିଏ ଥିଲା। ସେଇ ଗଛରେ ଥିଲା ଗୋଟିଏ ଗୁଣ୍ଡୁଚିମୂଷା ପରିବାର। ଭିକି ଥିଲା ସେଇ ପରିବାରରୁ ଜଣେ, ଯାହାକୁ ବାହାପିଆ କଥା କହିବାକୁ ଭଲ ଲାଗୁଥିଲା। ଥରେ ତା’ ମାଉସୀପୁଅ ଭାଇ, କାଟୋ ତାକୁ ଦେଖା କରିବାକୁ ଆସିଥିଲା।
“ଆମେ ଆଜି ଗୋଟିଏ ବଡ଼ ନୌକାରେ ଯିବା,” ଭିକି କହିଲା। “ହେଲେ ମୋତେ ପାଣିକୁ ଭାରି ଡର। ମୁଁ ପହଁରି ପାରିବିନି,” କାଟୋ କାକୁତିବିନତୀ ହେଇ କହିଲା। “ଆରେ ଆ’, ବିଚରା ଗୁଣ୍ଡୁଚି!
ଭିକି ଯଦି ସାଥିରେ ଅଛି ତୁ ବ୍ୟସ୍ତ କାହିଁକି?
ମୁଁ ନୌକାରେ କେତେଥର ଯାଇଛି।”ଭିକି ଆଗୁଆ ହେଇ ବାଟ କଢ଼େଇ ନେଲା। ସେମାନେ ନଈକୂଳରେ ପହଞ୍ଚିଲେ।
ନୌକାଟିଏ ଗୋଟିଏ ଖୁଣ୍ଟରେ ବନ୍ଧା ହୋଇଥିଲା। ତେଣୁ ସେମାନେ ଦଉଡ଼ି ଉପରେ ଚାଲିଲେ। ନୌକା ଭିତରକୁ ଡେଇଁ ପଡିଲେ ଓ ଗୋଟିଏ କୋଣରେ ଚକାମାରି ବସିଗଲେ।
ଧୀରେଧୀରେ ନୌକାଟି ଗଛମାନଙ୍କ ମଝିରେ ବହି ଯାଇଥିବା ଅଙ୍କାବଙ୍କା ନଈରେ ପଡ଼ିଉଠି ଭାସିବାକୁ ଲାଗିଲା। ଅନେକ ହଂସ ପହଁରିପହଁରି ସେମାନଙ୍କ ଆଗକୁ ଚାଲି ଯାଉଥିବାର କାଟୋ ଦେଖିଲା। ମାଛମାନେ ପାଣିଭିତରୁ ମୁଣ୍ଡ ଉଠେଇ ତାଙ୍କୁ ଅଭିବାଦନ କରୁଥିଲେ। କେତେଗୁଡ଼ିଏ ହଂସ ତାଙ୍କ ଡଙ୍ଗା ଚାରିପଟେ ରାଜକୀୟ ଠାଣିରେ ପହଁରୁଥିଲେ।
ସେଗୁଡ଼ିକ ଏତେ ସୁନ୍ଦର ଦିଶୁଥିଲେ ଯେ କାଟୋ ସେମାନଙ୍କ ଭିତରୁ ଜଣକୁ ଛୁଇଁବାକୁ ଚେଷ୍ଟା କଲା ଓ ପାଣି ଭିତରକୁ ଗଳିପଡ଼ିଲା। ଯେମିତି ସେ ପାଣିର ଗଭୀରକୁ ଚାଲିଯାଇଛି, କିଛି ମାଛଙ୍କୁ ବି ସେ ଟପିଗଲା। “ରକ୍ଷାକର, ରକ୍ଷାକର!” ସେ ଗଳା ଫଟେଇ ଡାକି ଚାଲିଲା, କାରଣ ସିଏ ନୌକାଠୁ ଦୂରକୁ ଚାଲି ଯାଉଥିଲା।
ଭିକି କ’ଣ କରିବ ଜାଣିନଥିଲା। ସିଏ କେବଳ ଡଙ୍ଗାର ଏମୁଣ୍ଡରୁ ସେମୁଣ୍ଡକୁ ଏପଟସେପଟ ଧାଉଁଥିଲା ଓ ରଡ଼ି ଛାଡୁଥିଲା, ‘ଆରେ ବଞ୍ଚାଅ!’“ନୌକାର ଗୁଣ୍ଡୁଚି ପାଣିରେ ବୁଡ଼ିଯାଉଛି।” ହଂସଟିଏ କାଟୋ ପାଣିକୁ ଗଳିପଡ଼ିବା ଦେଖିଥିଲା। ସେ ତା’ ମୁଣ୍ଡଟି ତଳକୁ ଝୁଙ୍କେଇ ଥଣ୍ଟରେ କାଟୋକୁ ଟେକି ଆଣିଲା। ତା’ପରେ ସେ ତାକୁ ନୌକାକୁ ଫୋପାଡ଼ି ଦେଲା।
ଡରିଡରି ଥରିଥରି କାଟୋ ନିଜକୁ ଶୁଖେଇବାକୁ ଖରା ପଡୁଥିବା ଗୋଟିଏ କଣରେ ବସିପଡିଲା। ଭିକି ତା’ ପାଖରେ ଚୁପ୍‌ଚାପ୍‌ ବସିଲା। ଯେମିତି ତା’ ଦେହ ଶୁଖି ଉଷୁମ ହେଇଯାଇଛି, ସେ ଖୁସିରେ ରଡ଼ିଛାଡିଲା, “କେଡ଼େ ବାହାଦୁରି!
ଦେଖ, ମୁଁ ଘରକୁ ଫେରି ସମସ୍ତଙ୍କୁ ଏକଥା କେମିତି କହୁଛି।” ଏବେ ସେ ନିଜକୁ ଜଣେ ବୀର ନାବିକ ବୋଲି ଧରିନେଇଥିଲା-ସାହସୀ ଓ ବାହାଦୁର!
ନୌକା ଯେମିତି କୂଳରେ ଲାଗିଛି, ଗୁଣ୍ଡୁଚିଦୁଇଟି ଡିଆଁମାରି ଘରକୁ ଧାଇଁଲେ। କାଟୋ ତା’ ମୁଣ୍ଡଭିତରେ ବାହାଦୁରି କଥାଟାକୁ ସମ୍ଭାଳି ରଖିପାରୁନଥିଲା। ନୌକାଭଳି ତା’ ମୁଣ୍ଡଟା ଘୁରୁଥିଲା। ରାତି ଖାଇବା ଟେବୁଲରେ ସିଏ ଆଖିବୁଜି ନିଘୋଡ଼ ନିଦରେ ଶୋଇପଡ଼ିଲା।
ଫତିମା କୁ ରବିବାରଦିନ ମଧ୍ୟାହ୍ନ ବହୁତ ଭଲ ଲାଗେ। ରାଜମା ଏବଂ କୋଫ୍ତା ସଙ୍ଗେ ଭୋଜନ କଲା ପରେ ମା ସୋଫା ଉପରେ ବସି ଖବରକାଗଜ ପଢ଼ିବାକୁ ଲାଗନ୍ତି ଏବଂ ବାପା ନିଦଟିଏ ନେବାକୁ ଧୀରେ ଚାଲିଯାନ୍ତି।
ଫତିମା ସୁଯୋଗ ମିଳିଲା କ୍ଷଣି ନିକଟ ଘନ ସବୁଜ ଜଙ୍ଗଲକୁ ଚାଲିଯାଏ ଏବଂ ସେଠାରେ ବସି ବହି ସଙ୍ଗେ କଥାବାର୍ତ୍ତା କରେ।ସେସମୟରେ ଜଙ୍ଗଲର ଜୀବ ଶୋଇଥାନ୍ତି, ତେଣୁ ସେ ଏକଲା କୌଣସି ଗଛକୁ ଆଉଜି ବସି ପଢ଼େ।
ଫତିମା ଅର୍ଜୁନ ଗଛ ଛାଇ ରେ ବସି ଗଛ ଉପରର ଘନ ପତ୍ର ଦୁନିଆ କୁ  ଚାହିଁ ବାରେ ଲାଗେ। ମା ସାବଧାନ କରିଦେଇଥିଲେ ଯେ ସେ ଗଛ ଉପରେ ଚଢ଼ିବ ନାହିଁ, ଗଛ ତଳେ ରହିବା ହିଁ ତା’ପାଇଁ ସୁରକ୍ଷିତ ଅଟେ। ଫତିମା ଜାଣେ ନାହିଁ ଉପର ଦୁନିଆରେ କଣ ବିପଦ ଅଛି।କିନ୍ତୁ ସେଦିନ ଫତିମା ପାଇଁ ଗୋଟିଏ ଆଶ୍ଚର୍ଯ୍ୟ କଥା ଥିଲା।ଯେମିତି ସେ ନିଜ ବହିର ପୃଷ୍ଠା ଓଲଟାଇଲା, ହଠାତ ତା’ମୁଣ୍ଡ ଉପରେ କିଛି ପଡ଼ିଲା.......ଠକ୍!‘ଓହୋ!’ ପାଟି କରିଉଠି ମୁଣ୍ଡ ଘସିବାକୁ ଲାଗିଲା। ତାହା  ବହୁତ୍ ଛୋଟ ବହିଟିଏ ଥିଲା, ଏତେ ଛୋଟ ଥିଲା ଯେ ଏକ ମଟରମଞି ଯେତିକି ଥିଲା!
ଫତିମା ମୁଣ୍ଡ ଟେକି ଦେଖିଲା, ଗୋଟେ ଲୋମଶ ଜନ୍ତୁ ପତ୍ର ଭରା ଡାଳ ପଛରେ ଲୁଚିବାକୁ ଚେଷ୍ଟା କରୁଛି।“ଶୁଣ!
ଏହା କଣ ତୁମର ବହି ଅଟେ?” ଉପର ଦୁନିଆକୁ ସାବଧାନତା ସହକାରେ ଦେଖୁ ଦେଖୁ ସେ ପଚାରିଲା, କିନ୍ତୁ ତା’କୁ କୌଣସି ଉତ୍ତର ମିଳିଲା ନାହିଁ|
ମଟରମଞ୍ଜି ଭଳି ଏହି ଛୋଟ ବହି ଗୋପା ନାମକ ଏକ ଛୋଟ ଡରମାଉସ୍ ର ଥିଲା, ଯିଏ ଉପର ଦୁନିଆ ରେ ରହୁଥିଲା।ଗୋପାର ଛୋଟ ଘର ଅର୍ଜୁନ ଗଛ ଉପରେ ଶୁଖିଲା ନରମ ପତ୍ର ଏବଂ ଛୋଟିଆ କୋମଳ ଡାଳଗୁଡ଼ିକ ସହାଯ୍ୟ ରେ ତିଆରି ହୋଇଥିଲା। ଗୋପା ବହୁଥର ଫତିମା କୁ ଗଛ ତଳେ ପଢ଼ିବା ଦେଖି ଥିଲା ଏବଂ ତା’ମୁଣ୍ଡରେ ଲାଗିଥିବା ହଳଦିଆ ଫିତା ମଧ୍ୟ ତାକୁ ବହୁତ ଭଲଲାଗେ।
ଗୋପା ର ମା ତା’କୁ ତଳ ଦୁନିଆର ଉପଦ୍ରବ ବିଷୟରେ ସାବଧାନ କରିଥିଲା।ସମସ୍ତ ଜନ୍ତୁ ଫତିମା ଏବଂ ଅନ୍ୟ ମନୁଷ୍ୟଙ୍କୁ ଡରିକି ରହୁଥିଲେ ଏବଂ ତଳ ଦୁନିଆ ଠାରୁ ଲୁଚିକି ରହିବାକୁ ଚେଷ୍ଟା କରୁଥିଲେ।
ସେହି ରବିବାରଦିନ ଗୋପା ତା’ପତ୍ର ଭରା ଦୋଳିରେ ଝୁଲୁ ଝୁଲୁ ପଢ଼ୁଥିଲା। ସେ ଅନ୍ତିମ ପୃଷ୍ଠା ଓଲଟାଇବାକୁ ଯାଉଥିଲା ଠିକ୍ ସେତିକିବେଳେ ଯୋରରେ ପବନ ବୋହିଆସି ତା’ଛୋଟ ଲୋମଶ ହାତରୁ ବହିଟିକୁ ଉଡାଇ ନେଇଗଲା। ବହି ତଳକୁ ଗଡି ଗଛ ଡାଳ ରେ ଅଟକି ପବନରେ ଭାସି ତଳକୁ ଖସି ଫତିମା ର ମୁଣ୍ଡ ଉପରେ ପଡ଼ିଲା ଠକ୍!ଏହା ଦେଖି ଭୟରେ ଗୋପା ର ଲାଞ୍ଜ ହଲିବାକୁ ଲାଗିଲା ଏବଂ କାନ ଠିଆ ହୋଇଗଲା। “ଉପର ଏବଂ ତଳ ଦୁନିଆକୁ କେବେବି ମିଳିବା କଥା ନୁହେଁ!” ସେ ଭାବିଲା ଏବଂ ଝଟ୍ କରି କବାଟ ବନ୍ଦ କରିଦେଲା।
ଫତିମା ଗଛ ଉପରେ ଚଢ଼ିଲା ନାହିଁ, କିନ୍ତୁ ଆଖି ପାଖରେ ରଖି ବହିଟିକୁ ପଢ଼ିବାକୁ ଚେଷ୍ଟା କଲା। ବହିର ଅକ୍ଷର ବହୁତ ଛୋଟ ଥିଲା।ଶେଷରେ ସେ ନିଶ୍ଚୟ କଲା ଅନ୍ଧାରରେ ଯେଉଁ ଛୋଟିଆ ପ୍ରାଣୀ ଦେଖାଯାଇଥିଲା ତା’କୁ ସେ ବହି ଫେରାଇ ଦେବ।ଫତିମା ସତରେ ବହୁତ ଚାଲାକ୍ ଥିଲା – ଦ୍ୱିତୀୟ ରବିବାର, ସେ ପାଞ୍ଚଟି ଲାଲ୍ ବେଲୁନ୍ ନେଇ ନିଜ ଅଣ୍ଟା ର ଚାରିପଟେ ବାନ୍ଧିଦେଲା ଏବଂ ହଠାତ୍ ପବନରେ ଉଡ଼ିବାକୁ ଲାଗିଲା ଉପର ଦୁନିଆ ରେ!ଉପର, ଉପର ଆହୁରି ଉପର  ଯେତେବେଳ ଯାଏଁ  ସେ ଗଛ ଉପରେ ପହଞ୍ଚି ନ ଗଲା।
ଗୋପା ତା’ଲୋମଶ ଲାଞ୍ଜ କୁ  ଝାଡି ସଫା କରୁଥିଲା, ଠିକ ସେତିକିବେଳେ ସେ ଦେଖିଲା ପାଞ୍ଚଟି ଲାଲ୍ ବେଲୁନ୍ ଚମକୁଥିଲା!
"ଓହୋ, ବେଲୁନ୍!
କାହାରି ଜନ୍ମଦିନ ଅଛି ବୋଧେ!"
ସେ ଉତ୍ସାହିତ ହୋଇ ଦେଖୁଥିଲା। କିନ୍ତୁ ଇୟେ କଣ?ସେଠି ତ ସେ ହଳଦିଆ ଫିତା ବନ୍ଧା ଝିଅ ଥିଲା ଯାହା ଚାରିପଟେ ଏହି ଲାଲ୍ ବେଲୁନ୍ ବନ୍ଧା ଥିଲା।"ଦୌଡ଼!
ଏଠାରୁ ଦୌଡ଼ି ଯାଅ!"
ଗୋପା ପାଟିକଲା,"ତଳ ଦୁନିଆ ର ମନୁଷ୍ୟ ଏଠାକୁ ପହଞ୍ଚିଗଲେଣି।"
କିନ୍ତୁ ଫତିମା ଶୀଘ୍ର ପହଞ୍ଚି ଗଲା। ସେ ଗୋପା କୁ ବହି ଦେଖାଇ ପଚାରିଲା, “ଏଇଟା ତୁମର?”ଗୋପା ଝଟ୍ ବହି ଧରିନେଲା ଏବଂ ହସିଲା।ଫତିମା ଖିଲି  ଖିଲି ହସିଲା। ସେ ଦେଖିଲା ଗୋପା ତା’ଫିତା କୁ  ହିଁ ଦେଖୁଛି। ଫତିମା ଗୋଟେ ଫିତା କାଢି ସୁନ୍ଦର ଗୋଟେ ବୋ ବନେଇ ଗୋପାର ଲାଞ୍ଜ ରେ ବାନ୍ଧିଦେଲା।  ଗୋପା ଏବଂ ଫତିମା ହାତ ଧରାଧରି ହୋଇ ବୁଲିବାକୁ ବାହାରିଗଲେ!
ଫତିମା ଏବଂ ଗୋପା ଦୌଡ଼ିଲେ ଏବଂ ଘନ ଜଙ୍ଗଲର ଗଛ ରୁ ଗଛ କୁ ଡାଳ ରୁ ଡାଳ କୁ ଡେଇଁ ଚାଲିଲେ।ସେମାନେ ଡାଳ ରେ ମୁଣ୍ଡ ତଳକୁ କରି ଓହଳି ଶୋଉଥିବା ବାଙ୍କେ ବାଦୁଡି (ଫ୍ରୁଟ୍ ବ୍ୟାଟ୍ )କୁ ହାତ ଲଗାଇ ହଇରାଣ କଲେ। ବାଙ୍କେ ବାଦୁଡି କୁ ସେମାନେ ସେଭଳି ହଇରାଣ କରିବା ଭଲ ଲାଗିଲା ନାହିଁ। ବିରକ୍ତ ହୋଇ ସେ ଆଉଗୋଟେ ଡାଳ କୁ ଉଡ଼ିଗଲା।“ଏହି ପିଲାମାନେ ମୋତେ ବିଶ୍ରାମ କରିବାକୁ ଦେବେନାହିଁ,” ସେ ଭାବିଲା।ସଙ୍ଗେ ସଙ୍ଗେ ସେ ସ୍ୱପ୍ନଲୋକ କୁ ଚାଲିଗଲା।ଯେଉଁଠି ସେ ଗୋଟେ ଡିମିରି ଫଳ ଗଛ ରେ ଓହଳୁ ଥିଲା ଏବଂ ରସ ଭରା ମିଠା ଫଳ ଖାଉଥିଲା।
ଫତିମା, ଗୋପା ସାହାଯ୍ୟରେ ବୁଣାଳି ପିମ୍ପୁଡି ଉପରୁ ଡ଼େଇଁବା ଶିଖିଲା। ପିମ୍ପୁଡି ନିଜ କାମରେ ଏତେ ବ୍ୟସ୍ତ ଥିଲେ ଯେ ସେମାନଙ୍କୁ  “ହେ’ଲୋ” ମଧ୍ୟ କହିବାକୁ ତାଙ୍କର ସମୟ ନ ଥିଲା। ନିଜ ଲମ୍ବା ଲମ୍ବା ଗୋଡ ଏବଂ ପାଣି ଟୋପା ଭଳିଆ ଶରୀର ନେଇ ଗଛ ସାରା ଭରି ଯାଇଥିଲେ।ଏହି ବୁଣାଳି ପିମ୍ପୁଡି ଦଳଗତ ହୋଇ ରହିବାକୁ ପସନ୍ଦ କରନ୍ତି। ସେମାନେ ମିଳି ମିଶି ବଡ଼ ବଡ଼ ପତ୍ର କୁ ସିଲେଇ କରି ଆରାମଦାୟକ ବସା ତିଆରି କରିଥାନ୍ତି।
ତା’ପରେ ତାଙ୍କର ଗଛ ର ବେଙ୍ଗ ଫିର୍କୀ ସାଥେ ଭେଟ ହୋଇଗଲା।“ଏହା ଇନ୍ଦ୍ରଧନୁଷ ଭଳି ଦେଖା ଯାଉଛି।”ଫତିମା ଭାବିଲା। ଗୋଡ ହଳଦିଆ, ଆଖି ଲାଲ୍ ଏବଂ ଶରୀର ନେଳିଆ!” ଫିର୍କୀ ତା ଘନ ଜଙ୍ଗଲରେ ମନୁଷ୍ୟ କୁ ଦେଖି ଏତେ ଆଶ୍ଚର୍ଯ୍ୟ ହୋଇଗଲା ଯେ ଡାଳ କୁ ଜାବୁଡ଼ି ଧରିଥିବା ତାର ଗୋଡ଼ ଢ଼ିଲା ହେବାକୁ ଲାଗିଲା। ନିଜ କର୍କଶ ସ୍ଵର ରେ ସେ ଧୀରେ “ହେ’ଲୋ” କହିଲା ଏବଂ ଏକ ଝିଣ୍ଟିକା ଉପରେ ଝପଟା ମାରିଲା ଖାଇବାକୁ!“ମୁଁ ଭାବୁଥିଲି କି ବେଙ୍ଗ କେବଳ ତଳ ଦୁନିଆରେ ରହନ୍ତି,” ଫତିମା କହିଲା।ତାକୁ’ତା ଘର ପୋଖରୀ ଚାରିପଟେ ବେଙ୍ଗ ପଛରେ ଦୌଡ଼ିବା ଭାରି ଭଲଲାଗୁଥିଲା।
ହରି ହର୍ନାବିଲ୍ (କୋଚିଲା ଖାଇ ପକ୍ଷୀ) କିଛି ଦୂରରୁ ତାଙ୍କୁ ଦେଖୁଥିଲା। ସତରେ ସେ ତାଙ୍କ ସଙ୍ଗେ ମିତ୍ରତା କରିବାକୁ ଚାହୁଁଥିଲା। ସେ ବହୁ ମିଳାମିଶା ପ୍ରକୃତିର ପକ୍ଷୀ ଥିଲା କିନ୍ତୁ  ଅତ୍ୟାଧିକ ଜୋରରେ ରାବୁ ଥିବାରୁ କିଛି ପକ୍ଷୀ ତା’ଠାରୁ ଦୂରରେ ରହୁଥିଲେ, କିନ୍ତୁ ଗୋପା ଏବଂ ଫତିମା ଏହି କଥାକୁ ଖରାପ ନ ମାନି ତା’ସଙ୍ଗେ ମିତ୍ରତା କଲେ।
"ଉପର ଦୁନିଆ ତ ଏତେ ଭୟଙ୍କର ନୁହେଁ।" ଫତିମା ଭାବିଲା, "ମୁଁ କେତେ ବଡ଼ ମୂର୍ଖ ଥିଲି।""ତଳ ଦୁନିଆର ଲୋକ କେତେ ମଜାକିଆ ଅଟନ୍ତି।" ଗୋପା ଭାବିଲା, "ବର୍ତ୍ତମାନ ତ ମୋତେ ଆଉ ଟିକେ ବି ଡର ଲାଗୁ ନାହିଁ।"
"ହୁଁ..
ହୁଁ...ଉଁଉଁ!"
କାନ୍ଦ ଶୁଣା ଗଲା।"ଓହୋ!
ମୋତେ ଲାଗୁଛି, ବୌଦ୍ୟ କାନ୍ଦୁଛି," ଗୋପା କହିଲା।ତା’ତୀକ୍ଷ୍ଣ କାନ ଶବ୍ଦ କୁ ସୁବିଧାରେ ଚିହ୍ନି ନେଉଥିଲା।ଦୁଇ ସାଙ୍ଗ  ବୈଦ୍ୟ, ଗଛ ଉପରେ ରହୁଥିବା ସବୁଜ ଲାଜକୁରା ସାପ ପାଖକୁ ଗଲେ।
"କଣ ହେଲା ବୈଦ୍ୟ?
"ବୈଦ୍ୟ କାନ୍ଦିଲା। ଆଜି ସେ ଅନ୍ୟ ଦିନ ଅପେକ୍ଷା ଆହୁରି ଅଧିକ ସବୁଜ ଲାଗୁଥିଲା।"ସେମାନେ ସେ ଗଛ କୁ କାଟିଦେଲେ ଯେଉଁଠି ମୋ ଘର ଥିଲା। ବର୍ତ୍ତମାନ ମୁଁ ବୁଝିପାରୁ ନାହିଁ ମୁଁ କୁଆଡ଼େ ଯିବି?"
ସେ କାନ୍ଦିବାକୁ ଲାଗିଲା।ବାଙ୍କେ, ଦୀପୁ ଏବଂ ଅନ୍ୟ ପଶୁ ମଧ୍ୟ ନିଜ-ନିଜ ଘରୁ ବାହାରି ଆସିଲେ। ବୈଦ୍ୟ ଯେ ଘରହୀନ ଥିଲା।"ଗୋଟେ ନୁଆ ରାସ୍ତା ତିଆରି ହେବ ତେଣୁ ମନୁଷ୍ୟ ମୋର ଗଛ କାଟିଦେଲେ।" ବୈଦ୍ୟ କାନ୍ଦିଲା।ତାଙ୍କ ଘର କାଟି ଦେଉଛନ୍ତି!
ଉପର ଦୁନିଆ ବିପଦରେ ପଡ଼ିଛି ଏବଂ ହଇରାଣ ମଧ୍ୟ ହେଉଛି।
"ଆମେ ବୈଦ୍ୟ ର ସହାଯ୍ୟ କରିବା ଉଚିତ୍," ଗୋପା କହିଲା।ଫତିମା, ଗୋପା ଏବଂ ତାଙ୍କ ନୁଆ ସାଙ୍ଗମାନେ ମିଳି ଏକ ଅନୁସନ୍ଧାନ ଦଳ ବନେଇଲେ। ସେମାନେ ଖୋଜିଲେ ଏବଂ ଖୋଜିଲେ ଏବଂ ଖୋଜିଲେ ଏବଂ ଶେଷରେ ଖୋଜିନେଲେ ଗୋଟେ ବଡ଼ ସୁନ୍ଦର ଶକ୍ତ ଗଛର କୋଟର - ବୈଦ୍ୟ ପାଇଁ ଏକ ନୁଆ ଘର!
ଫତିମା ତା’ଘର ନରମ ପତ୍ର ଏବଂ ବୈଦ୍ୟ ର ମନମୁତାବକ ନାରଙ୍ଗି ରଙ୍ଗର ଫୁଲରେ ଭରିଦେଲା!ବୈଦ୍ୟ କୁ ତା’ନୁଆ ଘର ବହୁତ ଭଲ ଲାଗିଲା। "ମୋତେ ବିଶ୍ୱାସ ହେଉନାହି କି ମୋର ଏତେ ଗୁଡ଼ାଏ ସାଙ୍ଗ ଅଛନ୍ତି। ଆମେ ଗୋଟେ ପାର୍ଟି କରିବା କଥା," ସେ କହିଲା।
କଣ ପାର୍ଟି ଥିଲା ସେ!
ପ୍ରତ୍ୟେକେ ତାଙ୍କର ମନମୁତାବକ ଖାଦ୍ୟ ଆଣିଲେ। ଗୋପା ବାଦାମ୍ ଆଣିଲା, ହରି ଫଳ ଆଣିଲା, ବାଙ୍କେ ଏତେ ନିଦୁଆ ଥିଲା ଯେ କିଛି ଆଣିଲା ନାହିଁ। ପିମ୍ପୁଡି ଘର ସିଲାଇ ନରମ ପତ୍ରର ଗଦି ବସିବାକୁ ଆଣିଲେ।ଫିର୍କୀ ର ଝିଣ୍ଟିକା କେହି ନେଲେ ନାହିଁ। ବର୍ତ୍ତମାନ ଫତିମ ର ପାଳି ଥିଲା, ସେ ବେଲୁନ୍ ଆଣିଲା!ଏଭଳି ପ୍ରଥମ ଥର ହୋଇଥିଲା, ଉପର ଦୁନିଆ ଏବଂ ତଳ ଦୁନିଆ ମିଶି ଏକ ହୋଇଯାଇଥିଲେ।
ଫତିମା ର ଉପର ଦୁନିଆର ସାଙ୍ଗଙ୍କ ସଙ୍ଗେ ମିଳିବା: ଗୋପା ଏବଂ ତା’ସାଙ୍ଗ ଭାରତର ଘନ ଜଙ୍ଗଲରେ ବାସ କରନ୍ତି। ସେମାନେ ଆମ ମନୁଷ୍ୟ ଭଳିଆ ତଳ ଦୁନିଆରେ ରୁହନ୍ତି ନାହିଁ। ଉପର ଦୁନିଆରେ ସେମାନେ ଝୁଲୁଥିବା ଗଛ ଡାଳ ଏବଂ ହଲୁଥିବା ପତ୍ର ରେ ରହିଥାନ୍ତି।ଘନ ଜଙ୍ଗଲର ବହୁତ ଜୀବ ଗଛର ଉପର ଭାଗ(କେନୋପି) ରେ ରହନ୍ତି। ଯଦି ତୁମେ ଭାଗ୍ୟବାନ ଅଟ ତେବେ ତନ୍ମଧ୍ୟରୁ କିଛି ଜୀବ କୁ ଦେଖିପାରିବ, କିନ୍ତୁ ଏମାନଙ୍କ ମଧ୍ୟରୁ ଅଧିକାଂଶ ଜୀବ ନିଜକୁ କେମିତି ଲୁଚେଇବାକୁ ହେବ ତାହା ଜାଣନ୍ତି!
ତେଣୁକରି ତୁମକୁ ଧୈର୍ଯ୍ୟ ରଖିବାକୁ ପଡ଼ିବ।ଯେତେବେଳେ ବୈଜ୍ଞାନିକ ଏହି ଘନ ଜଙ୍ଗଲର କେନୋପି   ବିଷୟରେ ବିଷୟବସ୍ତୁ ସଂଗ୍ରହ କରିବାକୁ ଯାଆନ୍ତି ତ ଦୌଡି ଏବଂ ଶିଢ଼ି ବ୍ୟବହାର କରନ୍ତି କାରଣ ଏ ଗଛ ଗୁଡ଼ିକ  ଅତ୍ୟାଧିକ ଲମ୍ବା ହୋଇଥାଏ। କିଛି ଲୋକ ଏତେ ଉଚ୍ଚକୁ ଉଠିବା ପାଇଁ ବହୁତ ବଡ଼ ବଡ଼ ଗରମ ପବନ ବେଲୁନ୍ (ହଟ୍ ଏୟାର୍ ବେଲୁନ୍) ବ୍ୟବହାର କରନ୍ତି। ତୁମେ କଳ୍ପନା କରିପାରିବ କି ଫତିମା ନିଜ ବେଲୁନ୍ ସାହାଯ୍ୟରେ କେତେ ଉପରକୁ ଯାଇପାରିଥିବ?
ଏହି କିଛି ପ୍ରାଣୀ ସବୁଜ ଘନ ଜଙ୍ଗଲରେ ରହନ୍ତି:ମାଲାବାର୍ କଣ୍ଟାଯୁକ୍ତ ଡରମାଉସ୍: ଏହି ଛୋଟିଆ ଘନ ଲୋମଶ ଲାଞ୍ଜ ନେଇ ମୂଷା ଏବଂ ଗୁଣ୍ଡୁଚି ମୂଷା ର ସମ୍ମିଶ୍ରଣ ଭଳିଆ ଦେଖାଯାଉଥିବା  ପ୍ରାଣୀ, ଶାନ୍ତ ଘନ ଜଙ୍ଗଲରେ ରହିବାକୁ ଭଲ ପାଏ।  ଫଳ ଖାଇବାକୁ ଏବଂ ବେଳେବେଳେ ଏହାକୁ ଗୋଲ ମରିଚ ଚୋବାଇବାକୁ ଭଲ ଲାଗେ। ଏହି ଡରମାଉସ୍ ଝିଙ୍କ ଭଳିଆ ନିଜେ ଯାକିଯୁକି ହୋଇ ଲାଞ୍ଜ ବାହାରେ ବିଛାଇ ଶୋଇବାକୁ ଭଲପାଏ!ହର୍ନବିଲ୍: ଲମ୍ବା ଏବଂ ଶକ୍ତ ଥଣ୍ଟ ବାଲା ଏହି ପକ୍ଷୀ ଫୁର୍ତ୍ତିଲା ଏବଂ ରଙ୍ଗୀନ ହୋଇଥାନ୍ତି। ଏହି ପକ୍ଷୀ ମିଳାମିଶା କରିବା ଭଲ ପାଆନ୍ତି ଏବଂ ଫଳ,ପୋକ ଏବଂ ଛୋଟ ପଶୁ ଖାଇବାକୁ ଭାଲପାନ୍ତି। ଏହି ପକ୍ଷୀ ଗଛ କୋଟର ରେ ନିଜ ଘର ବାନ୍ଧିଥାନ୍ତି। ନିଜ ପାଖରେ ଶିଶୁ ପକ୍ଷୀ ଥିବାବେଳେ, ଆମେ ଯେଭଳି ଘର ବାନ୍ଧିଥାଉ ଠିକ ସେପରି ମାଟିରେ ଗଛ କୋଟରକୁ କାନ୍ଥ ବାନ୍ଧି ବନ୍ଦ କରିଦିଅନ୍ତି!
ଗ୍ରୀନ୍ ୱାଇନ୍ ସାପ:  ବଡ଼ ବଡ଼ ଗଛ ଉପରେ ରହୁଥିବା  ସବୁଜ ସାପ, ଏହା ପତ୍ର ମଧ୍ୟରେ ସହଜରେ ଲୁଚିଯାଏ। ଏହା ବହୁତ୍ ଧିରେ ଧିରେ ଚାଲେ। ଏହା କେବଳ ଭାରତରେ ହିଁ ନାହିଁ ବରଂ ଶ୍ରୀଲଙ୍କା, ବର୍ମା, ଥାଇଲ୍ୟାଣ୍ଡ୍, କାମ୍ବୋଡିଆ ଏବଂ ଭିଏତନାମ୍ ରେ ମଧ୍ୟ ଦେଖିବାକୁ ମିଳେ।ଗଛ ବେଙ୍ଗ:  ଗଛ ଉପରେ ଅନେକ ପ୍ରକାରର ଏବଂ  ଅନେକ ରଙ୍ଗର ବେଙ୍ଗ ଦେଖିବାକୁ ପାଉ। ଏମାନେ ଧଳା ଓଠ, ଲାଲ୍ କିମ୍ବା ହଳଦିଆ ଆଖି ଏବଂ ମାଟିଆ ଗୋଡ ର ହୋଇଥାନ୍ତି। ସାଧାରଣତଃ ଏମାନେ ବହୁତ ଛୋଟ ଆକାରର ହୋଇଥାନ୍ତି, ତୁମ ପାପୁଲି ଠାରୁ ମଧ୍ୟ ଅଧା ପରିମାଣର!
କାରଣ ଏମାନଙ୍କୁ ବହୁ କୋମଳ ଡାଳ ଗୁଡ଼ିକ ଉପରେ ଡେଇଁବାକୁ ପଡ଼ିଥାଏ। ନିଜ ଜୀବନର ଅଧିକାଂଶ ସମୟ ସେମାନେ ଗଛ ଉପରେ ହିଁ କାଟିଥାନ୍ତି।ଫ୍ରୁଟ ବ୍ୟାଟ୍ (ମେଗା ବ୍ୟାଟ୍): ଫଳ ବାଦୁଡି, ଏମାନେ ଉପରୁ ତଳକୁ ଓହଳି ରହିଥାନ୍ତି। କଳ୍ପନା କର, ଏମାନଙ୍କୁ ଦୁନିଆ କେମିତି ଦେଖା ଯାଉଥିବ| ଏମାନେ ଫଳ ଖାଇବା ଏବଂ ଗଛରେ ଝୁଲିବା ବହୁତ ଭଲ ପାନ୍ତି। ଏମାନେ ଅତ୍ୟାଧିକ ଯୋରରେ ରାବ କରିପାରନ୍ତି ତେଣୁ ବହୁ ଦୂର ରୁ ଆମେ ଏମାନଙ୍କ କଳରବ ଶୁଣି ପାରିବା। ଏମାନଙ୍କ ଦୃଷ୍ଟି ଏବଂ ଶୁଙ୍ଘିବା ଶକ୍ତି ବହୁତ ପ୍ରଖର ଅଟେ। ଏମାନେ ଫୁଲ ଏବଂ ଫଳ ରୁ ପରାଗରେଣୁ ବିକ୍ଷିପ୍ତ କରି ଆମର ସାହାଯ୍ୟ କରିଥାନ୍ତି।
ଆଇମାନିଜ ନାତୁଣୀ ସହିତ ତା’ଙ୍କ ଛପର ଘରବାରଣ୍ଡାରେ ବସିଥିଲେ । ଛୋଟ ଝିଅଟି ଆଇ ମା’ର ହାତକୁ ଟାଣି ଅନୁନୟ ହୋଇ କହିଲା “ମୋତେ ଗୋଟିଏ ଗପକୁହନା !”ଆଇମାକହିଲେ “ଗପ ?” । “ହଉ....... କହୁଛି ଶୁଣ । ଗୋଟିଏ ସାହସୀ ଝିଅର ଗପ ଶୁଣିବ ?” ନାତୁଣୀ ତୁରନ୍ତ ମୁଣ୍ଡ ହଲାଇ ହଁ କହିଲା । ଆଇ ମା’ କହିଲେ, “ତେବେ ଶୁଣ ।”
ଜଙ୍ଗଲ ଭିତରେ ଛୋଟ ଗାଁ’ଟିଏ ଥିଲା । ସେହି ଗାଁ ଭିତରେ ଛୋଟ ଛୋଟ କୁଡିଆ ଘରମାନଙ୍କର ଗୋଟିଏ ସାହି ଥିଲା । ସେହି ସାହିର ଗୋଟିଏ କୁଡିଆରେ କନ୍ଧ ଆଦିବାସୀ ସମ୍ପ୍ରଦାୟର ଏକ ପରିବାର ରହୁଥିଲେ । ଯିଏ ଜଙ୍ଗଲର ସବୁ କଥାକୁ ବହୁତ ଭଲ ଭାବେ ଜାଣିଥିଲେ । ଜଙ୍ଗଲର ଅଙ୍କାବଙ୍କା ରାସ୍ତା, ବଣ-ବୁଦା, ବଡ ବଡ ଶାଳ ଆଉ ମହୁଲ ଗଛ, ଏମିତିକି ନେଉଳ ଠାରୁ ଆରମ୍ଭ କରି ବାଘମାନଙ୍କର ପାଦ ଚିହ୍ନ, ଏବଂ ଆହୁରି ଅନେକ କଥା ସବୁ ।
‘ବୁର୍ଲିମୁଣ୍ଡି’ ଜଣେ ଛୋଟ ଆଦିବାସୀ ଝିଅ, ଯିଏ ସବୁଦିନେ ସକାଳୁ ଉଠିପଡେ । ସେ ତା’ଙ୍କ ଘର ପାଖରେ ଥିବା ଝରଣାରେ ଗାଧୋଇ ତା ମା’ଙ୍କୁ ମାଣ୍ଡିଆ ଜାଉ ତିଆରି କରିବାରେ ସାହାଯ୍ୟ କରେ । (ମାଣ୍ଡିଆ ଜାଉ ଯାହା ମାଣ୍ଡିଆ, ଖସା ଓ ଚାଉଳରେ ତିଆରି ଦଲ୍ଲିଆ ଭଳି ସ୍ଵାଦିଷ୍ଟ ଖାଦ୍ୟ) । ବୁର୍ଲିମୁଣ୍ଡି ତା ତାଟିଆକୁ ଚାଟିଚୁଟି ଖାଇଦିଏ ଏବଂ ଝରଣାରେ ବାସନ ମାଜିବା ପାଇଁ ତା’ ମା’ଙ୍କୁ ସାହାଯ୍ୟ କରେ ।
ଗାଁ’ର ସବୁ ମହିଳାମାନେ କବାଟରେ କୁଣ୍ଡି ଲଗେଇ, ଜଙ୍ଗଲ ପାଖରେ ଥିବା ପାହାଡ ଉପରକୁ ଜାଳେଣୀ କାଠ, ଫଳ ମୂଳ ଆଦି ସଂଗ୍ରହ କରିବା ପାଇଁ ଯାଆନ୍ତି । ପାହାଡିଆ ରାସ୍ତା ବହୁତ ଲମ୍ବା ଓ ତୀଖ, ହେଲେ ବୁର୍ଲିମୁଣ୍ଡି ଜଣେ ସାହସୀ ଝିଅ, ଯିଏ ମାଙ୍କଡ ଭଳି ଚଞ୍ଚଳ ଓ ଠେକୁଆ ଭଳି ଧୂର୍ତ୍ତ ଥିଲା । ବୁର୍ଲିମୁଣ୍ଡିର ବାପା ଓ ବଡଭାଇଙ୍କ ସହିତ ଗାଁର କିଛି ଯୁବକମାନେ ମଧ୍ୟ ସେହି ଜଙ୍ଗଲକୁ ଶିକାର କରିବା ପାଇଁ ଯାଉଥିଲେ । ଗାଁ’ର ଅନ୍ୟମାନେ ଜଙ୍ଗଲକୁ ଚାଷ କରିବା ପାଇଁ ଯାଆନ୍ତି ।
“ଦିନେ ବୁର୍ଲିମୁଣ୍ଡି ତା ମା’ଙ୍କ ମୁହଁର ଚିତା (ଟାଟୁ) ଆଉ ମାଳିରେ ତିଆରି ଗହଣା ମାନଙ୍କୁ ଦେଖି ପଚାରିଲା, ମା’ ମୁଁ କେବେ ତୁମ ଭଳି ମୋର ନାକ ଆଉ କାନ ଫୋଡେଇବି ଆଉ ମୁହଁରେ ଚିତା କରିବି ?” ଗୋଟିଏ ଲମ୍ବା ନିଶ୍ଵାସ ନେଇ ତା ମା’ କହିଲେ, ବୁର୍ଲି ସିଏ ବହୁତ ଦିନ ଅଛି । ଯେବେ ତୁମେ ବହୁତ ବଡ ହୋଇ ଯିବ, ସେତେବେଳେ ଯାଇ ଏହି ଗହଣା ସବୁ ପିନ୍ଧିବ, ତା ଆଗରୁ ନୁହେଁ । ଆଉ ମୁଁ କେବେ ତୁମ ମୁହଁକୁ ଛୁଞ୍ଚିରେ ଫୁଟେଇ ରଙ୍ଗେଇବାକୁ ଦେବିନି ।ବୁର୍ଲିମୁଣ୍ଡି ରାଗିଗଲା । ବଡ ହେବା ତ ବହୁତ ଦୂରର କଥା ଅଛି, କିନ୍ତୁ ଏବେ ତ ଖେଳିବାର ସମୟ ଥିଲା ।
ଦିନକର କଥା । ଖରା ଦିନ ଥାଏ – ଛୋଟ ବୁର୍ଲି ଚାରିଆଡକୁ ଅନାଇଲା । ଝରଣା ସବୁ ଶୁଖି ଯାଇଥାଏ କିନ୍ତୁ ଆମ୍ବ ଗଛରେ ସବୁଜ, ହଳଦିଆ-କମଳା ଏବଂ ନାଲି ନାଲି ଆମ୍ବ ସବୁ ଲଦି ହୋଇଥାନ୍ତି । ସେହି ଛୋଟଝିଅ ବୁର୍ଲି ଚଟକିନା ଗୋଟିଏ ଗଛକୁ ଚଢିଗଲା ଓ ପତ୍ର ଆଢୁଆଳରେ ଲୁଚିଗଲା ।
ସେ ତା ମା’ଙ୍କୁ ଡାକ ଦେଇ ପଚାରିଲା “ମା’ ମୁଁ କେଉଁଠି କୁହ ତ ?” ପ୍ରେମଶୀଳା ମାଝି, ବୁର୍ଲିମୁଣ୍ଡିର ମା’, ଏଣେତେଣେ ଖୋଜିବାର ଅଭିନୟ କରି କହିଲେ, ଆରେ ମୋତେ ତ ମୋ ଝିଅ କେଉଁଠି ମିଳୁନି । ଆଉକଣ ଗଛଭୁତ ତାକୁ କୁଆଡେ ନେଇଗଲା କି ?
ତାକୁ ଫେରାଇ ଆଣିବା ପାଇଁ ମୋତେ ତାହାହେଲେ ଯାଇ “ଯାନି” ଗୁଣିଆଙ୍କୁ ଡାକିବାକୁ ପଡିବ । ସବୁ ଆଦିବାସୀ ମାନେ ପ୍ରେତାତ୍ମାମାନଙ୍କୁ ଡରନ୍ତି ଯେଉଁମାନେ ପିଲାମାନଙ୍କୁ ନେଇଯାଆନ୍ତି ଓ ବିଭିନ୍ନ ଅଘଟଣ ମାନ ଘଟାଇଥାନ୍ତି ।“ମା’ ମୁଁ ଏଇଠି ଅଛି !” ଡରିକରି, କାନ୍ଦକାନ୍ଦ ହୋଇ ବୁର୍ଲିମୁଣ୍ଡି ହାତରେ ଗୋଟିଏ ଆମ୍ବ ଧରି ଧଡ୍ କରି ଗଛରୁ ତଳକୁ ଡେଇଁଲା । ସବୁ ମହିଳାମାନେ ହସି ଉଠିଲେ ।ପ୍ରେମଶୀଳା କହିଲେ “ହେ ବୁର୍ଲି, ଯାଅ ଯାଅ, ଆଉ କିଛି ଆମ୍ବ ତୋଳି ଆଣ, ଆମେ ତ କେବଳ ତୁମକୁ ଡରାଉଥିଲୁ ।”
ବୁର୍ଲି ରାଗିଗଲା । ସେ ମା’ଙ୍କ ଠାରୁ ଦୂରେଇ ରହିବାକୁ ଭାବିଲା ଓ ଘନ ଜଙ୍ଗଲ ଭିତରକୁ ଦୌଡି ପଳାଇଲା । “ମା’ ସବୁବେଳେ ମୋତେ ଭୁତ କଥା କହି ଡରାଉଛନ୍ତି, ସେ ମୁହଁକୁ ଫୁଲେଈ ମନେ ମନେ କହୁଥାଏ । ଜଙ୍ଗଲ ବହୁତ ଘଞ୍ଚ ଓ ଅନ୍ଧାରୁଆ ଥିଲା । ଚାରିଆଡୁ ପକ୍ଷୀମାନଙ୍କର ଚେଁ ଚେଁ ଶବ୍ଦ ଆଉ ମାଙ୍କଡମାନଙ୍କର ବୋବାଇବାର ଶବ୍ଦ ଶୁଭୁଥାଏ । ସାହସର ସହିତ ବୁର୍ଲି ଏକଲା ଆଗକୁ ଆଗକୁ ଚାଲିଥାଏ ।
ସେ ଭାବିଲା, ମୋ ବାପା ସବୁଦିନେ ଏଠାକୁ ଶିକାର ପାଇଁ ଆସୁଥିଲେ । କିନ୍ତୁ କାହିଁକି ସେ ମୋତେ କହୁଥିଲେ ଯେ, ଜଙ୍ଗଲ ଛୋଟ ଝିଅମାନଙ୍କ ଖେଳପଡିଆ ନୁହେଁ ବୋଲି ?
ହଠାତ୍ ଜଙ୍ଗଲରେ ବିଭିନ୍ନ ପ୍ରକାର ଶବ୍ଦ ହେଲା । ମହୁଲ ଗଛର ପତ୍ର ଯେତେବେଳେ ସର୍ ସର୍ ହୋଇ ହଲିଲା ପକ୍ଷୀମାନଙ୍କର ଚେଁ ଚେଁ ରାବ ଆହୁରି ବଢିଗଲା । ଗୁଣ୍ଡିଚିମୂଷାମାନେ ଡରରେ କିଟକିଟ କରିବାକୁ ଲାଗିଲେ ଓ ମାଙ୍କଡମାନେ ଶବ୍ଦ କରି ଗଛର କୋରଡରେ ଲୁଚିଗଲେ ।
“କ’ଣ ହେଲା ?” ଆଶ୍ଚର୍ଯ୍ୟ ହୋଇ ବୁର୍ଲି ଚାରିଆଡକୁ ଚାହିଁଲା ।ହଠାତ୍ ଘଡଘଡ ଶବ୍ଦ ହେବାରୁ ଛୋଟ ଝିଅ ବୁର୍ଲି ଘଡଘଡି ଭାବି ଉପର ଆକାଶକୁ ଦେଖିଲା । କିନ୍ତୁ ଘଡଘଡି ତ ନ ଥିଲା !
ତାହାହେଲେ ଏହା କ’ଣ ହୋଇପାରେ ?
ଏହା ଭାବିଲା ବେଳକୁ ସେ ଗୋଟିଏ ଗର୍ଜନ ଶୁଣିଲା । ଏଥରକ ତାର ଏ ଭାବନା ଭୁଲ ନଥିଲା । ଯେମିତି ଗୋଟିଏ ସଇତାନ ଗର୍ଜିଲାଭଳି ଗର୍ଜନ, ବହୁତ ଜୋରରେ ଥିଲା, ସତେଯେମିତି ଶାଳଗଛ ସବୁ କମ୍ପି ଉଠିଲେ । ବୁର୍ଲିମୁଣ୍ଡି ଭୟରେ ଥରିଉଠିଲା, ତା ହାତ-ଗୋଡ ସବୁ କାଲୁଆ ମାରିଗଲା, କାରଣ ସେତେବେଳକୁ ସେ ଜାଣିସାରିଥିଲା ଯେ ଆଖ ପାଖରେ କେଉଁଠି ଗୋଟିଏ ବାଘ ଶିକାର ପାଇଁ ଲୁଚିକରି ଅଛି !
ବୁର୍ଲି ମନେମନେ କହିଲା, “ମୁଁ ଏବେ କ’ଣ କରିବି ?” ସେ ପୁରା ଏକଲା ଥିଲା ଆଉ ତା’କୁ ବହୁତ ଡର ଲାଗୁଥାଏ । ଗୋଟିଏ ଝାଡି-ବୁଦା ସର୍ ସର୍ ହେଲା ଆଉ କ’ଣ ଗୋଟିଏ ହଳଦିଆ-କଳା ପତରିଆ ରଙ୍ଗ ଗଛ ଉହାଡରେ ଚକ୍ ଚକ୍ ଦେଖାଗଲା । ହଠାତ୍ ଦେଖିଲା ବେଳକୁ ନିଆଁ ପରି ଜଳୁଥିବା ଦୁଇଟି ଆଖି ଓ ମୁନିଆ ମୁନିଆ ଦାନ୍ତ ଦେଖେଇ ପ୍ରବଳ ଗର୍ଜନ କରି ଗୋଟିଏ ମହାବଳ ବାଘ ଆସି ବୁର୍ଲିମୁଣ୍ଡି ଆଗରେ ।ସେ ନିଶକୁ ହଲେଇ ଦାନ୍ତକୁ କଡମଡ କରୁଥାଏ ସତେ ଯେମିତିକି କିଏ ଶାଳରେ ଛୁରୀ ପଜଉଛି (ଧାର କରୁଛି) । ସେ ଭୟରେ ଚିଲେଇବାକୁ (ପାଟିକରିବାକୁ) ଯାଉଛିକି ନାହିଁ ହଠାତ୍ ତା'କୁ  ତା’ର ବାପାଙ୍କର ଉପଦେଶ ମନେପଡିଗଲା।
“ବାଘ ଦେଖିଲେ କେବେ ଡରିକରି ଚିଲେଇବ ନାହିଁ କି ଦୌଡିବ ନାହିଁ ବୁର୍ଲି ।” ତୁମେ ଡରିଯିବା ଜାଣି ବାଘ ତୁମ ଉପରକୁ ଝାମ୍ପି ପଡିବ (ପଞ୍ଝା ମାରିବ) । ଯଦି ପାଖରେ ନିଆଁ ଅଛି, ତେବେ ତାକୁ ନିଆଁ ଦେଖାଅ । ବାଘ ନିଆଁକୁ ଡରେ ।ବୁର୍ଲିମୁଣ୍ଡି ଟିକେ ବି ହଲଚଲ ହେଲାନାହିଁ । ସାହସୀ ଛୋଟ ଝିଅ ବୁର୍ଲି ଏମିତି ସ୍ଥିର ଭାବେ ଛିଡା ହୋଇ ରହିଲା, ସତେ ଯେମିତି ଗୋଟିଏ ଛୋଟ ଶାଳଗଛ ଛିଡା ହୋଇଛି । ତା’ର ହଠାତ୍ ମନେ ପଡିଲା ଯେ, ସକାଳେ ଯେତେବେଳେ ତା’ର ମା’ ଖାଇବା ତିଆରି କରୁଥିଲେ ସେ ସେତେବେଳେ ଦିଆସିଲିଟାକୁ ତା ପକେଟ ଭିତରେ ରଖିଦେଇଥିଲା । ଜଣା ନାହିଁ, ସେ ଏମିତି କାହିଁକି କରିଥିଲା ?
କିନ୍ତୁ ଏବେ ସେ ଜାଣିପାରିଲା । ଏଇଟା ତା’ର ସୌଭାଗ୍ୟ ଥିଲା । ଦିଆସିଲିଟା ତା ଜୀବନ ବଞ୍ଚେଇବା ପାଇଁ ଥିଲା !
ମହାବଳ ବାଘ ତା ଆଡକୁ ଦେଖିଲା ଆଉ ସେ ଦୁଇଜଣ ଆଖିକୁ ଆଖି ଦେଖିଲେ । ହଳଦିଆ କଳା ପତିରିଆ ବାଘର ଆଖି ଯେମିତି ଜଳୁଥାଏ । ବୁର୍ଲି ଟିକେବି ହଲଚଲ ହେଲା ନାହିଁ । ସେ ଜଣେ ସାହସୀ ଝିଅ ଓ ତା ମା’ଙ୍କର ଗେଲ୍ହି ଝିଅ । ବିଜୁଳି ବେଗରେ ସେ ତା ହାତକୁ ପକେଟରେ ପୁରେଇଲା, ଦିଆସିଲି ବାହାରକଲା ଆଉ ଗୋଟିଏ କାଠି ଜଳେଇଲା । ବାଘର ନଜର ଟିକେ ଏପଟ ସେପଟ ହେବାରୁ, ବୁର୍ଲି ତୁରନ୍ତ ଗୋଟିଏ ଶୁଖିଲା ଡାଳ ଉଠାଇଲା ଓ ତା’କୁ ଜଳେଇଦେଲା । ଗୋଟିଏ ରାକ୍ଷସର ଲହ ଲହକା ଜିଭ ଭଳି ନିଆଁ ଜଳି ଉଠିଲା ଓ ବାଘ ଡରି ପଛେଇଗଲା ।
ବାଘ ନିଆଁ ହୁଳା ଧରିଥିବା ବୁର୍ଲି ଆଡକୁ ଅନେଇଲା । କ’ଣ ମୁଁ ଏହାକୁ ଖାଇବି ?
ଲାଗିଲା ସେ ଏମିତି କିଛି ଭାବୁଛି, ତା ପରେ ତା’କୁ ଲାଗିଲା ଯେ ଏବେ ତାକୁ ଭୋକ ନାହିଁ । ବୋଧହୁଏ ସେ ଏବେଏବେ ଗୋଟିଏ ମାଙ୍କଡ ଖାଇଥିଲା ଆଉ ତା ପେଟଟା କୁଡ୍ କୁଡ୍ ହେଉଛି ।ଏହି ଛୋଟ ପତଳା ଝିଅଟିକୁ ଖାଇବା ପାଇଁ କାହିଁକି ମୁଁ ମୋର ଜୀବନକୁ ବିପଦରେ ପକେଇବି ?
ଏମିତି ଭାବି ସେ ତା’ର ଲାଞ୍ଜକୁ ହଲେଇ, ଗୋଟିଏ ଛୋଟିଆ ଗର୍ଜନ ଦେଇ ଅଧୀର ହୋଇ ପଛକୁ ଫେରି ପଳାଇଲା ।ଓହୋ । “ଆପେ ବଞ୍ଚିଲେ ବାପର ନାଁ ।” ବୁର୍ଲି ଅଣନିଶ୍ଵାସୀ ହୋଇ ଦୌଡି ଦୌଡି ଆସି ତା ମା’ଙ୍କ ପାଖରେ ପହଞ୍ଚିଲା ।
“ହେ ମା, ମୁଁ ଏବେ ଗୋଟିଏ ବାଘ ଦେଖିଲି ଆଉ ସେ ମୋତେ ଖାଇ ପାରିଲା ନାହିଁ !
ଧଇଁସଇଁ ହୋଇ ବୁର୍ଲି କହିଲା । ସବୁ ସ୍ତ୍ରୀଲୋକମାନେ ଜଣେ ଅନ୍ୟ ଜଣକୁ ଦେଖିଲେ ଓ ହସି ଉଠିଲେ ।ସେମାନଙ୍କ ମଧ୍ୟରୁ ଜଣେ ମଜ୍ଜାରେ କହିଲେ, ବୁର୍ଲି ତୁମେତ ଏତେ ସୁନ୍ଦର ଝିଅଟେ, ବାଘ ତୁମକୁ କାହିଁକି ଖାଇଲା ନାହିଁ ?
ବୁର୍ଲି ତା ମୁଣ୍ଡ କୁଣ୍ଡେଉ କୁଣ୍ଡେଉ ଥଙ୍ଗ ଥଙ୍ଗ ହୋଇ କହିଲା, “ମୁଁ ଜାଣିନି”, ବୋଧହୁଏ ମୋତେ ନିଆଁ ଜଳେଇ ଆସେ – ଏଇଥିପାଇଁ ।
“ନିଆଁ ଜଳେଇବା ?” ଏକା ଥରରେ ସବୁ ସ୍ତ୍ରୀଲୋକମାନେ କହିଉଠିଲେ । “ଏହା ଅସମ୍ଭବ !”ବୁର୍ଲିମୁଣ୍ଡି ଆଖି ଛଳଛଳ କରି କହିଲା, “କିନ୍ତୁ ମୁଁ ଜଳେଇଥିଲି ।”ଏଇ ସମୟରେ ତା’ର ମା’ ଆଗକୁ ଆସି କହିଲେ “ଚୁପ – ଖବରଦାର ଯିଏ ମୋ ଝିଅକୁ ପରିହାସ କରିବ।” ସେ ଜଣେ ସାହସୀ ଝିଅ ଆଉ ନିଶ୍ଚିତ ଭାବେ ବାଘକୁ ଡରେଇ ଘଉଡେଇ ଦେଇଥିବ । ମୁଁ ତା ପାଇଁ ଗର୍ବିତ !
ପ୍ରେମଶୀଳା ଏକଥା କହି ବୁର୍ଲିକୁ କୋଳେଇନେଲେ । ବୁର୍ଲିମୁଣ୍ଡି ମା’ଙ୍କ ହାତକୁ ଧରି ତା’ଙ୍କୁ ଆଲିଙ୍ଗନ କଲା ଓ ହସିଲା । ଓହୋ !
“ସେ କି ସୁନ୍ଦର ହସ ଥିଲା, ସତେ ଯେମିତି ଖରାଦିନର ଅନ୍ଧକାର ରାତିରେ ହଜାରେ ଜୁଳୁଜୁଳିଆ ପୋକ ଏକା ଥରକେ ଜଳି ଉଠିଲେ ।”
ଗପ ଶୁଣିସାରି ଛୋଟ ଝିଅଟି ତା’ ଆଇ ମା’ଙ୍କୁ ପଚାରିଲା “ବୁର୍ଲିମୁଣ୍ଡି ଏବେ କେଉଁଠି ?” ବୁଢୀମା’ ପାଟି ଚିପି ଚିପି ମନେ ମନେ ହସି ନାତୁଣୀକୁ କହିଲେ, “ବୁର୍ଲିମୁଣ୍ଡି ତୁମ ବୁଢୀ ମା’ ଛଡା ଆଉ କେହି ନୁହେଁ ଆଉ ସିଏ ତୁମ ସାମ୍ନାରେ ବସିଛି ।”
ବୁର୍ଲିମୁଣ୍ଡିର ଆଖି ଝଲସି ଉଠିଲା । ସେ ତା’ ବୁଢୀ ମା’ଙ୍କ କୋଳରେ ମୁଣ୍ଡ ରଖି ବଡ ଗର୍ବର ସହିତ କହିଲା, “ତୁମେତ ଦୁନିଆର ସବୁଠୁ ସାହସୀ ବୁଢୀ ମା’ ଆଉ ମୁଁ ତୁମ ଭଳି ସାହସୀ ହେବାକୁ ଚାହୁଁଛି !” ଏବଂ ଧୀରେ ଧୀରେ ନିଦରେ ଶୋଇପଡିଲା ।
ସକାଳୁମୋ ନିଦ ଭାଙ୍ଗିଲାବେଳକୁ ଦେଖିଲି ଖରା ପାଣିରେ ଚକ୍‌ଚକ୍‌ କରୁଛି। ମୁଁ କେଉଁଠି ଅଛି ବୋଲି ଭାବିଚାରିଆଡ଼କୁ ଚାହିଁଲି। ମୋର ମନ ପଡ଼ିଗଲା ଯେ, ବିରାଟ ନୀଳ ସମୁଦ୍ର ମଝିରେ ମୁଁ ଅଲିଭ୍‌ରିଡ୍‌ଲି କଇଁଛଛୁଆଟିଏ ମାତ୍ରା!
ମୁଁ ବର୍ତ୍ତମାନ ଯେଉଁଠି ପହଁରୁଛି, କେହି କେହି ତାହାକୁ ମହାସାଗରେ ବୋଲି କୁହନ୍ତି।ମୋର ଚାରିପଟେ ନୀଳ-ସୁବଜ ପାଣିର ତରଂଗ। ଉପରେ ବାଦଲ ସାଙ୍ଗରେ ଲୁଚକାଳି ଖେଳ ଖେଳୁଥିବା ସୂର୍ଯ୍ୟ।ମୋର ଡେଣା ଦୁଇଟିକୁ ଦେହରେ ଯାକି ଦେଇ ମୁଁ ଢେଉରେ କିଛି ସମୟଯାଏ କେବଳ ଭାସି ବୁଲିଲି। ପେଟ ତ ପୂରିଛି।ଦେହରେ ଖରା ବାଜୁଛି। ତେଣୁ ଚିନ୍ତା କ'ଣ!
ସକାଳରସୂର୍ଯ୍ୟ କିରଣ ମୋତେ ଉଷୁମ ଦେଲା ଏବଂ ମୁଁ ତାଜା ହୋଇଗଲି ମଧ୍ୟ। ଭାବୁଥିଲି ସାରା ଜୀବନ ଏଇଠି କଟେଇଦେବି। ଏହି ସମୟରେ ଦଳେ ମାଛ ମୋ ପାଖ ଦେଇ ଚାଲିଗଲେ। ସେମାନଙ୍କୁ ଗିଳିବ ବୋଲି ଗୋଟାଏ ବିରାଟ ମାଛମୋଡ଼ାଉ ଥିଲା। ବୁଝି ପାରିଲି, ପୂରା ଭୋକିଲା ମାଛଟା!
ମୋତେଦେଖିବା କ୍ଷଣି ତା'ର ପାଟିରୁ ଲାଳ ବୋହିଲା - ବାଃ!
କଇଁଛଛୁଆ ଜଳଖିଆ!
… ପ୍ରାଣ ବିକଳରେ ଧାଇଁଲି ମୁଁ। ମାଛରେ ସେ।
ହାଲିଆ ହୋଇ ଯାଉଥିଳି ମୁଁ। ଡେଣା ଅଟକି ଯାଉଥିଲା।ଏତିକି ବେଳେ ଗୋଟିଏ ବଡ଼ ଭେଳା ଦେଖିଲି।ଓଦା କାଠର ଗଣ୍ଡି ଗୁଡ଼ିଏ, ଚାରିପଟ ଦଳ ଜମି ଭେଲାପାଲଟି ଯାଇଥିଲା। ପାଣିରେ ଭାସି ଚାଲିଥିଲା ଭେଳାଟି।ଛୋଟ-ବଡ଼ କିଛି ସାମୁଦ୍ରିକ ଜୀବ ଭେଳାସହିତ ନିଶ୍ଚିନ୍ତରେ ଭାସି ଚାଲିଥିଲେ। ମୋର ସୌଭାଗ୍ୟ ଦେଖ!ମୁଁ ଭେଳା ଭିତରକୁ ଗଳି ଗଲି। ଏଥର ମୁଁ ନିପାଦ ଓ ନିଶ୍ଚିତ।ଭାବିଲି, ଏମିତି ସୁରକ୍ଷିତ ସ୍ୱର୍ଗଟିକୁ ଛାଡ଼ି ଆଉ କୁଆଡ଼େ ଯିବି ନାହିଁ।
ଭେଳାଉପରେଭାସି ଭାସି ଯିବା ଖୁବ୍‌ ଭଲ ଲାଗୁଥିଳା। ମନେ ହେଇଥିଲା ଯେମିତି ମୁଁ ଜାହାଜରେ ବସି ଦୁନିଆ ସାରାବୁଲୁଛି। ଏଥର ଭେଳାକୁ ଯାଇ ବାହାର ଦୁନିଆକୁ ଦେଖିବା ପାଇଁ ଇଚ୍ଛା କଲି। ରିଫ୍ (ଟାପୁ) ବୋଲି ଗୋଟିଏସ୍ଥାନ ବିଷୟରେ କେତେ ଅଦ୍ଭୁତ କଥାମାନ ଶୁନଇଥିଲି। ରିଫ୍ ହେଉଛି ପଥୁରିଆ ଅଞ୍ଚଳ। ସମୁଦ୍ର ପାଣି ମଧ୍ୟରେବୁଡ଼ି ରହିଥିବା ପଥର ଖଣ୍ଡମାନ ଏମିତି ଅଞ୍ଚଳକୁ ସୃଷ୍ଟି କରିଥାନ୍ତି। ଅସଂଖ୍ୟ କଇଁଛଙ୍କର ବାସସ୍ଥାନ।ରଙ୍ଗ ବେରଙ୍ଗ ଜନ୍ତୁମାନେ ମଧ୍ୟ ସେଠାରେ ରହନ୍ତି - ନିରୀହ କ୍ଲାଉନ୍‌ମାଛ ଠାରୁ ଆରମ୍ଭ କରି ବିଷବାହୀବିଛାମାଛ ପର୍ଯ୍ୟନ୍ତ। ପରୀରାଇଜ ଭଳି ଅପୂର୍ବ ସୁନ୍ଦର ଜାଗାଟିଏ ବୋଲି ସମସ୍ତେ କହନ୍ତି।
ମୁଁ ସେହି ସୁନ୍ଦର ଜାଗାଟିକୁ କିପରି ଖୋଜିପାଇବି। ହଠାତ୍ ସବୁଆଡ଼େ ଅନ୍ଧାର ହୋଇଗଲା। ଗୋଟିଏ ବିଶାଳ ଛାଇତଳେ ମୁଁ ଘୋଡ଼େଇ ହୋଇ ପଡ଼ିଲି। ଡରିମରି ଉପରକୁ ଚାହିଁ ଦେଖିଲି ବିରାଟ କଇଁଛ ଗୋଟାଏ। ଏତେବଡ଼ କଇଁଛ ମୁଁ ଆଗରୁ କେବେ ଦେଖି ନଥିଲି। ତା'ର ପିଠି କୋମଳ ଓ ଖଦଡ଼ିଆ। କଇଁଛର ପିଠି କ'ଣ କୋମଳ ହୋଇପାରେ?
ମୁଁ ତ ଜାଣେ କଇଁଛର ପିଠି ଖୁବ୍ ଟାଣ ବୋଲି!
ମୋତେ ଚାହିଁ ସେ କହିଲା - ଆଶ୍ଚର୍ଯ୍ୟ ହୋଇଗଲୁ କି?
ମଜାଳିଆ ଓ ଘାଗଡ଼ା କଣ୍ଠରେ ପ୍ରଶ୍ନ - ଆଶ୍ଚର୍ଯ୍ୟ ହେବାରେ କ'ଣ ଅଛି?
ମୁଁ ତ ''ଚମଡ଼ା ପିଠିଆ'' (ଲେଦର୍‌ ବ୍ୟାକ୍) କଇଁଛ!
ଆପଣଙ୍କରନାଆଁ…?
ମୋର ଅସ୍ପଷ୍ଟ ସ୍ୱରରେ ପ୍ରଶ୍ନ। ଆପଣ କୁଆଡ଼େ ଯାଉଛନ୍ତି ଆଜ୍ଞା?
ରିଫ୍‌କୁ। ଯେଉଁଠି ଅନ୍ୟକଇଁଛମାନେ ରହୁଛନ୍ତି।ନାଇଁରେ!
ଇଚ୍ଛାତ ହେଉଛି ସେମିତି ଆରାମଦାୟକ ଜାଗାରେ ଯାଇ ରହିବାଲାଗି। କିନ୍ତୁ ଜେଲିମାଛ ଖୋଜାରେ ତ ମୋର ଦିନଯାଉଛି!
ଜେଲି ମାଛ ହିଁ ମୋର ଆହାର।ଜେଲିମାଛ ଆପଣ କେଉଁଠି ପାଆନ୍ତି?
ଗଭୀରସମୁଦ୍ର ଭିତରେ। ବୁଝିଲୁ, ଥରେ ଥରେ ମୋତେ ହଜାରେ ଫୁଟ ଗଭୀର ପାଣିରେ ଯାଇ ସେମାନଙ୍କୁ ଖୋଜିବା ପାଇଁପଡ଼େ। କେବେ କେବେ ମୋତେ କାନାଡା ଦେଶ ପର୍ଯ୍ୟନ୍ତ ଯିବାକୁ ହୁଏ। ସେଠାରେ ପାଣି ଏତେ ଥଣ୍ଡା ଯେ, ଅନ୍ୟକେହି ସରୀସୃପ ବ୍ଞ୍ଚିପାରନ୍ତି ନାହିଁ।
ଆପଣଯଦି ଖରାପ ଭାବିବେ ନାହିଁ ମୁଁ ଗୋଟିଏ କଥା ପଚାରିବି। ପଚାର।ଆପଣଙ୍କରଓଜନ କେତେ ହେବ….
ଆଜ୍ଞା?
ଚମଡ଼ାପିଠିଆ କଇଁଛ ମୋ ପ୍ରଶ୍ନରେ ହସି ଉଠିଲା। ବାହାଦୁରି ଦେଖାଇ କହିଲା - ଆରେ ପିଲା, ଚର୍ବି ସହ ମୋ ଓଜନ600 କିଲୋଗ୍ରାମ୍। ସେଇଥିପାଇଁ ମୁଁ ବହୁ ଦୂରକୁ ପହଁରି ଯାଇପାରେ। ମୋର ଓଜନ ନେଇ ମୁଁ ବେଶ୍ ଖୁସି।ହେଲା ତ?
ଏଥର ମୋତେ ଯିବାକୁ ହେବ।
ଆଚ୍ଛା ଯିବା ଆଗରୁ ମୋତେ ଟିକେ କହିବେ କି ମୁଁ ସେହି ରିଫ୍ ଜାଗାଟି କେମିତି ପାଇବି?
ପହଁରି ଯିବା ପୂର୍ବରୁ ଡେଣାରେ ଇଙ୍ଗିତ କରି ଚମଡ଼ା ପିଠିଆ କହିଲା - ସେଇ ଦିଗରେ ଯାଆ।''ବହୁତ ଧନ୍ୟବାଦ ଆଜ୍ଞା। ଆପଣଙ୍କ ଯାତ୍ରା ସଫଳ ହେଉ।'' ଏହା ପରେ ମୁଁ ରିଫ୍ ରାସ୍ତାରେ ମୁହାଁଇଲି।
ରିଫ୍‌ରେପହଞ୍ଚିବା ପରେ ପରେ ମୋର ''ଛଞ୍ଚାଣ ଥଣ୍ଟିଆ'' (ହକ୍‌ସବିଲ୍‌) କଇଁଛ ସହିତ ବନ୍ଧୁତା ହୋଇଗଲା। ତାହାରପାଟି ଛୁଞ୍ଚାଣର ଥଣ୍ଟ ଭଲି ବଙ୍କା ବୋଲି ତା'ର ଏମିତି ନାଆଁ। ଦିନେ ଆମେ ଦୁହେଁ 'ସବୁଜ କଇଁଛ (ଗ୍ରାନ୍ଟଟଲ୍) କୁ ଭେଟିଲୁ?
ଛଞ୍ଚାଣ ଥଣ୍ଟିଆ ପଚାରିଲା - ''ତା'ର ବୟସ କେତେ ହବେ କହିଲୁ?''
ପଚାଶ ବର୍ଷ ପ୍ରାୟ। ଆଶ୍ଚର୍ଯ୍ୟ ହୋଇଗଲି ମୁଁ - ''ପଚାଶବର୍ଷରେ ମଧ୍ୟ ପୁରା ତରୁଣୀ ଭଳି ଦେଖାଯାଉଛି''!
''-ହଁ,ଠିକ୍ କହୁଛ। ସବୁଜ କଇଁଛ କେବଳ ଶିଭଳି (ଆଲ୍‌ଜି) ଓ ସମୁଦ୍ରର ଘାସ ଖାଇ ବଞ୍ଚେ। ତେଣୁ ତାହାକୁ ସାବାଳକହେବା ପାଇଁ ପ୍ରାୟ ତିରିଶ ବର୍ଷ ଲାଗିଯାଏ। ତୋ, ମୋ ଭଳି ସେ ଦଶବର୍ଷରେ ସାବାଳକ ହୋଇଯାଏ ନାହିଁ।''
-''ଆଉ ଜାଣୁ'', ସେ ପୁଣି କଥା ଆରମ୍ଭ କଲା - ''ଏ ସବୁଜ କଇଁଛଟି ଅଣ୍ଡା ଦେବାପାଇଁ କୁଆଡ଼େ ଯାଏ?
ସମୁଦ୍ରମଝିରେ ଥିବା ଉପହ୍ରଦକୁ। ସେଠାରେ ସଫା ନୀଳ ପାଣି। ଚକ୍‌ଚକ୍‌ ଧଳାବାଲି ……… ଅତି ସୁନ୍ଦର ଜାଗା।''-''ତୁ ଯାଇଛୁ ସେଠାକୁ?''
-''ହଁ, ଯାଇଛି। ପ୍ରବାଳ ଗଦା ଉପରେ ଘୁଷୁରି - ଘୁଷୁରି ତାହାର କୂଳକୁ ଯିବା ପାଇଁ ପଡ଼େ।''ତାକଥା ଶୁଣି ମୁଁ ମୁହଁ ମୋଡ଼ି ଦେଲି - ''ସେ ମୁନିଆ ମୁନିଆ ପ୍ରବାଳ ଉପରେ ଚଢ଼ି ଯିବା ଦରକାର ନାହିଁ।ମୋର ନରମ ପେଟ ପାଇଁ ସରୁବାଲିରେ ଚାଲିବା ଭଲ।''
''ନଦୀ ମୁହାଣ ପାଖାପାଖି ଜାଗା ଦେଖି ଥଣ୍ଡା ଦିଅନ୍ତି ବୋଲି ମୋତେ ଗୋଟିଏ ଅଲିଭ୍‌ରିଡ୍‌ଲି କଇଁଛ କହିଲା। ସେହି କଇଁଛ ମୁହଁରୁ ନୂଆ ଶବ୍ଦଟିଏ ଶୁଣିଲି, ''ଆରିବାଡ଼ା''। ସ୍ପେନୀୟ ଭାଷାରେ ଏହାର ଅର୍ଥ ''ଆଗମନ''। ଆମ ରାଜ୍ୟ ଓଡ଼ିଶାରେ ଯେମିତି ଅଳିଭ୍‌ରିଡ୍‌ଲି କଇଁଛମାନେ ଥଣ୍ଡା ଦେବା ପାଇଁ ଏକ ସଙ୍ଗରେ ହଜାର-ହଜାର ସଂଖ୍ୟାରେ ଆସନ୍ତି, ମେକ୍‌ସିକୋ ଓ କୋଷ୍ଟାରିକାକୁ ମଧ୍ୟ ସେହିଭଳି ଭିଡ଼ ଜମାଇ ଯାଆନ୍ତି।
ରିଫ୍‌ରେ କିଛି ବର୍ଷ ମୋର ସୁଖରେ କଟିଲା। ମୋର କେତେ ଜ୍ଞାତି କଇଁଛମାନଙ୍କ ସହିତ ଭେଟ ହେଲା। ଏହାଛଡ଼ା କିଛି ସବୁଜ ଓ ଛଞ୍ଚାଣ ଅଣ୍ଟିଆ କଇଁଛଙ୍କ ସହିତ ମଧ୍ୟ। ସେଠାରେ ପୁଣି ''ଲଗରହେଡ୍'' କଇଁଛ ଦେଖିଲି - ବିଶାଳ ମୁଣ୍ଡବାଲା ସେମାନେ। ମୋ ଜାତିର ରିଡ୍‌ଲି କଇଁଛ ମଧ୍ୟ ଭର୍ତ୍ତି ହୋଇଥିଲେ।
ଦିନେ ହଠାତ୍ ମୋର ମନେହେଲା ଯେ, ମୁଁ ବଡ଼ ହୋଇଗଲିଣି!
ଏଥର ମୋତେ ଏଇ ଯାଗା ଛାଡ଼ିବାପାଇଁ ପଡ଼ିବ। କେମିତି ଏହା ମୋର ମନକୁ ଆସିଲା ଜାଣେନା। ବୋଧହୁଏ ମୋ ଭିତରର ଚେତନା ମୋତେ ଜଣେଇ ଦେଲା ଯେ, ଅନ୍ୟ ରିଡ୍‌ଲି କିଁଛମାନଙ୍କ ସହିତ ମୋତେ ମଧ୍ୟ ଉତ୍ତର ଦିଗକୁ ଯାତ୍ରା କରିବା ପାଇଁ ହେବ। ଭାରତ ମହାସାଗରର ପୂର୍ବ ତଟରେ ଗୁଡ଼ାଏ ଦିନର ଯାତ୍ରା। ଅବଶେଷରେ ମୁଁ ଓଡ଼ିଶାରେ ପହଞ୍ଚିବି। ତାହାର ବିସ୍ତାରିତ ନରମ ବାଲି-ଶଯ୍ୟା ହେବ ମୋର ଥଣ୍ଡା ଦେବାର ସ୍ଥାନ।ମୋର ଦିଗ ନିର୍ଣ୍ଣୟ ଶକ୍ତି ଓ ପ୍ରବୃତ୍ତ ଦ୍ୱାରା ମୁଁ ସେଠାରେ ପହଞ୍ଚିବାର ରାସ୍ତା ସହଜରେ ପାଇଯିବି।
- ''ଓ, ସେତ ମୋଟେ 2000 କିଲୋମିଟରର ବାଟ।'' ଅଲଗା ଦିଗରେ ପହଁରି ଯାଉଯାଉ ଗୋଟେ ''ଲଗର ହେଡ୍‌'' ଏମିତି ମନ୍ତବ୍ୟ ଦେଲା। ସତେକି ଫୁଟାଣି ମାରୁଛି!
ଲଗର୍‌ହେଡ୍ କଇଁଛମାନଙ୍କୁ କାଲିଫର୍ଣ୍ଣିଆ ତଟରୁ ବାହାରି ପ୍ରଶାନ୍ତ ମହାସାଗର ଅତିକ୍ରମ କରି ଜାପାନ ଦେଶର ସାଗର ତଟ ଯାଏ ଯିବା ପାଇଁ ହୁଏ। 15,000 କିଲୋମିଟରର ଦୀର୍ଘ ଯାତ୍ରା କରି ସେମାନେ ସେହି ସ୍ଥାନରେ ଅଣ୍ଡା ଦେଇଥାନ୍ତି। ବାପ୍‌ରେ!
ସେଥିପାଇଁ ତ ସେ ଏମିତି କଥା ଗୋଟେ କହିଦେଇ ଗଲା!
ସେମିତି ବଡ଼ମୁଣ୍ଡିଆ କଇଁଛଗୁଡ଼ା ବଡ଼ ବଦରାଗି। ସେଥିପାଇଁ ଅନ୍ୟମାନେ ତାଙ୍କର ପାଖ ମାଡ଼ନ୍ତି ନାହିଁ। ମୁଁ ମଧ୍ୟ ଆଡ଼େଇ ହୋଇ ଚାଲିଗଲି। ଗୋଟିକ ଉପରେ ଗୋଟିଏ କରି ମୋର ପ୍ରିୟ ଖାଦ୍ୟ ଉଡ଼ନ୍ତା ମାଛମାନଙ୍କୁ ପେଟ ଭରି ଖାଇ-ଖାଇ ଚାଲିଲି।
ଏବେମୋ ପାଇଁ ଗୋଟେ ଯାତ୍ରା ଆରମ୍ଭ ହେଲା। ମୋ ସାଙ୍ଗରେ ଅଗଣିତ ଅଲିଭ୍‌ରିଡ୍‌ଲି ପହଁରି ପହଁରି ଚାଲିଥିଲେ।ଯାତ୍ରା ଟା ମୋଟେ ସହଜ ନୁହେଁ। ଏହା ଏକ ଅକ୍ଲାନ୍ତ ସନ୍ତରଣ। ବାଟରେ ଅନେକ ବିପଦର ସମ୍ଭାବନା ରହିଛି।ଏହା ମଧ୍ୟରେ ମୋର ଶରୀର ବେଶ୍ ବଡ଼ ହୋଇଯାଇଛି। ଅଧିକାଂଶ ମାଛ ମୋ ତୁଳନାରେ ଛୋଟ। କିନ୍ତୁ ସାର୍କମାଛରହାବୁଡ଼ରେ ପଡ଼ିଯାଇପାରେ।ତା ଛଡ଼ା ସାର୍କଠାରୁ ଆହୁରି ବିପଦଜନକ ହେଉଛି ମାଛଧରା ଜାଲ। ତେଣୁ ଖୁବ୍ ସତର୍କହୋଇ ଆଗେଇ ଚାଲିଲି ମୁଁ। ଜାଲ ନିକଟରୁ ନିଜକୁ ଦୂରେଇ ନେଉଥାଏ, ବିଶେଷ କରି ବେଶୀ ବିପଦଜନକ ଟ୍ରଲରଡଙ୍ଗାମାନଙ୍କରେବନ୍ଧାଥିବା ଡାଲ ଗୁଡ଼ିକୁ।ମୁଁ ତ ସେ ବିପଦ ରୁ ବର୍ତ୍ତିଗଲି କିନ୍ତୁ ମୋର ଅନେକ ବନ୍ଧୁ ମୋଭଳି ଭାଗ୍ୟବାନ୍ନଥିଲେ।
ଶେଷରେମୁଁ ଓଡ଼ିଶାର ଗହୀରମଥା କୂଳରେ ପହଞ୍ଚିଲି। ରିଡ୍‌ଲି କଇଁଛମାନଙ୍କର ଅଣ୍ଡା ଦେବା ପାଇଁ ଗହୀରମଥା ହେଉଛିସବୁଠାରୁ ବଡ଼ ଯାଗା। ଭାରତ ମହାସାଗରର ବେଶୀ ସଂଖ୍ୟକ ରିଡ୍‌ଲି କଇଁଛ ଅଣ୍ଡା ଦେବା ଲାଗି ଏହି ସ୍ଥାନକୁଆସିଥାନ୍ତି।ଶେଷରେମୋର ପ୍ରଥମ ଅଣ୍ଡା ଦେବାର ଦିନ ଉପସ୍ଥିତ ହେଲା। ସାଧାରଣତଃ ଆମେ ରାତିରେ ଅଣ୍ଡା ଦେଇଥାଉ। ସମୁଦ୍ରରେଜୁଆର ଆସିବାଯାଏ ମୋତେ ଅପେକ୍ଷା କରିବାପାଇଁ ପଡ଼ିବ ବୋଲି ମୁଁ ଜାଣିଥିଲି। ତାହାହେଲେ ମୋତେ ଗୁଡ଼ାଏବାଟ ବାଲି ଉପରେ ଘୁଷୁଡ଼ିବାକୁ ପଡ଼ିବ ନାହିଁ। ସେହିପରି ହେଲା। ସମୁଦ୍ର ଢେଉରେ ମୁଁ ଗୁଡ଼ାଏ ବାଟ ଠେଲିହୋଇଚାଲିଆସିଲି। ଏହାପରେ ପାଦ ତଳେ ଭୂମିର ସ୍ପର୍ଶ!
ଦୀର୍ଘ କେତେ ବର୍ଷପରେ!
ପ୍ରଥମରେ ବଡ଼ ଅଦ୍ଭୁତ ମନେହେଲା।ପାଣିରୁ ବାହାରି ବେଲାଭୂମିରେ ଶୁଖିଲା ଯାଗା ଗୋଟିଏ ଖୋଜିଲି। ସେଥିପାଇଁ ଆଗ ଡେଣା ଦୁଇଟିର ସାହାଯ୍ୟରେନିଜକୁ କିଛିବାଟ ଆଗକୁ ଘୋଷାଡ଼ି ନେଲି।
ମଝିରେଟିକେ ଅଟକି ମୁଁ ଆଗକୁ ଚାହିଁଲି। ବେଳାଭୂମି ଖୁବ୍ ବିସ୍ତୃତ ଥିଲା। ଅନ୍ଧାରିଆ ମଧ୍ୟ। ତା'ର ପଛକୁଅନେକ ବୁଦା ଓ ବାଲିକୁଦା। ଆହୁରି ପଛକୁ ବଡ଼ ଜଙ୍ଗଲଟାଏ ଅଛି ବୋଲି ମଧ୍ୟ ଶୁଣିଥିଲି। ତାହାର ନାଆଁଭିତର କନିକା। ଜାଗାଟି ଲୁଣିପାଣି କୁମ୍ଭୀର, ଅହୀରାଜ ସାପ ଓ ଅନ୍ୟାନ୍ୟ ଜନ୍ତୁରେ ପୂର୍ଣ୍ଣ।
ଅକସ୍ମାତ୍ ମୁଁ ଗୋଟିଏ ଚାରିଗୋଡ଼ିଆ ଜନ୍ତୁକୁ ଦେଖିଲି।ବାଲିରେ କଇଁଛ ଅଣ୍ଡାଥିବା ବସାକୁ ସେ ଖୋଳି ଚାଲିଥିଲା।ମୁଁ ବହୁତ ଜଲ୍‌ଦି ପାଣି ଭିତରକୁ ଫେରି ଆସିଲି।ରାତି ବଢ଼ିବାପରେ ପୁଣି ଭୂମିରେ ପାଦ ଦେଲି।ଘୁଷୁରି ଘୁଷୁରି ଯାଇ ବେଳାଭୂମିର ''ଇପୋମିଆ'' ଲତାମାନଙ୍କ ଭିତରେ ପଶିଗଲି।
ବେଳାଭୂମିଉପରେ ଗୋଟିଏ ଯାଗାକୁ ବାଛି ସାରିଥିଲି। ସେଠାରେ ବାଲିକୁ କୋଳି ଗାତ କରିବାରେ ଲାଗିଗଲି। ଡେଣା ଦୁଇଟିସାହାଯ୍ୟରେ ବାଲିଖୋଳା। ଗାତଟି ଠିକ୍‌ ଭାବରେ ହେଉ ବୋଲି ମୋର ଖୁବ୍ ଯତ୍ନ। ଗୋଟିଏ ଡେଣାରେ ମୁଠାଏବାଲି, ତାପରେ ଆର ଡେଣାରେ ଆଉ ମୁଠାଏ। ଏମିତି ବାବରେ ବାଲିଖୋଳା ଚାଲିଥାଏ। ଗୁଡ଼ାଏ ବାଲିଖୋଳିବାପରେଦୁଇଫୁଟ୍ ଗଭୀରର ଗାତଟିଏ ପ୍ରସ୍ତୁତ କଲି। ଅର୍ମୋଫ୍ଲାସ୍କ ଭଲି ଗହାରିଆ ଓ ସରୁ ମୁହାଁ ଗାତଟି। ଅତିସୁନ୍ଦର।ଏହାପରେ ମୋର ଡିମ୍ବଦେବାର ଆରମ୍ଭ - 1,2,3 ଏବଂ ଅବଶେଷରେ 99,100।ଅଣ୍ଡାଗୁଡ଼ିକ ମୋର ଅମୂଲ୍ୟସଂପଦ। ସେଗୁଡ଼ିକୁ ଅତିଯତ୍ନରେ ବାଲିରେ ଘୋଡ଼ାଇ ଦେଲି, ଓ ଦେହରେ ଚାପି ଚାପି ନିବୁଜ କରିଦେଲି।ଶେଷକୁକିଛି ବାଲି ଛାଟି ଏମିତି ଘୋଡ଼ାଇ ଦେଲି ଯେ, କେହି ମୋ ଅଣ୍ଡାଗୁଡ଼ିକୁ ଆଉ ଯେମିତି ଠାବକରି ପାରିବେନାହିଁ।
ଏଥର ତରବରିଆ ହୋଇ ମୋର ନିରାପଦ ସ୍ଥାନକୁ ଫେରିଗଲି - ସମୁଦ୍ର ମଧ୍ୟକୁ।ଗୋଟିଏ ଋତୁରେ ଆମେ ଦୁଇ-ତିନିଥର ଅଣ୍ଡା ଦେଇଥାଉ। ତେଣୁ କିଛିଦିନ ପରେ ମୋର ପୁଣି ଅଣ୍ଡା ଦେବାର ସମୟ ଆସିଗଲା। ମୋର ଗର୍ଭଭିତରେ ଥିବା ଅଣ୍ଡା ଗୁଡ଼ିକ ଦ୍ବିତୀୟ ପ୍ରସବ ପାଇଁ ଦୁଇ ସପ୍ତାହ ମଧ୍ୟରେ ପ୍ରସ୍ତୁତ ହୋଇ ସାରିଥିଲେ। ମୋର ପ୍ରଥମ ନୀଡ଼ଟି ବେଶ୍ ନିରାପଦ ସ୍ଥାନରେ ଥିଲା। ତେଣୁ ଏଥର ମଧ୍ୟ ତାହାରି ପାଖରେ ଅଣ୍ଡା ଦେବି ବୋଲି ଠିକ୍ କଲି।
ସେଦିନ ରାତିରେ ସହଜରେ କୂଳକୁ ଯିବା ପାଇଁ ମୁଁ ପୁଣି ଥରେ ଜୁଆରକୁ ଅପେକ୍ଷା କରିଥିଲି। ଏତିକି ବେଳେପବନରେ କିଞ୍ଚିତ୍ ପରିବର୍ତ୍ତନ ହେବା ଭଳି ମନେ ହେଲା। ପବନ ଜୋର ଥିଲା। ବିଭିନ୍ନ ଦିଗରୁ ବହିବାକୁଲାଗିଲା। ସହସା ମୁଁ ଅନୁଭବ କଲି ଶହ-ଶହ, ହଜାର-ହଜାର କଇଁଛଙ୍କର ଉପସ୍ଥିତି। ସେମାନେ ସମସ୍ତେ ଅଲିଭରିଡ୍‌ଲିକଇଁଛ। ମୋ ଭଳି ସେମାନେ ମଧ୍ୟ ଅଣ୍ଡାଦେବାଲାଗି ଭାସିଭାସି ଗହୀରମଥାକୁ ଆସିଛନ୍ତି। କିନ୍ତୁ ଏକ ସଙ୍ଗରେଏତେ ଗୁଡ଼ାଏ କଇଁଛ ମୁଁ ପୂର୍ବରୁ କେବେ ଦେଖି ନଥିଲି।
ଦଲବାନ୍ଧି ଆମେ ବେଳାଭୂମିକୁ ଗଲୁ। ସେଠାରେ ପୂର୍ବରୁ ଗହଳି ଆରମ୍ଭ ହୋଇ ସାରିଥିଲା। ହଜାର-ହଜାର କଇଁଛଙ୍କର ସମାଗମ। ପରସ୍ପରକୁ ଠେଲାପେଲା କରିବା ଭଳି ଅବସ୍ଥା। ଚାଲୁଚାଲୁ କିଏ କାହାଉପରେ ଚଢ଼ିଯାଉଥାଏ ପୁଣି!
ପବନରେ ଖୁବ୍ ବାଲି ଉଡୁଥାଏ। ଅବଶେଷରେ ମୁଁ ଗୋଟିଏ ନିରୋଳା ସ୍ଥାନ ଖୋଜି ମୋର ଦ୍ୱିତୀୟ ନୀଡ଼ ପ୍ରସ୍ତୁତକଲି। ନିକଟରେ ମୋର ପୁରୁଣା ବାନ୍ଧବୀ ଜଣେ ତା'ର ନୀଡ଼ ପ୍ରସ୍ତୁତ କରୁଥାଏ। କିନ୍ତୁ ନୀଡ଼ ପ୍ରସ୍ତୁତି ସାରିବା ପୂର୍ବରୁ ସେ ଡିମ୍ବପ୍ରସବ ଆରମ୍ଭ କରିଦେଲା। ସତେ କି ସେ ଖୁବ ତରତର ଥିଲା। କଇଁଛମାନେ ତ ଏମିତି କରନ୍ତି ନାହିଁ?
ଉତ୍ତରରେ ସେ କହିଲା-ହଁରେ, 'ଆରିବାଡ଼ା' ସମୟରେ ଆମେ ଏମିତି ଟିକେ ବ୍ୟସ୍ତ ହୋଇଯାଉ। ଏଇଟା ଗୋଟେ ଆରିବାଡ଼ ତ ଜାଣିଚୁ, ଦଳବାନ୍ଧି ଡିମ୍ବ-ପ୍ରସବ ପାଇଁ ଆସିବା। କିନ୍ତୁ କାହିଁକି ଏମିତି ଗୋଟିଏ ଯାଗାକୁ ଦଳବାନ୍ଧି ଆସୁ, ତା'ର କାରମ କାହାରିକୁ ଜଣାନାହିଁ। ମଣିଷମାନେ ମଧ୍ୟ ଏ ବିଷୟରେ ଚିନ୍ତା କଲେଣି। କେତେ ଲକ୍ଷ ବର୍ଷ ଆଗରୁ ଆମର ପୂର୍ବ ପୁରୁଷମାନେ ଏମିତି କରି ଆସିଛନ୍ତି। ତାହାର କାରମ ହୁଏତ ଏଇଆ ହୋଇପାରେ ଯେ, ଡିମ୍ବ ଫୁଟାଇ ଏକ ସଙ୍ଗରେ ଗୁଡ଼ାଏ କଇଁଛ ଛୁଆ ନୀଡ଼ରୁ ବାହାରିଲେ କିଛି ତା ମଧ୍ୟରୁ କଙ୍କଡ଼ା, ବିଲୁଆ, ସମୁଦ୍ର ଚଢ଼େଇଙ୍କର ଆହାର ହେବେ। ଆଜିକାଲି ମଣିଷମାନେ ମଧ୍ୟ ଆମ ପାଇଁ ଚିନ୍ତାଜନକ। କିନ୍ତୁ ଅଧିକାଂଶ ଓ ସେଥିରୁ ରକ୍ଷା ପାଇଯାଇପାରିବେ।ଅବଶେଷରେପୁଣି ମୋର ପୂର୍ବ ଚରାଭୂମିକୁ ଫେରିଯିବାର ସମୟ। ସେଠାରେ ବର୍ଷେ-ଦୁଇବର୍ଷ କଟାଇ ନିଜ ଦେହରେ ଶକ୍ତିସଞ୍ଚୟ କରିବିଷ ତା' ପରେ ପୁଣି ଗହୀରମଥାକୁ ଅଣ୍ଡାଦେବାଲାଗି ଆସିବି। ଅବଶ୍ୟ ସବୁଜ କଇଁଛ ମାନଙ୍କୁଏଥିପାଇଁ ପାଞ୍ଚ-ଛଅ ବର୍ଷ ଲାଗିଥାଏ।
ଫେରିବା ସମୟରେ ମୁଁ ପଛରେ ଛାଡ଼ି ଦେଇଯାଉଥିବା ମୋର ଅଣ୍ଡା ଓ ତା ଭିତରେ ଥିବା ମୋର କୁନିକୁନି ଛୁଆ ଗୁଡିକଙ୍ଗ କଥା ଭାବିଲି। 50-60 ଦିନ ଧରି ଅଣ୍ଡାଗୁଡ଼ିକ ବାଲିତଳେ ପୋତାହେବା ଅବସ୍ଥାରେ ରହିବେ। ସୂର୍ଯକିରଣ ପଡ଼ି ତାଙ୍କ ଦେହକୁ ଉଷୁମ କରୁଥିବ। ଏବଂ ଦିନେ ମୋର ପିଲାମାନେ ନିଜନିଜର ଥୋମଣି ସାହାଯ୍ୟରେ ଡିମ୍ବକୁ ଫଟାଇ-ଫଟାଇ ପଦାକୁ ବାହାରି ଆସିବେ। ବାଲି ଉପରେ ନିଜ ନିଜ ଭିତରେ ଯାକିଯୁକିହୋଇ ବସି ସନ୍ଧ୍ୟାକୁ ଅପେକ୍ଷା କରିବେ। ସନ୍ଧ୍ୟା ସହିତ ଅନ୍ଧାର ଓ ନିରାପଦ ସମୟ ଆସିବଯ ପାଗ ମଧ୍ୟ ଥଣ୍ଡା ହୋଇଥିବ। ସମୁଦ୍ରରେ ସେମାନେ ଚନ୍ଦ୍ର ଓ ତାରାଙ୍କର ଚକ୍‌ଚକ୍‌ ଆଲୋକକୁ ଦେଖିପାରୁଥିବେ। ସେହି ଆଲୋକ ସେମାନଙ୍କୁ ଦିଗ ଚିହ୍ନିବାରେ ସାହାଯ୍ୟ କରିବ।ଅଲିଭ୍‌ରିଡ୍‌ଲିମାନଙ୍କର ଅଣ୍ଡାଦେବା ନୀଡ଼ର ବେଶ୍‌ ପାଖାପାଖି ମଣିଷମାନେ ବସବାସ କରିଥାନ୍ତି। ଆଶା ରଖିଛି ଯେ, ମଣିଷମାନଙ୍କର ଉଜ୍ଜ୍ୱଳ ଓ କୃତ୍ରିମ ଆଲୋକରେ ବିଚ଼ଳିତ ହୋଇ ପଥଭ୍ରଷ୍ଟ ହେବେନାହିଁ।
ଆଶାବି ରଖିଛି ଯେ, ମୋର କୁନି କୁନି ଛୁଆମାନେ ସମୁଦ୍ରର ଢେଉ ଭାଙ୍ଗି, ଖେଳିକୁଦି, ପହଁରି ଆଗକୁ ଚାଲିବେ।ବଡ଼ ବଡ଼ ମାଛ, ଚିଲ, 'ସି ଗଲ୍‌' ଭଳି ସମୁଦ୍ର ଚଢ଼େଇମାନଙ୍କ ପେଟକୁ ତ କିଛି ଯିବେ। ତେବେ କେତେଜଣ ତାମଧ୍ୟରୁ ରକ୍ଷା ପାଇବେ ନିଶ୍ଚୟ। ପୁଞ୍ଜିଭୂତ ଦଳଭେଳାରେ ସେମାନେ ଆଶ୍ରୟ ନେବେ। ଏହି ଭାସମାନ ବାସସ୍ଥାନରେକିଛି ବର୍ଷ କଟାଇବେ। କ୍ରମେ ସେମାନେ ବଡ଼ ହେବେ। ହୁଏତ ସେମାନେ ମଧ୍ୟ ମୋର ଚାରଣ ଭୂଇଁକୁ ଦିନେ ଆସିବେ।ମୁଁ ସେମାନଙ୍କୁ ଭେଟିବି। ଅଥଚ ଚିହ୍ନିବା ସମ୍ଭବ ହେବ ନାହିଁ। ତଥାପି ମୁଁ ଖୁବ୍ ଖୁସିହେବି ଯେ,ସେମାନେ ମଧ୍ୟ ସମୁଦ୍ର ଭିତରେ କେଉଁଠି ହେଲେ ବଞ୍ଚି ଅଛନ୍ତି ଏବଂ ଦିନେ ସେମାନେ ମଧ୍ୟ ମୋ ଭଳି ସେହିବେଳାଭୂମିକୁ ଅଣ୍ଡାଦେବା ପାଇଁ ଆସିବେ।
ଅଲିଭ୍‌ରିଡ୍‌ଲିଠାରୁଆପଣମାନଙ୍କ ପାଇଁ ଏକ ବାର୍ତ୍ତାବିଶ୍ୱସାରା ସମୁଦ୍ର କଇଁଛଗୁଡ଼ିକ ଅନେକ କାରଣରୁ ବିପଦଗ୍ରସ୍ତ। କଇଁଛର କେତେଗୁଡ଼ିଏ ମାଂସ ପାଇଁ ମରାଯାଉଛନ୍ତି,ଯାହାକି କଇଁଛ ସୁପ୍ ପାଇଁ ବ୍ୟବହାର କରାଯାଉଛି। ହକ୍‌ସିବଲ କଇଁଛର ଖୋଳପାକୁ ଚଷମା ଫ୍ରେମ୍ ଏବଂ କେଶସଜ୍ଜାଆଦି ରୂପେ ବ୍ୟବହାର କରାଯାଏ। ଅନେକ କଇଁଛ ଅଣ୍ଡା ଏବଂ କଇଁଚ ଶାବକକୁ କୁକୁର ଏବଂ କାଉ ଭଳି ଜୀବଜନ୍ତୁଖାଇଯାଆନ୍ତି। କିନ୍ତୁ ସବୁଠାରୁ ବଡ଼ ବିପଦ ହେଲା ମାଛ ଧରିବା। ବିଭିନ୍ନି ପ୍ରକାର ମାଛ ଧରା ଜାଲରେଅନେକ ସମୁଦ୍ର କଇଁଛ ଆକସ୍ମିକ ଭାବେ ଧରାପଡ଼ି ମରି ବି ଯାଆନ୍ତି। ଭାରତରେ, ଅନେକ ସଂରକ୍ଷଣ ଦଳ ଅଛନ୍ତିଯେଉଁମାନେ କି ସମୁଦ୍ର କଇଁଛକୁ ବଞ୍ଚାଇବା ପାଇଁ କାମ କରୁଛନ୍ତି। ପ୍ରତି ଉପକୂଳବର୍ତ୍ତୀ ରାଜ୍ୟରେଏଭିଳି ଗୋଟିଏ କିମ୍ବା ଅଧିକ ଦଳ କାମ କରୁଛନ୍ତି।
ଯଦିଆପଣ ସମୁଦ୍ର କୂଳରେ ବାସ କରୁଛନ୍ତି, ଯେଉଁଠାରେ କି କଇଁଛମାନେ କୂଳକୁ ଆସୁଥାନ୍ତି?
•ସମୁଦ୍ର କୂଳକୁ ସଫା ରଖନ୍ତୁ, ଯାହା ଦ୍ୱାରା କି କଇଁଛ ଶାବକ ଏବଂ ମା' ଆଘାତପ୍ରାପ୍ତ ହେବେ ନାହିଁ।•କଇଁଛ ଅଣ୍ଡା ଦେବା ସମୟରେ ଷ୍ଟ୍ରିଟ୍ ଲାଇଟ୍ ଆଦି ଆଲୋକ ବନ୍ଦ କରି ଦେବାକୁ ଆପଣଙ୍କ ଅଞ୍ଚଳରେ ବୟସ୍କବ୍ୟକ୍ତିମାନଙ୍କୁ ବୁଝାନ୍ତୁ। ଥରେ ଅଣ୍ଡା ଦେବା ପରେ, ଶାବକମାନେ ଚନ୍ଦ୍ର କିରଣର ପ୍ରତିଫଳନରୁ ସମୁଦ୍ରରଦିଶାନିର୍ଦ୍ଦେଶ କରନ୍ତି। ଯଦି ସମୁଦ୍ର କୂଳରେ ଅନ୍ୟ ଆଲୋକ ସଜ୍ଜା ରହେ ସେମାନେ ଭ୍ରମିତ ହୋଇ ଭୁଲଦିଗରେ ଚାଲିଯାଇ ବିପଦକୁ ଆମନ୍ତ୍ରଣ କରିଥାନ୍ତି।•ଯଦି ଆପଣଙ୍କ ରାଜ୍ୟର ସ୍ଥାନୀୟ କଇଁଛ ସଂରକ୍ଷଣ ଦଳ କାମ କରୁଥାନ୍ତି, ତେବେ ସେଥିରେ ଯୋଗ ଦେବା ପାଇଁରାସ୍ତା ଖୋଜନ୍ତୁ।ଯଦି ସମୁଦ୍ର କୂଳରେ ବାସ କରୁଥାନ୍ତି:• ସମୁଦ୍ର କଇଁଛ ବିଷୟରେ ଅଧିକରୁ ଅଧିକ ପଢ଼ନ୍ତୁ କଇଁଛମାନଙ୍କ ପ୍ରତି ଆପଣ ଜାଣିଥିବା ବିପଦ ବିଷୟରେ ପ୍ରତ୍ୟେକଙ୍କ ସହିତ କଥାବାର୍ତ୍ତା ହୁଅନ୍ତୁ। ସଚେତନତା ଜାଗ୍ରତ କରାଇବା ହିଁ ସଂରକ୍ଷଣର ଏକ ଗୁରୁତ୍ୱପୂର୍ଣ୍ଣ କାର୍ଯ୍ୟ।
ମୋରୋ ଜନେ ସାନ୍ଗ ଅଛି.ସେ ମୋ ଘରେ ଋହେ.
ମୁ ଜେତେବେଲେ ଖୁସି ହୁଏ ,ସେ ବି ଖୁସି ହୁଏ.
ମୁ ଜେତେବେଲେ କାନ୍ଦେ ,ସେ ବି କାନ୍ଦେ.
କିନ୍ତୁ ମୁ ତାକୁ ସୁନି ପାରେନି.ମୋ ସାନ୍ଗ ଦର୍ପନ ରେ ଋହେ
ମୁ ତାକୁ କୁହେ " ବାହ ରକୁ ଆସେ","ମିସିକି ଖେଲିବା".
ସେ ବାହେରେନି.
ମତେ ଭଲଲାଗେ ନାହି.
ମୁ ସୋଈବାକୁ ପଲା ଏ
ମୁ ନିଦ ରେ ଥିଲାବେଲେ ସେ  ଦର୍ପନ ଋ ଆସେ.ଆଉ ଆମେ ମଜା କଋ
ଆମେ ଖେଲୁ,ଆମେ  ଦୌଦ୍ଡ଼ୁ.ଆମେ ଚିଲାଉ ଆଉ  ପାଟି କଋ
ମୁ ଜେତେବେଲେ ତା ସହ କଥା ହୁଏ,ସେ ବି ମୋ ସହ କଥା ହୁଏ.
ସକାଲ ହେଲେ ମୋ ସାନ୍ଗ ଦର୍ପନ କୁ ଫେରି ଯାାଏ.
କିନ୍ତୁ ମତେ ଜମା ଖରାବ ଲାଗେନି.ଆମେ ପୁନି ମୋ ସ୍ୱପ୍ନ ରେ ଖେଲିବୁ.
ସଂଖ୍ୟା, ଆମେ ପ୍ରତିଦିନ ବ୍ୟବହାର କରୁI ଗଣିବା ପାଇଁ, ମାପିବା ପାଇଁ, ସାଙ୍ଗମାନଂକୁ ଫୋନ୍ ରେ ଡାକିବା ପାଇଁ, ଜିନିଷର ଦାମ ଜାଣିବା ପାଇଁ ଇତ୍ୟାଦିI କିନ୍ତୁ ତୁମେ ଜାଣିଛ କି' ଯେ ସଂଖ୍ୟାମାନଂକୁ ନେଇ ଢାଂଚା ବି ତିଆରି ହୋଇ ପାରେ - ଜ୍ୟାମିତିକ ଆକାର, ରଂଗୋଲୀ ଡିଜାଇନ, ଓ ଅନ୍ୟ ବହୁତ କିଛି?
ଜାଣିଛ କି' ସଂଖ୍ୟା କ୍ରମମାନେ ପ୍ରକୃତିରେ ନାନା ପ୍ରକାରର ଆକୃତି ତିଆରି କରିଥା'ନ୍ତି?
କିନ୍ତୁ ପ୍ରଥମେ, ସଂଖ୍ୟା କ୍ରମ କ'ଣ?
ସଂଖ୍ୟା କ୍ରମ ହେଉଛି ଏକ ଧାରା ଯେଉଁଥିରେ ପ୍ରତ୍ୟେକ ସଂଖ୍ୟା କେବଳ ଏକ ରକମରେ ନିଜର ପୂର୍ବବର୍ତ୍ତୀସଂଖ୍ୟା ସଂଗେ ସମ୍ପୃକ୍ତIଏହି ସହଜ ସଂଖ୍ୟା କ୍ରମଟିକୁ ଦେଖ: 0, 1, 2, 3, 4... ଏହି ଧାରାରେ ପ୍ରତ୍ୟେକ ସଂଖ୍ୟା ନିଜର ପୂର୍ବବର୍ତ୍ତୀ ସଂଖ୍ୟା ସଂଗେ କିପରି ଭାବରେ ସମ୍ପୃକ୍ତ?
ଏହି ଧାରାରେ ଯେ କୌଣସି ସଂଖ୍ୟାରେ 1 ଯୋଡ଼ିଲେ ପରବର୍ତ୍ତୀ ସଂଖ୍ୟା ମିଳିଥାଏ Iଅନ୍ୟ ଏକ ଉଦାହରଣ ଦେଖ: 14, 12, 10, 8, 6... ଏହି ଧାରାରେ ପ୍ରତ୍ୟେକ ସଂଖ୍ୟାନିଜର ପୂର୍ବବର୍ତ୍ତୀ ସଂଖ୍ୟା ଅପେକ୍ଷା 2 କମ୍I
ଏବେ ଟିକିଏ କଷ୍ଟ ସଂଖ୍ୟା କ୍ରମ ଦେଖିବା: 0, 1, 3, 6, 10,15... ଏହି ଧାରାର ସୂତ୍ର କ'ଣ?
ଚାଲ ଦେଖିବାI0 + 1 = 11  + 2 = 33 + 3 = 66 + 4 = 1010 + 5 = 15ଏହି ଧାରାର ନିୟମ ଦେଖିପାରୁଛ?
ଏହି କ୍ରମରେ ପରବର୍ତ୍ତୀ ସଂଖ୍ୟାଟିକ'ଣ?
ହଁ, 21, କାରଣ 15 + 6 = 21.
ଯେଉଁ ସଂଖ୍ୟା କ୍ରମଟିକୁ ଆଗରୁ ଦେଖିଲେ, ତାହାକୁ ଚାଲ ଦେଖିବା: 1, 3, 6, 10, 15... ଏହି ସଂଖ୍ୟା କ୍ରମଟିରୁ ଆମେ ଆକାର ଢାଂଚା ତିଆରି କରିପାରିବା?
କରି ପାରିବା!
ଆମ ପାଖରେ ଏବେ ତ୍ରିଭୁଜାକାର ଢାଂଚା ଅଛି ଯାହା କ୍ରମାଗତ ଭାବରେ ବଡ଼ହୋଇଚାଲିଛିI ଆମ ସଂଖ୍ୟା କ୍ରମ ଅନୁସାରେବିନ୍ଦୁ ସଂଖ୍ୟା ବଢ଼େଇ ବଢ଼େଇ ଚାଲିଲେ ତ୍ରିଭୁଜର ଆକାର ବଢ଼ୁଛିI ଏକ ସଂଖ୍ୟା କ୍ରମ ଏବେ ଆକାର ଢାଂଚାରେ ପାଲଟି ଯାଇଛି!
ତୁମକୁ ଯଦି ଏଇଟା ଭଲ ଲାଗିଲା, ତେବେ ଚାଲ ଆମେ ଫିବୋନାଚ୍ଚୀ (ଅଥବା ହେମଚନ୍ଦ୍ର) ସିକ୍ଵେନ୍ସ ନାମକ ଏକ ସୁନ୍ଦର ସଂଖ୍ୟା କ୍ରମକୁ ଭେଟିବାIଫିବୋନାଚ୍ଚୀ ସିକ୍ଵେନ୍ସ ଧାରା ଏହି ପ୍ରକାରର:0, 1, 1, 2, 3, 5, 8, 13, 21, 34...
ଏହି ସଂଖ୍ୟା ମାନଂକ ଭିତରେ କ'ଣ ସମ୍ପର୍କ, ତୁମେ ଦେଖି ପାରୁଛ?
ହଁ!
ଫିବୋନାଚ୍ଚୀ ସିକ୍ଵେନ୍ସର, ତୃତୀୟ ସଂଖ୍ୟା ପରେ, ପ୍ରତ୍ୟେକ ସଂଖ୍ୟା ନିଜର ଦୁଇଟି ପୂର୍ବବର୍ତ୍ତୀ ସଂଖ୍ୟାର ଯୋଗଫଳI ଏହି ପ୍ରକାରରେ:0+1 =  11+1 =  22+1 =  33+2 =  55+3 =  88+5 =  1313+8 =  2121+13 =  34ବୁଝି ପାରିଲ?
ଖୁବ୍ ଭଲ!
ଏବେ ମଜା କଥା ଶୁଣ - ଏହି ଫିବୋନାଚ୍ଚୀ ସଂଖ୍ୟା କ୍ରମକୁ ବହୁ ପ୍ରାକୃତିକ ଢାଂଚା ସହ ତୁଳନା କରା ଯାଇ ପାରେ!
କେମିତି?
ଆସ ଦେଖିବା!
ଅନେକ ଫୁଲ ପାଖୁଡ଼ା ମାନଂକର ଫିବୋନାଚ୍ଚୀ ସଂଖ୍ୟା ମାନଂକ ସହ ସମ୍ପର୍କ ଅଛିI1, 3, ଓ 5 ପାଖୁଡ଼ା ବିଶିଷ୍ଟ ଫୁଲ କହିଲଦେଖି?
(ଏହି ସବୁ ଫିବୋନାଚ୍ଚୀ ସଂଖ୍ୟାI) ଏହି ଉଦାହରଣ ଦେଖିଭାବI1 ପାଖୁଡ଼ା ବିଶିଷ୍ଟ ଫୁଲ - ଆନ୍ଥୁରିଅମ ଏବଂ କାଲ୍ଲା ଲିଲୀ 3 ପାଖୁଡ଼ା ବିଶିଷ୍ଟ ଫୁଲ - କାଗଜ ଫୁଲ ଏବଂ ବଣ ସେବତୀ 5 ପାଖୁଡ଼ା ବିଶିଷ୍ଟ ଫୁଲ - ମଲ୍ଲୀ, ମନ୍ଦାର, ଚମ୍ପା ଏବଂ କନ୍ୟାରୀ ଫୁଲ
2 ପାଖୁଡ଼ା ବିଶିଷ୍ଟ ଫୁଲ ଅଛନ୍ତି, ମାତ୍ର ତାଂକ ସଂଖ୍ୟା ବହୁତ କମ୍I ଦି କ୍ରାଉନ ଅଫ ଥର୍ନ୍ସ ଯାହା ଏହି ଚିତ୍ର ରେ ଦେଖୁଛ ଏକ ଉଦାହରଣIକିନ୍ତୁ 4 ପାଖୁଡ଼ା ବିଶିଷ୍ଟ ଫୁଲ ଅତି ବିରଳI(ଫିବୋନାଚ୍ଚୀ ସିକ୍ଵେନ୍ସରେ 4 ନାହିଁI) ତୁମ ଆଖପାଖରେ ଥିବା ଫୁଲ ସବୁ ଦେଖି କୁହ (କିନ୍ତୁ ମନେ ରଖ ଫୁଲ ଜମା ଛିଣ୍ଡେଇବନି)!
ସବୁଠାରୁ ଉତ୍କୃଷ୍ଟ ଫିବୋନାଚ୍ଚୀ ଫୁଲ କିନ୍ତୁ ହେଉଛି ଚନ୍ଦ୍ରମଲ୍ଳିକାI ଚନ୍ଦ୍ରମଲ୍ଳିକା ଫୁଲର ବର୍ଗ ନେଇ ତା'ର ପାଖୁଡ଼ା 13, 21, ଅବା 34 ବିଶିଷ୍ଟ  - ଯାହାକି ସବୁ ଫିବୋନାଚ୍ଚୀ ସଂଖ୍ୟାI
ଫିବୋନାଚ୍ଚୀ କ୍ରମକୁ ନେଇ ପ୍ରକୃତିରେ ଆହୁରି ଜଟିଳ ଓ ଅପୂର୍ବ ଢାଂଚା ସବୁ ଅଛିI ଯଦି ଟିକିଏ ଅଂକ କଷିପାରିବ, ତା'ହେଲେ ନିଜେ ଦେଖି ପାରିବI  ଚେଷ୍ଟା କରି ଦେଖିବା?
ଫିବୋନାଚ୍ଚୀ ସିକ୍ଵେନ୍ସର ସଂଖ୍ୟାମାନଂକର ବର୍ଗରାଶି କେତେ?
ଫିବୋନାଚ୍ଚୀ ସିକ୍ଵେନ୍ସ: 1, 1, 2, 3, 5, 8, 13... ଇତ୍ୟାଦିI*ଏକ ସଂଖ୍ୟାକୁ ନିଜ ସହ ଗୁଣିଲେ ବର୍ଗରାଶି ମିଳେI
ଏହି ସଂଖ୍ୟା ଗୁଡ଼ିକର ବର୍ଗରାଶି ହେଲା:1x1 = 1 ବର୍ଗରାଶି ଅଥବା 12 = 1    2x2 = 2 ବର୍ଗରାଶି ଅଥବା 22 = 4  3x3 = 3 ବର୍ଗରାଶି ଅଥବା 32 = 9   5x5 = 5 ବର୍ଗରାଶି ଅଥବା 52 = 25  8x8 = 8 ବର୍ଗରାଶି ଅଥବା 82 = 64 13x13 = 13 ବର୍ଗରାଶି ଅଥବା 132 = 169ତେଣୁ, ଫିବୋନାଚ୍ଚୀ ସିକ୍ଵେନ୍ସର ବର୍ଗରାଶି: 1 - 4 - 9 - 25 - 64- 169 - ଇତ୍ୟାଦିI
ଆମେ ପୂର୍ବରୁ ଯେପରି ସଂଖ୍ୟା କ୍ରମକୁ ତ୍ରିଭୁଜ ଆକାର ଢାଂଚା ଦେଇଥିଲେ, ଠିକ୍ ସେହିପରି ଫିବୋନାଚ୍ଚୀ ସିକ୍ଵେନ୍ସର ବର୍ଗରାଶିକୁ ଗୋଟିଏ ଆକାର ଢାଂଚା ଦେବାI12, 22, 32, ଇତ୍ୟାଦିକୁ ଚାଲ ଆଂକିବାI12 ସହଜ - ଏହା ଏକ ବର୍ଗକ୍ଷେତ୍ରI22 ଏହିପରି ଅଂକା ଯାଏ - 2 ବର୍ଗକ୍ଷେତ୍ର ପାଖାପାଖି ଓ 2 ବର୍ଗକ୍ଷେତ୍ର ତା’ ତଳେI ଆମେ ଜାଣିଛେ ଯେ 22 = 4, ଏବଂ ଏହି ଚିତ୍ରରେ 4 ବର୍ଗକ୍ଷେତ୍ର ଅଛିI (ଏହି ଚିତ୍ରକୁ 'ଗ୍ରିଡ' କୁହାଯାଏI)
ସେହିପରି, 32  ର ଚିତ୍ରରେ 3ଟି ବର୍ଗକ୍ଷେତ୍ର ପାଖାପାଖି, 3ଟି ବର୍ଗକ୍ଷେତ୍ର ତା’ ତଳ ଧାଡ଼ିରେ ଓ 3ଟି ବର୍ଗକ୍ଷେତ୍ର ତା’ ତଳ ଧାଡ଼ିରେI ଆମେ ଜାଣିଛେ ଯେ 32= 9, ଓ ଏହି ଗ୍ରିଡରେ 9ଟି ବର୍ଗକ୍ଷେତ୍ର ଅଛିI   52 ଚିତ୍ରରେ 5ଟି ବର୍ଗକ୍ଷେତ୍ର ଏକ ଧାଡ଼ିରେ ପାଖାପାଖି ଓ 5ଟି ବର୍ଗକ୍ଷେତ୍ର ତଳକୁ ତଳI ଏହି ଗ୍ରିଡରେ 25ଟି ବର୍ଗକ୍ଷେତ୍ରI 82 ଚିତ୍ରରେ 8ଟି ବର୍ଗକ୍ଷେତ୍ର ଏକ ଧାଡ଼ିରେ ପାଖାପାଖି ଓ 8ଟି ବର୍ଗକ୍ଷେତ୍ର ତଳକୁ ତଳI ଏହି ଗ୍ରିଡରେ 64ଟି ବର୍ଗକ୍ଷେତ୍ରI 132 ଚିତ୍ରରେ 13ଟି ବର୍ଗକ୍ଷେତ୍ର ଏକ ଧାଡ଼ିରେ ପାଖାପାଖି ଓ 13ଟି ବର୍ଗକ୍ଷେତ୍ର ତଳକୁ ତଳI ଏହି ଗ୍ରିଡରେ 169ଟି ବର୍ଗକ୍ଷେତ୍ରI ଏହି ପରି ବାକି ସବୁI ଏହି ତିନୋଟି ଗ୍ରିଡ ତୁମେ ନିଜେ ଆଂକି ପାରିବ?
ବଢ଼ିଆ!
ଏବେ ଚାଲ ସବୁ ତକ ଗ୍ରିଡକୁ ପାଖାପାଖି ଆଣି ଚିତ୍ରରେ ଯେମିତି ଦେଖା ହୋଇଛି, ସେହି ପରି ସଜେଇ ଦେବାIସବୁଠାରୁ ଛୋଟ ଗ୍ରିଡର ଏକ କୋଣରୁ ବିପରୀତ କୋଣକୁ ଏକ ବକ୍ରରେଖା ଆଂକI ଏହି ପରିI
ଏହି ରେଖାଟିକୁ ବାକି ସମସ୍ତ ଗ୍ରିଡ ମାନଂକ ମଧ୍ୟ ଦେଇ ଆଂକI 13 ବର୍ଗକ୍ଷେତ୍ର ଗ୍ରିଡରେ ରେଖାଟି ସମାପ୍ତ ହେବI ଆମେ ଯାହା ଏବେ ଆଂକିଲେ, ତାହା ହେଉଛି ଚକ୍ରାକାର ଫିବୋନାଚ୍ଚୀIଫିବୋନାଚ୍ଚୀ ବର୍ଗରାଶିରୁ ନିର୍ମିତ ଏହି ଚକ୍ରାକାର ଢାଂଚା ଓ ପ୍ରକୃତି ମଧ୍ୟରେ ସମ୍ପର୍କ କ'ଣ?
ଏହି ଚକ୍ରାକାର ଫିବୋନାଚ୍ଚୀ ଆକାର ପ୍ରକୃତିରେ ମଧ୍ୟ ମିଳେ.
କେଉଁଠି?
ଚାଲ ଦେଖିବା, ଦେଖିବା ତ'?
ଏହି ଦେଖ ଚକ୍ରାକାର ଫିବୋନାଚ୍ଚୀ, ଆମ ମୂଳ ଚିତ୍ରରେ ଆଉ ଏକ ଗ୍ରିଡ - 212 - ଯୋଡ଼ିଲା ପରେI ଲକ୍ଷ କର ଚକ୍ରି କେମିତି ବଢ଼ି ବଢ଼ି ଚାଲିଛିI ଏହି ଚକ୍ରି ପୂର୍ବରୁ କେଉଁଠି ଦେଖିଛ?
ଜରୁର ଦେଖିଛ!
ଚକ୍ରାକାର ଫିବୋନାଚ୍ଚୀ ଗଠନର ନମୁନା ତୁମେ ଦେଖିପାର ସାମୁକାରେ ...
ଜରୁର ଦେଖିଛ!
ଚକ୍ରାକାର ଫିବୋନାଚ୍ଚୀ ଗଠନର ନମୁନା ତୁମେ ଦେଖିପାର ସାମୁକାରେ (ତୁମକୁ କିନ୍ତୁ ବୋଧେ ନିଜ ବେକ ମୋଡ଼ିବାକୁ ପଡ଼ିବ ଏହାକୁ ଦେଖିବା ପାଇଁ)…
...ଗେଣ୍ଡା ଖୋଳରେ...
... ଅଣ୍ଡାରେ ମଧ୍ୟ!
(ଦେଖ ଏହି ଚକ୍ରାକାର ଆକୃତି କେମିତିପୃଷ୍ଠା 16ର ଆକୃତି ଠାରୁ ଓଲଟା ଦିଗରେ ଯାଇଛି)!
ଦୀର୍ଘକାୟ ଆକୃତି ଯଥା ବାତ୍ୟା ଓ କିଛି ନକ୍ଷତ୍ରପୁଂଜ ମାନେ ମଧ୍ୟ ଚକ୍ରାକାର ଫିବୋନାଚ୍ଚୀଗଠନର ଦୃଷ୍ଟାନ୍ତ ଉପସ୍ଥାପନ କରନ୍ତିIଚମତ୍କାର ନୁହେଁ କି'?
ଏକ ସଂକ୍ଷିପ୍ତ ବିବରଣୀ:ଫିବୋନାଚ୍ଚୀ ସଂଖ୍ୟାର ଏହି ରୋମାଂଚକାରୀ କାହାଣୀ ଶେଷ କରିବା ପୂର୍ବରୁ, ଚାଲ ଏହାର ଇତିହାସ ବିଷୟରେ ଟିକିଏ ଜାଣିବାI11 ଶହ ଖ୍ରୀଷ୍ଟାବ୍ଦରେ (ଆଜିଠୁ 1000 ବର୍ଷ ତଳେ), ହେମଚନ୍ଦ୍ର ନାମକ ଜଣେ ଜୈନ ସାଧୁ ଓ ପଣ୍ଡିତ, ଯିଏକି ବର୍ତ୍ତମାନର ଗୁଜୁରାଟ୍ରାଜ୍ୟରେ ରହୁଥିଲେ, କବିତା ଓ ସଂଗୀତ ଅଧ୍ୟୟନ କରୁ କରୁ ହଠାତ୍ ଗୋଟିଏ କୌତୂହଳକ ଗାଣିତିକନମୁନା ଲକ୍ଷ କଲେI କେତେ ପ୍ରକାରରେ 'ଲମ୍ବା' ଓ 'ଛୋଟ'ଧ୍ୱନି ଯୋଡ଼ି ସଂଗୀତରାଗଟିଏ ତିଆରି ହୋଇପାରିବ, ସେହି ବିଷୟ ସିଏ ଗବେଷଣାକରୁଥିଲେIଏହାର ପ୍ରାୟ 100 ବର୍ଷ ପରେ, 1202 ମସିହାରେ ଜଣେ ଇଟାଲୀୟ ଗଣିତଜ୍ଞ ଲିଓନାର୍ଡୋ ଫିବୋନାଚ୍ଚୀ (1170 - 1250) ଠିକ୍ ଏହି ଗାଣିତିକ ନମୁନା ବିଷୟରେ ନିଜ ବହି ଲିବେର ଅବାଚିବା 'ବୁକ ଅଫ କାଲ୍କୁଲେସନ' ରେ ଲେଖିଥିଲେI ଫିବୋନାଚ୍ଚୀ ମେଡିଟେର୍ରାନିଆନ୍ଉପକୂଳରେ ଦୀର୍ଘ ସମୟ ଯାତ୍ରା କରି ପୂର୍ବଦେଶୀୟ ବଣିଜ ମାନଂକଠାରୁ ସେମାନଂକ ଦେଶର ଗଣିତ ପଦ୍ଧତିସବୁ ହାସଲ କରିଥିଲେIସମ୍ଭବଯୋଗ୍ୟ ଯେ ଫିବୋନାଚ୍ଚୀ ନିଜର ଏହି ଭ୍ରମଣ କାଳରେ ହେମଚନ୍ଦ୍ରଙ୍କ ସଂଖ୍ୟା କ୍ରମରସଂସ୍ପର୍ଶରେ ଆସିଥିଲେ, କିନ୍ତୁ ଯେହେତୁ ସିଏ ପ୍ରଥମେଏହି ଅନୁକ୍ରମଟିକୁ ୟୁରୋପରେ ଉପସ୍ଥାପିତ କରିଥିଲେ, ଏହି ସଂଖ୍ୟା ଗୁଡ଼ିକଫିବୋନାଚ୍ଚୀ ସିକ୍ଵେନ୍ସ ଭାବରେ ଖ୍ୟାତି ଅର୍ଜନ କଲେI
ଉପଦେଶ ବାଣୀ ପଦେ: ପ୍ରକୃତିରେ ଫିବୋନାଚ୍ଚୀ ସିକ୍ଵେନ୍ସ ଅନେକ ଉଦାହରଣରେ ଲକ୍ଷକରାଯାଇଥିଲେ ମଧ୍ୟ, ବହୁ ଅନେକ ଉଦାହରଣରେ ଏହା ଅନୁପସ୍ଥିତI ଯଥା ଚାରି ପତ୍ରିଆ ଲବଂଗ, ଚାରି ପାଖୁଡ଼ା ବିଶିଷ୍ଟ ଫୁଲଇତ୍ୟାଦିIଆଶ୍ଚର୍ଯ୍ୟର କଥା କିନ୍ତୁ ଯେ ଏହି ଫିବୋନାଚ୍ଚୀ ସଂଖ୍ୟା ପ୍ରକୃତିରେ ପ୍ରାୟଶଃ ଉପସ୍ଥିତI ପ୍ରକୃତି ଫିବୋନାଚ୍ଚୀସଂଖ୍ୟାଙ୍କୁ ଏପରି କାହିଁକି ଭଲ ପାଏ, ବୈଜ୍ଞାନିକ ମାନେ ଏ ପର୍ଯ୍ୟନ୍ତଖୋଜି ପାଇ ନାହାନ୍ତିI ତୁମେ ବୋଧେ ବଡ଼ ହେଲେ ଏହିପ୍ରଶ୍ନର ଉତ୍ତର ଦେଇ ପାରିବ!
ସବୁ ସପ୍ତାହରେ ଆଈ ବଗିଚା ବୁଲିବାକୁ ଯାଆନ୍ତି । ଆଜି ବେଙ୍କି ତାଙ୍କ ସହିତ ଯିବାକୁ ଇଚ୍ଛା କଲା । “ମୁଁ ତ ଧୀରେ ଧୀରେ ଚାଲେ ଓ ଘୂରି ବୁଲି ଯାଏ’, ଆଈ କହିଲେ । କିଛି କଥା ନାହିଁ”, ବେଙ୍କି କହିଲା । ଦୁଇ ଜଣ ବାହାରି ଗଲେ । ଆଈ ରାସ୍ତା ପାରି ହେବା ବେଳକୁ ବେଙ୍କି କହିଲା, “ଆଈ, ବଗିଚା ତ ସେପଟେ ଅଛି ।”
“କିନ୍ତୁ ଆମେ ଏ କୋଷାଗାର ଗଳି ଦେଇ ଯିବା,” ଆଈ କହିଲା ।
କୋଷାଗାର ଗଳି । ବଜାର ପାଇଁ ଠିକ୍ ନାମ । ଏ ବଜାରରେ ଥିବା ଦୋକାନମାନଙ୍କରେ କ’ଣ କ’ଣ ନ ମିଳେ!
ଆଈ କିଛି ଜିନିଷ କିଣି କହିଲେ ଏବେ ଆମକୁ ଭାବନା ଗଳି ଦେଇ ଯିବାକୁ ହେବ ।”
ଭାବନା ଗଳିରେ ମହିଳାମାନେ ରଙ୍ଗବେରଙ୍ଗର ଗୋଦଢ଼ି ସିଲେଇ କରୁଛନ୍ତି । ଜଣେ ମହିଳା ଆଈକୁ ଗୋଟିଏ ଗୋଦଢ଼ି ଦିଅନ୍ତି ଯେଉଁଥିରେ ଆଈର ଗୋଟିଏ ଓ ତା’ମାଆର ଗୋଟିଏଶାଢ଼ିକୁ ବେଙ୍କି ଚିହ୍ନିଗଲା । ଚା-ପାଣି ଆଉ ଗପସପ ପରେ ଆଈ ସେଠାରୁ ବିଦାୟ ନିଅନ୍ତି । “ଏବେ ବଗିଚା ଯିବା?” ବେଙ୍କି ପଚାରିଲା ।
“ହଁ!
ହେଲେ ଏବେ ଆମେ ସ୍ନେହ ଆଦର ଭରା ଗଳି ଦେଇ ଯିବା,” ଆଈ କହିଲା ।
“ଗଳି ଭିତରକୁ ଯାଇ ଆଈର ସ୍ନେହରେ ଡାକ ପକାଇଲେ । ସେ ଗଳିରେ ଥିବା ସବୁ କୁକୁର ଓ ବିଲେଇ ଆଈ ପାଖରେ ଆସି ଠିଆ ହେଇଗଲେ ।
ସେମାନଙ୍କୁ ଦେଖି ବେଙ୍କି ଖୁସି ହୋଇଗଲା । ଆଈ ବଜାରରୁ କିଣିଥିବା କ୍ଷୀର ସମସ୍ତଙ୍କୁ ଦେଲେ । ସଙ୍ଗେ ସଙ୍ଗେ ସବୁ କ୍ଷୀର ସଫାଜେ । ବେଙ୍କି ସ୍ନେହ-ଆଦର ଭରା ଗଳିରୁ ଯିବାକୁ ଇଚ୍ଛା କରୁନଥିଲା । ଆଇ ହସି ଦେଇ କହିଲା, “ଏବେ ବଗିଚାକୁ ଯିବା?”
“ଓଃ!
ଏଇଟା ତ ନିଶ୍ଚୟ ଜୋର୍ ଶବ୍ଦ ଗଳି ହୋଇଥିବ”, ବେଙ୍କି କହିଲା । “ନାଇଁ, ଏଇଟା ଦୁଷ୍ଟ ଗଳି” ତୁମ ସାଙ୍ଗ ସାଥୀଙ୍କ ଭଳି ଶୋର ଶବ୍ଦ ନୁହେଁ, ଆଈ ହସିଲେ ।  “ତୁମେ କ’ଣ ସହରର ପ୍ରତ୍ୟେକ ଗଳିର ନୂଆ ନୂଆ ନାଆଁ ଦେଇଛ?
ବେଙ୍କି ପଚାରିଲା ।” “ଖାଲି ସେଗୁଡ଼ିଙ୍କର ଯାହା ମୋତେ ଭଲ ଲାଗେ”,
“ବଗିଚା ଏଠାରୁ ପାଖ ହେବ, କିନ୍ତୁ ଧୈର୍ଧ୍ୟ ରଖ ଆଗକୁ ବନ୍ଧୁତା ଗଳିରେ ଟିକେ ରହିବାକୁ ପଡ଼ିବ” ଆଈ କହିଲା ।
ବନ୍ଧୁତା ଗଳିରେ ଆଈ ତାଙ୍କର ଘନିଷ୍ଠ ସାଙ୍ଗ ସହିତ କିଛି ସମୟ ବସିଲେ । ଦୁଇ ଜଣ ହେଉଛନ୍ତି ପିଲାଦିନର ସାଙ୍ଗ ।
ନିଜ ସାଙ୍ଗ ସହିତ କିଛି ସମୟ କଥା ହେବା ପରେ ତାଙ୍କ ସାଙ୍ଗକୁ ଆଲିଙ୍ଗନ କରି ସେଠାରୁ ଚାଲି ଆସିଲେ । ସେ ବେଙ୍କିକୁ କହିଲେ, “ଏବେ ଆମେ ସନ୍ତୁଷ୍ଟ ଗଳି ଦେଇ ଯିବା ।”
ସନ୍ତୁଷ୍ଟ ଗଳିରେ ବେଙ୍କିର ବିଦ୍ୟାଳୟ ଠାରୁ ଅଧିକ ପୁସ୍ତକ ଅଛି । ଗୋଟିଏ ଦୋକାନି ପୁରୁଣା ପୁସ୍ତକ ସସ୍ତାରେ ବିକ୍ରି କରେ ଓ ପରେ ପୁଣି କିଣି ଦେଇଥାଏ । ଆଈକୁ ଏଠାକୁ ଆସିବାକୁ ପସନ୍ଦ କରନ୍ତି ।
ଗୋଟିଏ ପୁସ୍ତକ ବାଛି ଆଈ କହିଲେ, “ଯିବା?
ବଗିଚା ଯାଦୁ ମାର୍ଗର ସୀମାନ୍ତରେ ଅଛି ।”
ବେଙ୍କି ଯାଦୁ ମାର୍ଗରେ ଯାଇ ‘ଫୁଲରେ ଲଦି ହୋଇଥିବା ଗଛ ପବନରେ ଖେଳୁଥିବା ଦୃଶ୍ୟକୁ ଠିଆ ହୋଇ ଦେଖୁଥାଏ ।
ରାସ୍ତାରେ ‘ଫୁଲଗୁଡ଼ିକ ଚାଦର ପରି ବିଛାଇ ହୋଇ ପଡ଼ିଥିଲା ।
ଶେଷରେ ସେମାନେ ଦୁଇ ଜଣ ବଗିଚାରେ ପହଚଲେ । ଘରୁ ବାହାରିଥିବା ଅନେକ ସମୟ ହୋଇଗଲାଣି । ବେଙ୍କି ଏ ଯାତ୍ରାରେ ଭେଟ କରିଥିବା ସମସ୍ତ ଲୋକ ଓ ସୁନ୍ଦର ଦୃଶ୍ୟଗୁଡ଼ିକ ବିଷୟରେ ଭାବିଲା ।
“ତୁମ ଗଳିଗୁଡ଼ାକ ମତେ ଭଲ ଲାଗିଲା । ଆସନ୍ତା ସପ୍ତାହରେ ମୁଁ ଫୁଣି ତୁମ ସହିତ ଯିବି ।” ବେଙ୍କି କହିଲା,
ଫୁଃଉଉଉଉ!
ଫୁଃଉଉଉଉ!
ଜନ୍ମଦିନ କେକ୍ ଉପରେ ଥିବା ଆଠଟିଯାକ ମହମବତୀକୁ ଆନ୍ନାମଣି ଲିଭେଇଦେଲା।“ହାପ୍ପି ବାର୍ଥଡେ’ ଆନ୍ନା!” ତା’ର ଭାଇଭଉଣୀମାନେ କହିଉଠିଲେ।ଗୋଟିଏ ପାହାଡ଼ ଉପରେ ଆନ୍ନାର ଗୋଟିଏ ବଡ଼ ଘର ଥିଲା। ତା’ର ପରିବାର ବି ବହୁତ ବଡ଼ ଥିଲା।
ଆନ୍ନା ତା’ର ଜନ୍ମଦିନ ଉପହାରଗୁଡ଼ିକୁ ଖୋଲି ଦେଖୁଥିଲା। ଗୋଟିଏ ଡବା ଭିତରେ କିଛି ଗୋଟିଏ ଚକମକ୍ କରୁଥିଲା। “ହୀରା କାନଫୁଲ?
ବାଃ!”ସେ ହୀରା କାନଫୁଲ ଚାହୁଁନଥିଲା। ଆନ୍ନା ପାଇଁ ସେଗୁଡ଼ିକ ଦାମିକା ଓ ବେକାର ଜିନିଷ।ତମେ ଜାଣ କି ଆନ୍ନା ପ୍ରକୃତରେ କ’ଣ ଚାହେଁ?ବହି, କେବଳ ବହି, ବହୁତ ବହି!
“ଆମ ଘରେ ବହି ଅଛି!” ତା’ ଭାଇ କହିଲା। କିନ୍ତୁ ଆନ୍ନା ସେଗୁଡ଼ିକ ପଢ଼ିସାରିଥିଲା।  “ଲାଇବ୍ରେରୀରେ ଗୁଡ଼ାଏ ବହି ଅଛି!” ହାତ ଦେଖାଇ ତା’ ଜେଜେବାପା କହିଲେ। କିନ୍ତୁ ଆନ୍ନା ସେଗୁଡ଼ିକ ମଧ୍ୟ ପଢ଼ିସାରିଥିଲା। ସେ ତା’ ଶୋଇବା ଘରକୁ ପଳେଇଲା। “ହୁଁ!”
ସେଇଦିନ ଟିକିଏ ପରେ କେହିଜଣେ ଆନ୍ନାର କବାଟ ଠକ୍ ଠକ୍ କଲା। ଆନ୍ନା କବାଟ ଖୋଲି ଦେଖିଲାବେଳକୁ କେହି ନଥିଲେ।ମଣିଷ ବଦଳରେ ତା’ କବାଟ ପାଖରେ ଗୋଟିଏ ବଡ଼ ବାକ୍ସ ଥୁଆ ହୋଇଥିଲା। “ଏ ବାକ୍ସରେ ଗହଣା ନଥିଲେ ହିଁ ଭଲ,” ସେ ବଡ଼ପାଟିରେ କହିଲା। ନା। ଗହଣା ନଥିଲା। ଏଇଟା ପୂରା ନୂଆ ବିଶ୍ୱକୋଷ ସଂଗ୍ରହ ଥିଲା। “ଏତେ ବହି!
ହୁର୍ର-ର୍-ର୍-ରେ!” ଆନ୍ନା ଖୁସି ହୋଇଗଲା ଓ ଘରସାରା ବୁଲିବୁଲି ସମସ୍ତଙ୍କୁ କୁଣ୍ଢାଇ ପକାଇଲା।
ବହୁତ ବର୍ଷ ପରେ ଓ ବହୁତ ବହୁତ ବହି ପଢ଼ିବା ପରେ ଆନ୍ନାକୁ ଜଣେ ପ୍ରସିଦ୍ଧ ବୈଜ୍ଞାନିକଙ୍କ ଗବେଷଣାଗାରରେ ଚାକିରିଟିଏ ମିଳିଗଲା।“ମୋତେ ଏଠି କ’ଣ କରିବାକୁ ହେବ?” ଆନ୍ନା ପଚାରିଲା। ବୈଜ୍ଞାନିକଜଣକ ଗୋଟେ ବାକ୍ସ ଆଡ଼କୁ ହାତ ଦେଖାଇଦେଲେ।ତମେ କ’ଣ ଭାବୁଛ?
ତାକୁ ସେଇ ବାକ୍ସ ଭିତରୁ କ’ଣ ମିଳିଥିବ?
“ହୀରା!
ଏ ହେଃ!” ଆନ୍ନା କହିଲା।ଏଥରକ କିନ୍ତୁ ହୀରାଗୁଡ଼ିକ ପିନ୍ଧିବା ପାଇଁ ନଥିଲା। ସେଗୁଡ଼ିକ ପରୀକ୍ଷା ହେବା ପାଇଁ ଥିଲା। ହୀରା ଭିତରେ ଥିବା କୋଉ ଜିନିଷଟା ତାକୁ ଏତେ ଉଜ୍ଜ୍ୱଳ କରାଏ – ଏଇ ତଥ୍ୟ ବାହାର କରିବା ପାଇଁ ବୈଜ୍ଞାନିକ ଜଣକ ଆନ୍ନାକୁ କହିଥିଲେ।  ସେ ତେଣୁ ହୀରା ସମ୍ପର୍କୀୟ ବହିଗୁଡ଼ିଏ ଆଣି ପଢ଼ିଲା।  ବହି, ବହି ଓ କେବଳ ବହି!
ବୈଜ୍ଞାନିକଟିଏ ହେବା ଆନ୍ନା ପାଇଁ ଥିଲା ସର୍ବୋତ୍ତମ।  ସେ ଯାହା ଇଚ୍ଛା କରୁଥିଲା ତାହା ପଢ଼ିପାରୁଥିଲା।  ଯେଉଁସବୁ ବସ୍ତୁ ଚକମକ କରେ ସେ ବିଷୟରେ ମଧ୍ୟ ଆନ୍ନା ପଢ଼ିଲା।  ହୀରାଠୁଁ କିଏ ଅଧିକ ଚକମକ କରେ?
ସୂର୍ଯ୍ୟ!ତେଣୁ ଆନ୍ନା ସୂର୍ଯ୍ୟ ସମ୍ବନ୍ଧିତ ବହିସବୁ ପଢ଼ିବାରେ ଲାଗିଲା।  ସୂର୍ଯ୍ୟ, ସୂର୍ଯ୍ୟକିରଣ ଓ ପାଣିପାଗ ସମ୍ବନ୍ଧିତ। ବହି, ବହି ଓ କେବଳ ବହି!
ଆନ୍ନା ଶହଶହ ପରୀକ୍ଷାନିରୀକ୍ଷା କଲା।  ସେ ବହୁତଗୁଡ଼ିଏ ପାଣିପାଗ ମାପିବା ଉପକରଣ ତିଆରି କଲା।
ବମ୍ବେର ତାପମାତ୍ରା କେତେ?ତାକୁ ମାପିବା ପାଇଁ ସେ ଏକ ମାପିବାଯନ୍ତ୍ର ତିଆରି କଲା।ମାଡ୍ରାସରେ ବାୟୁର ବେଗ କେତେ?ଆନ୍ନା ସେଥିପାଇଁ ମଧ୍ୟ ବାୟୁ ପରିମାପକ ଯନ୍ତ୍ର ତିଆରି କଲା।
ପ୍ରକୃତରେ ତା’ ପସନ୍ଦର ଉପକରଣଟି ତିଆରି କରିବା ପାଇଁ ତାକୁ ଅନେକ ମାସ ଲାଗିଗଲା। ଏହା ଥିଲା ଏକ ସ୍ୱତନ୍ତ୍ର ପ୍ରକାରର ବେଲୁନ।  ଏହାର ନାଁ ଓଜୋନସୋଣ୍ଡ।  ଏହା ସହିତ ଯନ୍ତ୍ରଟିଏ ଲାଗିକି ରହିଥିଲା।  ଯନ୍ତ୍ରଟି ବାୟୁରେ ଥିବା ଓଜୋନ ଗ୍ୟାସକୁ ମାପିଥାଏ। ଓଜୋନସୋଣ୍ଡ ପ୍ରକୃତରେ ବହୁତ ଉଚ୍ଚକୁ ଉଡ଼ିଥାଏ। ଦେଖ, ହେଇ ଆନ୍ନାର ଓଜୋନସୋଣ୍ଡ ଉଡ଼ୁଛି!
ଅନୁମାନ କରି କହିଲ, ଆନ୍ନାମଣି ସମୁଦାୟ କେତୋଟି ଯନ୍ତ୍ର ତିଆରି କରିଥିବ?ପ୍ରାୟ ଶହେଟି ପାଣିପାଗ ପରିମାପକ ଯନ୍ତ୍ର!ଏଇସବୁ ଯନ୍ତ୍ର ତିଆରି କରିବା ପାଇଁ ଆନ୍ନାର ନିଜର ଏକ କାରଖାନା ମଧ୍ୟ ଥିଲା।ଏମିତି ଲାଗୁଥିଲା କି ସେ ଯେକୌଣସି ଯନ୍ତ୍ର ତିଆରି କରିପାରିବ।
ଆନ୍ନାମଣି ଭାରତର ବିଶିଷ୍ଟ ପାଣିପାଗ ବୈଜ୍ଞାନିକମାନଙ୍କ ମଧ୍ୟରେ ପ୍ରତିଷ୍ଠା ଲାଭ କଲା। ଯଦିଓ ଧୀରେ ଧୀରେ ତା’ର ବୟସ ବଢ଼ିଲା ଓ ସେ ବିଖ୍ୟାତ ହେଲା, କିନ୍ତୁ ତା’ର ସେଇ ପୁରୁଣା ବନ୍ଧୁ ବଦଳିଲେ ନାହିଁ। ତା’ର ଅସଲ ସାଙ୍ଗ ସେଇ ରହିଲେ।ବହି, ବହି ଓ କେବଳ ବହି!
ଆନ୍ନାଙ୍କ ଜୀବନ ବୃତ୍ତାନ୍ତ: ଏକ ସମୟ ସାରଣୀ୧୯୧୮ ମସିହା ଅଗଷ୍ଟ ୨୩ ତାରିଖରେ କେରଳର ପୀରମେଦୁଠାରେ ଆନ୍ନାଙ୍କ ଜନ୍ମ।୧୯୪୦ ମସିହାରେ ଏକ ବୃତ୍ତି ପାଇ ସେ ସି.ଭି ରମଣଙ୍କ ଗବେଷଣାଗାରରେ ଗବେଷଣା କରିବା ପାଇଁ ଯୋଗ ଦେଇଥିଲେ। ୧୯୪୫ ମସିହାରେ ପାଣିପାଗ ସମ୍ପର୍କରେ ଅଧ୍ୟୟନ କରିବା ପାଇଁ ସେ ଇଂଲଣ୍ଡ ଯାଇଥିଲେ। ୧୯୪୮ ମସିହାରେ ସେଠାରୁ ଫେରି ସେ ପୁନେରେ ଥିବା ଭାରତୀୟ ପାଣିପାଗ ବିଭାଗରେ ଯୋଗଦେଲେ।
୧୯୬୨ ମସିହାରେ ସେ ଓଜୋନସୋଣ୍ଡ ପ୍ରକଳ୍ପରେ କାର୍ଯ୍ୟ କରିବା ଆରମ୍ଭ କଲେ।୧୯୭୬ ମସିହାରେ ସେ ଭାରତୀୟ ପାଣିପାଗ ବିଭାଗର ଉପମହାନିର୍ଦ୍ଦେଶକ ଥିବାବେଳେ ଅବସର ନେଇଥିଲେ।୧୯୮୦ ମସିହା (ସଠିକ୍ ବର୍ଷ ଜଣାପଡ଼ିନି) ସେ ପାଣିପାଗର ବିଭିନ୍ନ ଉପକରଣ ତିଆରି କରିବା ପାଇଁ ନିଜର କମ୍ପାନୀଟିଏ ଆରମ୍ଭ କଲେ।୨୦୦୧ ମସିହା ଅଗଷ୍ଟ ୧୬ ତାରିଖରେ ଆନ୍ନାମଣି କେରଳଠାରେ ପ୍ରାଣତ୍ୟାଗ କରିଥିଲେ।
ପାଣିପାଗ ସମ୍ବନ୍ଧିତ କିଛି ଶବ୍ଦ:ମିଟରୋଲଜିଷ୍ଟ (Meteorologist) (ଏହାକୁ ଏହିଭଳି କହିବା ମିଟ୍-ୟୋର-ଅଲ୍-ଓ-ଜିଷ୍ଟ):  ଜଣେ ମିଟରୋଲଜିଷ୍ଟ ବା ପାଣିପାଗବିଜ୍ଞାନୀ କୌଣସି ଏକ ଅଞ୍ଚଳର ପାଣିପାଗ ଓ ଜଳବାୟୁ ସମ୍ପର୍କରେ ଅଧ୍ୟୟନ କରିଥାଆନ୍ତି।  ଆନ୍ନାମଣି ଜଣେ ସବୋର୍ତ୍ତମ ପାଣିପାଗବିଜ୍ଞାନୀ ଥିଲେ।ଓଜୋନସୋଣ୍ଡ (Ozonesonde) (ଏହାକୁ ଏହିଭଳି କହିବା ଓଃ-ଜୋନ୍-ସୋଣ୍ଡ):  ଓଜୋନସୋଣ୍ଡ ହେଉଛି ଏକପ୍ରକାର ବେଲୁନ ଯାହା ଆକାଶରେ ବହୁ ଉଚ୍ଚକୁ ଉଡ଼ିପାରେ। ସେହି ବେଲୁନରେ ଏକ ପରିମାପକ ଯନ୍ତ୍ର ଲଗାଯାଇଥାଏ, ଯାହା ବାୟୁରେ ଥିବା ଓଜୋନ ଗ୍ୟାସକୁ ମାପିଥାଏ।  ଓଜୋନ ଗୁରୁତ୍ୱପୂର୍ଣ୍ଣ ଅଟେ, କାରଣ ଏହା ସୂର୍ଯ୍ୟଙ୍କ ଠାରୁ ଆସୁଥିବା କ୍ଷତିକାରକ ଆଲୋକକୁ ଅବରୋଧ କରିଥାଏ।  ବାୟୁମଣ୍ଡଳର ଉପରଭାଗରେ ଓଜୋନସ୍ତର କମିଗଲେ ଆମେ ସମସ୍ୟାରେ ପଡ଼ିବା।  ଯଦି ତୁମେ ଜଣେ ବୈଜ୍ଞାନିକ ହେଲ ତୁମେ କେଉଁ ବିଷୟରେ ଅଧ୍ୟୟନ କରିବାକୁ ଇଚ୍ଛା କରିବ?
A Note on the BookThis story is a work of creative non-fictionbased on the life of Anna Mani.
ଉଡ଼ିଯାଉଥିବା ପକ୍ଷୀମାନଙ୍କୁ ଦେଖିବାସରଳା କୁ ଭଲଲାଗେ। ଦିନେ ଶ୍ରେଣୀ ରେ ଶିକ୍ଷୟତ୍ରୀ ବିଜ୍ଞାନ ପଢ଼ାଉଥିବାବେଳେ ସେ ଝରକା ବାଟେ ବାହାରକୁ ଅନେଇଲାଓ ଦେଖିଲା ଆକାଶରେ ଗୋଟିଏ ଚିଲ ଉଡ଼ିଯାଉଛି। ସେ ଭାବିଲା ପକ୍ଷୀଟି କେତେ ଆନନ୍ଦରେ ଉଡ଼ୁଥିବ। ଆକାଶରେ ଉଡ଼ାଜାହାଜ ଉଡ଼ୁଥିବା ଦେଖିଲେ ବି ସେ ବହୁତଆନନ୍ଦିତ ହୋଇଯାଏ।"ତୁମ  ନାଁ କଣ?
ତୁମେବ୍ଲାକବୋର୍ଡକୁ ନ ଚାହିଁ ଆଉ କୁଆଡ଼େ ଦେଖୁଛ?"
ନୂଆ ବିଜ୍ଞାନ ଶିକ୍ଷୟତ୍ରୀ ସରଳାକୁ ପଚାରିଲେ।ସରଳା ସଙ୍ଗେ ସଙ୍ଗେ ଉଠିପଡ଼ି କହିଲା, ମୋତେ କ୍ଷମା କରିବେ ମ୍ୟାଡାମ୍। ମୋର ଭୁଲ ହୋଇଯାଇଛି। ମୁଁ ଗୋଟେ ଉଡନ୍ତା ଚିଲ କୁ ଦେଖୁଥିଲି। ମୁଁ ଭାବୁଥିଲି ଗୋଟେ ଉଡ଼ାଜାହାଜ ବା ଚଢ଼େଇ ପରି ଆମେମଧ୍ୟ ଉଡ଼ି ପାରନ୍ତେ କି।""ତୁମ ନାଁ କ’ଣ?"
"ସରଳା"
"ଆରେ କେତେ ବଢ଼ିଆ ନାମ!
ତୁମେ ଜାଣିଛ କି ଭାରତର ପ୍ରଥମ ମହିଳା ପାଇଲେଟଙ୍କ ନାମ ମଧ୍ୟ ସରଳାଥିଲା!
ମୋ ନାମ ହଂସା। ତୁମେ ଜାଣିଥିବ ହଂସମାନେ ଉଡ଼ି ପାରୁଥିବା ପକ୍ଷୀମାନଙ୍କ ମଧ୍ୟରୁ ସବୁଠୁଁ ବଡ଼ ପକ୍ଷୀଅଟନ୍ତି।" ଶିକ୍ଷୟତ୍ରୀକହିଲେ। "ସରଳା, ତୁମେ ଲାଇବ୍ରେରୀଯାଇ କିଛି ଭଲ ବହି ପଢ଼। ସେଠାରେ ଉଡ଼ାଜାହାଜ ଓ ପକ୍ଷୀ ମାନଙ୍କ ବିଷୟରେ ବିଭିନ୍ନ ବହି ଅଛି।"ଲାଇବ୍ରେରୀ ରେ କିଛିଦିନ ପଢ଼ିଲା ପରେ ସରଳା ପକ୍ଷୀଙ୍କ ବିଷୟରେ ଅନେକ କଥା ଜାଣିବାକୁ ପାଇଲା ଏବଂ ମଣିଷ କାହିଁକି ଉଡ଼ିପାରେନି  ତାହା ମଧ୍ୟ ଜାଣିବାକୁ ପାଇଲା।
ସରଳା ଜାଣିବାକୁ ପାଇଲା ଯେ ଆମେ ମଣିଷମାନେବି ଉଡ଼ି ପାରିବା କିନ୍ତୁ ପକ୍ଷୀମାନଙ୍କ ପରି ନୁହେଁ। ଆମେ ଉଡ଼ାଜାହାଜରେ ବସି ପୃଥିବୀର ଯେ କୌଣସି ସହରକୁଉଡ଼ି ଯାଇପାରିବା।ଉଡ଼ାଜାହାଜ ହେଉଛି ମଣିଷ ଜାତିର ଅନେକ ବିଷ୍ମୟକର ଉଦ୍ଭାବନ ମଧ୍ୟରୁ ଗୋଟିଏ ମୁଖ୍ୟ ଯନ୍ତ୍ରଅଟେ। ଏହା ସାହାଯ୍ୟରେଆମେମାନେ ଆକାଶରେ ଉଡ଼ିବାର ଆନନ୍ଦ ଅନୁଭବ କରିପାରୁ।ପ୍ରକୃତି ପକ୍ଷୀମାନଙ୍କୁ ଉଡ଼ିବା ଶକ୍ତି ଦେଇଛି। ତେଣୁ ସେମାନଙ୍କୁ ଉଡ଼ିବା ପାଇଁ କୌଣସି ଯନ୍ତ୍ରରସାହାଯ୍ୟ ନେବାକୁ ପଡେନାହିଁ। ସାଧାରଣତଃ ପକ୍ଷୀମାନଙ୍କର ଡେଣା ତାଙ୍କ ଦେହ ତୁଳନାରେ ବଡ ଏବଂ ହାଲୁକା ହୋଇଥିବା ଯୋଗୁଁସେମାନେ ସହଜରେ ଉଡି ପାରିଥାନ୍ତି।
ଉଡ଼ାଜାହାଜ ଆକାରରେ  ବଡ ଏବଂ ଓଜନିଆ ହୋଇଥାଏ। ପକ୍ଷୀମାନଙ୍କ ପରି ଉଡ଼ାଜାହାଜର ମଧ୍ୟ ଦୁଇ ପଟେଦୁଇଟି ଡେଣା ଥାଏ। ଉଡ଼ାଜାହାଜର ଡେଣା ଗୁଡିକ ମଧ୍ୟ ପକ୍ଷୀମାନଙ୍କର ଡେଣା ଭଳି ଉପରପଟେ ଟିକେ ବଙ୍କା ଏବଂ ତଳପଟେଟିକେ ଚେପଟା ହୋଇଥାଏ ଯାହା ତାଙ୍କୁ ଉଚ୍ଚ ଅକାଶରେ ଉଡ଼ିବାରେ ସାହାଯ୍ୟ କରିଥାଏ।
ପକ୍ଷୀମାନେ ଡେଣା ମାରି ମାରି ଉଡ଼ିଥାନ୍ତିକିନ୍ତୁ ଉଡ଼ାଜାହାଜ ଡେଣା ହଲେଇ ଉଡ଼ିବାର କେହି ଦେଖିନାହାନ୍ତି। ପବନ ସାହାଯ୍ୟରେ ଉଡ଼ିବା ପାଇଁ ପକ୍ଷୀମାନେ ନିଜ ଡେଣାମାରି ଥାନ୍ତି। ଉଡ଼ାଜାହାଜ ମଧ୍ୟପବନ ଗତି ସାହାଯ୍ୟରେ ଉଡିଥାଏ। ତା ଭିତରେ ଥିବା ଯନ୍ତ୍ର ଇଂଜିନ, ତା ତଳେ ବୋହୁଥିବା ପବନକୁ ସଞ୍ଚାଳିତ କରିଥାଏ।
ତା’ଭିତରେ ଥିବା ଇଂଜିନ୍ ଯନ୍ତ୍ରଟି ଖୁବ୍ ଶକ୍ତିଶାଳୀ ଓ ଏହାଉଡ଼ାଜାହାଜର ମଷ୍ତିଷ୍କ ପରି କାମ କରେ। ପକ୍ଷୀ ଯେପରି ନିଜର ବୁଦ୍ଧି ଖଟାଇ ଉଡ଼ିବା ଶିଖିଥାଏ, ଉଡ଼ାଜାହାଜ ଭିତରେ ଥିବା ଯନ୍ତ୍ର ତା’କୁ ଭୂମି ରୁ ଉପରକୁ ଉଠିଉଡ଼ିବାକୁ ସକ୍ଷମ କରିଥାଏ। ଉଡ଼ାଜାହାଜ ର ଇଂଜିନ୍ ରେ ଯେତେବେଳେ ଇନ୍ଧନ ଜଳେ, ସେତେବେଳେ ଉତ୍ତପ୍ତ ଗ୍ୟାସ କ୍ଷିପ୍ର ଗତିରେ ନିର୍ଗତହୋଇ ବିମାନଟିକୁ ଆଗକୁ ଜୋରରେ ଠେଲିଥାଏ।
କାର୍ ଏବଂ ଅନ୍ୟ ଇଂଜିନ୍ ଯୁକ୍ତ ଯାନବାହନଆଗକୁ ଦୃତ ବେଗରେ ଗତି କରନ୍ତି। କିନ୍ତୁ ଏଗୁଡିକ ଉଡ଼ାଜାହାଜ ପରି ଉପରକୁ ଉଠି ଆକାଶରେ ଉଡ଼ିପାରନ୍ତି ନାହିଁ। ଉଡ଼ାଜାହାଜ ଡେଣା ଉପରେ ଏବଂ ତଳେ ବହୁଥିବା ବାୟୁ ତାକୁଉପରକୁ ଉଠାଇବାରେ ଏବଂ ସେଠାରେ ଧରି ରଖିବାରେ ସାହାଯ୍ୟ କରିଥାଏ। ପକ୍ଷୀମାନଙ୍କ ପରି ଉଡ଼ାଜାହାଜର ମଧ୍ୟ ଲାଞ ଥାଏ। ଏହା ତା’କୁ ଭାରସାମ୍ୟ ରକ୍ଷା କରିବାରେ ଏବଂ ଦିଗପରିବର୍ତ୍ତନ କରିବାରେ ସାହାଯ୍ୟ କରେ।
ଉଡ଼ାଜାହାଜ ଗୁଡିକ ଉପରକୁ ଉଠିବା ଏବଂଅବତରଣ କରିବା ସକାଶେ  ବଡ ଏବଂ ଲମ୍ବା ରାସ୍ତା ଦରକାର କରିଥାନ୍ତି। ଏହି ରାସ୍ତାଗୁଡିକୁ ରନୱେ କୁହାଯାଏ। ଉଡ଼ାଜାହାଜ ଉପରକୁ ଉଠିବା ପାଇଁ ଏହି ରନୱେ ଉପରେ ଦୃତବେଗରେ ଗତି କରିବାକୁ ପଡିଥାଏ।   ଏହି ଦୃତ ଗତିରେ ଚାଲିବା ଯୋଗୁଁ ହିଁ ତାଙ୍କୁ ଉପରକୁ ଉଡ଼ିବାକୁ ଶକ୍ତି ମିଳିଥାଏ ତେଣୁରନୱେ ଗୁଡିକ ବିମାନବନ୍ଦରର ଅତି ଗୁରୁତ୍ୱପୂର୍ଣ୍ଣ ଅଂଶ ବେଶେଷ ହୋଇଥାଏ।
ବିମାନ ଚାଳକମାନେ ବିମାନ ଭିତରେ ସାମ୍ନାରେଯେଉଁ ସ୍ଥାନରେ ବସନ୍ତି ତା’କୁ କକପିଟ୍ କୁହାଯାଏ। ସେମାନେ ଅତ୍ୟାଧୁନିକ ଯନ୍ତ୍ରପାତି ମାଧ୍ୟମରେ ବିମାନବନ୍ଦର ସହ ସମ୍ପର୍କ ସ୍ଥାପନକରିଥାନ୍ତି। ପୁଲିସ୍ ଏବଂଟ୍ରାଫିକ୍ ଲାଇଟ୍ ଯେପରି ଆମକୁ ରାସ୍ତାରେ ସାହାଯ୍ୟ କରିଥାଏ ଠିକ ସେହିପରି ଏୟାରଟ୍ରାଫିକନିୟନ୍ତ୍ରକ ମାନେ ବିମାନଚାଳକଙ୍କୁ କେଉଁ ଜାଗାରୁ ଉପରକୁ ଉଠିବେ କେଉଁଠି ଅବତରଣ କରିବେ, ସେ ବିଷୟରେ ସୂଚନା ଦିଅନ୍ତି।ଉଡ଼ାଜାହାଜ ଏକ ବୃହଦାକାର ପକ୍ଷୀ କହିଲେଭୁଲ୍ ହେବନାହିଁ। ସରଳା ବଡ ହୋଇଭବିଷ୍ୟତରେ ଜଣେ ପାଇଲେଟ ହୋଇ ଉଡ଼ାଜାହାଜ ଉଡ଼େଇବା ଲକ୍ଷ୍ୟ ରଖିଛି।
ତୁମେ ଜାଣ କି?ଭାରତର ପ୍ରଥମ ବିମାନର ନାମ ହାର୍ଲୋ ଏବଂ ଏହା ଜୁଲାଇ ୧୯୪୧ ମସିହାରେ ପ୍ରଥମ ଥର ପାଇଁ ଉଡ଼ିଥିଲା।ପୃଥିବୀର ସବୁଠାରୁ ଦୃତଗାମୀ ଜେଟବିମାନରନାମ ଲକହିଡ୍ ଏସ ଆର - ୭୧ ବ୍ଲାକ୍ ବର୍ଡ୍। ଏହାର ଗତି ଶବ୍ଦର ଗତିଠାରୁ ମଧ୍ୟ ଅଧିକ।
ଭାରତର ପ୍ରଥମ ବିମାନଚାଳକ ଲାଇସେନ୍ସ୍ ଜେଆରଡି ଟାଟା ଙ୍କୁ ପ୍ରାପ୍ତ ହୋଇଥିଲା।ସରଳା ଠକରାଲ୍ ଭାରତର ପ୍ରଥମ ମହିଳା ପାଇଲେଟ୍। ସେ ମଧ୍ୟ ଭାରତର ପ୍ରଥମ ମହିଳା ପାଇଲେଟ୍ ଯିଏ ହଜାର ଘଣ୍ଟାରୁ ଅଧିକ ସମୟ ବିମାନ ଚଳାଇଥିଲେ।
ଆସ ଆକାଶରେ ଉଡ଼ିବା!
ସାଙ୍ଗମାନଙ୍କ ସଙ୍ଗେ ମିଶି  ଏହିଁ ଖେଳର ମଜା ନିଅ:1.
କାଗଜରେ ଉଡ଼ାଜାହାଜ ତିଆରକରି ଉଡ଼ାଅ ଏବଂ ଦେଖ କାହାର ଉଡ଼ାଜାହାଜ ବେଶୀ ଉପରକୁ ଉଡୁଛି। ଏବଂ ତାହାର କାରଣ ଖୋଜ - କାଗଜ ଯୋଗୁଁ କିମ୍ବା କିପରି ତିଆରି ହୋଇଛି ତାହାଯୋଗୁଁ?
ଜାଣିବାକୁଚେଷ୍ଟା କର। ପ୍ରତ୍ୟେକ ବିମାନଉଡ଼ିବା ପରେ କଣ ହେଉଛି ଭଲଭାବେ ଦେଖ। ବିମାନ ଭିତରେ କିମ୍ବା ଉପରେ କିମ୍ବା ତଳେ ଫୁଙ୍କିଲେ ବିମାନଟି ଉଡ଼ିବାରେ କିଛି ଅନ୍ତରପଡିବା ଲକ୍ଷ୍ୟ କରୁଛ କି?
2.
ଉଡ଼ାଅ ବା  ଉଡ଼ାଅନାହିଁ ଖେଳ: ସାଙ୍ଗମାନଙ୍କୁ ମଧ୍ୟରୁ ଗୋଟିଏ ଦଳକୁ କୋଠରୀ ଚାରିପଟେ ଉଡ଼ାଜାହାଜ ଭଳି ବୁଲିବାକୁ କୁହ। ଜଣେ ପିଲା ଗୋଟିଏ କୋଣରେ ଠିଆ ହୋଇ କିଛି ଉଡ଼ି ପାରୁଥିବା ଓ କିଛିଉଡ଼ୁ ନ ଥିବା ବସ୍ତୁର ନାମ କହି ଚାଲିବ। ଯେତେବେଳେ ଉଡ଼ୁ ନ ଥିବା ଗୋଟିଏ ଜିନିଷ ର ନାମ, ଯେଭଳି ଟେବୁଲ୍ କୁହାଯିବ, ସେତେବେଳେ ଉଡ଼ାଜାହାଜ        ଅବତରଣ କରିବ ବା ପିଲା ବସି ଯିବେ। ଯିଏ ଭୁଲ୍ କରିବ, ତା’କୁ ଏଥର କୋଣରେଠିଆ ହୋଇ ନାମ ଡାକିବାକୁ ପଡିବ।
ମେରୀ ସାଙ୍ଗମା ଓ ଜୋସନା ମାରକ ପଡ଼ୋଶୀ ତଥା ଘନିଷ୍ଠ ବନ୍ଧୁ ଥିଲେ।ଦିନେ ଜୋସନା ମେରୀକୁ ଗୋଟେ ଅଣ୍ଟାଫିତା ଦେଖାଇଲା ଯୋଉଟାକୁ ସେ ଗୁଡ଼ାଏ ଦିନ ଲାଗି ତିଆରି କରିଥିଲା।
“ଏଇଟା ମୁଁ ମୋ ମାଆଙ୍କ ପାଇଁ ତିଆରି କରିଛି। କେମିତି ହୋଇଛି?” ଜୋସନା ଉତ୍ସୁକ ହୋଇ ପଚାରିଲା।  “ତୋ ମାଆ ଏଇଟା ପିନ୍ଧିବେ ବୋଲି ମୁଁ ଭାବିପାରୁନି। ମୁଁ ହୋଇଥିଲେ ତ ମୋଟେ ପିନ୍ଧନ୍ତିନି।” ମେରୀ ଉତ୍ତର ଦେଲା। ଜୋସନା ହଠାତ୍ ଉଠିପଡ଼ିଲା ଓ ସେଠୁ ପଳେଇଲା।
ତା’ ପରଦିନ ସକାଳେ ମେରୀ ଜୋସନାକୁ ଅପେକ୍ଷା କଲା। ସେମାନେ ପ୍ରତିଦିନ ଏକାଠି ସ୍କୁଲ ଯାଉଥିଲେ। କିନ୍ତୁ ସେଦିନ ଜୋସନା ତାକୁ ଛାଡ଼ି ପଳାଇଲା।
ଦି’ପହର ଖାଇବାରେ ମେରୀ ଶୁଖୁଆ ତରକାରୀ ଆଣିଥିଲା ଯାହାକୁ କି ଜୋସନା ଖାଇବାକୁ ଭଲପାଏ। ଜୋସନା କିନ୍ତୁ କାରୋଲିନ୍ ସହିତ ଖାଇଲା।
ସେଇଦିନ ସନ୍ଧ୍ୟାରେ ମେରୀ ତା’ ଘରେ ଜୋସନାକୁ ଅପେକ୍ଷା କଲା।  ସେ ତା’ ସହିତ ଖେଳନା କାରରେ ଖେଳିବାକୁ ଚାହୁଁଥିଲା; ଯେଉଁ କାରଟିକୁ ସେ ଦୁଇଜଣ ତା’ ବାପାଙ୍କ ସହ ମିଶି ତିଆରି କରିଥିଲେ।କିନ୍ତୁ ଜୋସନା ଆସିଲାନାହିଁ।ଜୋସନା ସହ ମିଶି ତିଆରି କରିଥିବା ସବୁ ଖେଳନା: ବଂଇଶୀ, ଚଢ଼େଇଘର, ରେଳଧାରଣା ଇତ୍ୟାଦିକୁ ମେରୀ ନିଜ ଅଗଣାରେ ବସି ଦେଖୁଥିଲା।
ସେ ତା’ର କାର ଗୋଟିଏ ପଟକୁ ରଖିଦେଲା। ଦୁଇଟି ମୋଟା ବାଉଁଶଖଣ୍ଡ ଆଣି ସମାନ ବ୍ୟବଧାନରେ ତଳେ ଥୋଇଲା। ଆଉଗୋଟିଏ ପତଳା ବାଉଁଶଖଣ୍ଡ ଆଣି ଏଇ ଦୁଇଟିର ବିପରୀତ ଧାରରେ ବେତରେ ବାନ୍ଧିଦେଲା; ଯେମିତିକି ସେ ତା' ବାପାଙ୍କଠୁ ଦେଖିଥିଲା। ଠିକ୍ ସେମିତି ଆଉଖଣ୍ଡେ ବାଉଁଶ ଆଣି ବିପରୀତ ଦିଗରେ ବାନ୍ଧିଦେଲା।ତା’ପରେ ସେ ଗୋଟିକ ପରେ ଗୋଟିଏ ଛୋଟଛୋଟ ଖଣ୍ଡ ଆଣି ତଳେ ପଡ଼ିଥିବା ବାଉଁଶ ସହିତ ନିଶୁଣି ପରି ବାନ୍ଧିଦେଲା। ଏତକ କରିସାରି ସେ ନିଜ ହାତରୁ ଧୂଳି ଝାଡ଼ିଲା ଏବଂ ଯାହା ତିଆରି କରିଥିଲା ତା ଆଡ଼କୁ ଚାହିଁଲା। ଏଇଟା ଗୋଟିଏ ଅଦ୍ଭୁତ ଲମ୍ବା ଆୟତାକାର ଜିନିଷ ଥିଲା। ମେରୀ ଭାବିଲା ଜୋସନା ଏଇଟା ତିଆରି କରି ଖୁବ୍ ଖୁସି ହୋଇଥାଆନ୍ତା।
ମେରୀ ସେଇଟାକୁ ଉଠାଇ ନିଜ କାନ୍ଧରେ ରଖିବାକୁ ଚେଷ୍ଟା କଲା।ତା ଗୋଡ଼ ଟଳମଳ ହେଲା। ସେ ଆଉଥରେ ଚେଷ୍ଟା କଲା। ଏଥରକ ତାକୁ ଟିକେ ସହଜ ହେଲା।
“କୁଆଡ଼େ ନବୁ?” ତା’ ବଡ଼ଭାଇ ସାମୁଏଲ ପଚାରିଲା।“ଜୋସନା ଘରକୁ,” ମେରୀ ଉତ୍ତର ଦେଲା।
ଜୋସନା ପ୍ରାୟ ଯେଉଁଠି ଥାଏ, ସେଇଠି ଥିଲା।ଜୋସନା ପାଖରେ ଥିବା ଏକ ଗଛରେ ମେରୀ ଚଢ଼ିଗଲା।“ଯା’ ପଳା ଏଠୁ!” ଜୋସନା ରାଗିକି କହିଲା।
ସାମୁଏଲ ବି ଚଢ଼ିଗଲା ଓ ମେରୀ ପାଖରେ ବସିଲା। ସେ ମେରୀକୁ ଖଣ୍ଡେ ଦଉଡ଼ି  ଧରିବାକୁ ଦେଲା ଓ ନିଜେ ଖଣ୍ଡେ ଧରିଲା।
ସାମୁଏଲ ଓ ମେରୀ ଗଭୀର ଶ୍ୱାସ ନେଇ ସେଇ ଆୟତାକାର ଜିନିଷଟିକୁ ସବୁ ଶକ୍ତି ଦେଇ ଟାଣି ଉଠାଇଲେ।କିରିଇଇଇଇକ୍ କିରିଇଇଇଇକ୍ଫୁଃ!ତା’ପରେ ସେମାନେ ସେଇଟିକୁ ଦୁହିଁଙ୍କ ମଝିରେ ବିଛେଇଦେଲେ।
ମେରୀ ଆରପଟକୁ ଗଲାବେଳେ ମଧ୍ୟ ଜୋସନା ରାଗତମତମ ହେଉଥିଲା।ତା’ର ଆଖି ମେରୀଠୁ ଆସି ସେଇ ଆୟତାକାର ଜିନିଷଟି ଉପରେ ପଡ଼ିଲା। ତା’ ପରେ ସେ ପୁଣି ମେରୀକୁ ଚାହିଁଲା। “ତୁ ଭାବୁଛୁ କି ଆମେ ୟା’ ଉପରେ ଚଲେଇବା ପାଇଁ ରେଳଗାଡ଼ିଟିଏ ତିଆରି କରିପାରିବା?” ଜୋସନା ହସିଦେଇ କହିଲା।
ଏଠାରୁ ସେଠାକୁ: ମେରୀ ତା’ ସାଙ୍ଗ ଜୋସନା ପାଖକୁ ଯିବା ପାଇଁ ଗୋଟିଏ ଛୋଟ ପୋଲ ତିଆରି କରିଥିଲା।ଯଦି ଏଇ ପୋଲଟିକୁ ଦୁଇଟା ଗଛର ମଝିରେ ବାନ୍ଧି ଦିଆଯାଏ, ତେବେ ଏହା ଏକ ବିମ୍ ପୋଲ ହୋଇଯିବ। ବିମ୍ ପୋଲ ହେଉଛି ସବୁଠୁ ସହଜ ଭାବେ ତିଆରି ହୋଇପାରୁଥିବା ପୋଲ। ଏଇ ବିମ୍ ପୋଲ ଷ୍ଟିଲ୍ ଓ କଂକ୍ରିଟରେ ତିଆରି ବଡ଼ ପୋଲ ହୋଇପାରେ କିମ୍ବା କାଠ ଓ ପଥରରେ ତିଆରି ଛୋଟ ହୋଇପାରେ।ତମେ କେବେ ବିମ୍ ପୋଲ ଦେଖିଛ କି?
“ଇମ୍ମା.....ଅପ୍ପା .....ଶୀଘ୍ର ଆସ!” ପାଟିକଲା ଲାଙ୍ଗଲେନ।ଲାଙ୍ଗଲେନର ବାପା ମା ଦୌଡିଆସି ଦେଖିଲେ ଲାଙ୍ଗଲେନ ଆଲମାରୀ ପାଖରେ ନଇଁକି ତିନୋଟି ବିଲେଇ ଛୁଆ କୋମଳ ସ୍ୱରରେ ମିଆଁଉ ମିଆଁଉ କରି ଖେଳିବା ଦେଖୁଛି।“ଇମ୍ମା....” ଲାଙ୍ଗଲେନ କିଛି କହିବାକୁ ଯାଉଥିଲା।“ଇଷ୍...., ଧିରେ,” କହିଲେ ଇମ୍ମା। “ବିଲେଇଛୁଆ ଶୀଘ୍ର ଡରିଯାନ୍ତି।”
ହଠାତ୍ , ଗୋଟେ ବଡ କମଳା ରଙ୍ଗର ବିଲେଇ ଝରକା ଦେଇ ଡ଼େଇଁ ଆସିଲା। ସେମାନଙ୍କୁ ଉପେକ୍ଷା କରି ସେ ଶୀଘ୍ର ଯାଇ ଗଡିପଡିଲା। ତିନୋଟି ବିଲେଇ ଛୁଆ ଦୌଡିଯାଇ ମା ଠାରୁ ଦୁଧ ପିଇବାରେ ଲାଗିଲେ।ଲାଙ୍ଗଲେନ ଏବଂ ବାପା-ମା ଧିରେ ପାଦ ଚିପି ବାହାରକୁ ଚାଲିଗଲେ।
ଲାଙ୍ଗଲେନ ପଚାରିଲା, “ପାଉଁଶିଆ ରଙ୍ଗ ର ବିଲେଇ ଛୁଆ ଟା କଣ ମା’ବିଲେଇର ଛୁଆ ନୁହେଁ?”“ହଁ ନିଶ୍ଚୟ ତାର ହିଁ ଅଟେ,” ଅପ୍ପା କହିଲେ।“ତା’ହେଲେ ସେ ବା କାହିଁକି କମଳା ରଙ୍ଗର ହୋଇନାହିଁ?
ମା-ବିଲେଇ ଭଳିଆ?”“ବାପା-ବିଲେଇ ହୁଏତ ପାଉଁଶିଆ ଅଟେ।”ଲାଙ୍ଗଲେନ ଏହି କଥା ଭାବୁଥିବା ବେଳେ, ଅପ୍ପା କହିଲେ “ପାଉଁଶିଆ ବିଲେଇ ଛୁଆ ଟି ବାପା-ବିଲେଇର ରଙ୍ଗ ନେଇ ଆସିଛି, ଠିକ ଯେମିତି ଲାଙ୍ଗଲେନର ବାପାଙ୍କ ଭଳିଆ କୁଞ୍ଚି କୁଞ୍ଚିଆ ବାଳ ଅଛି!”
କିନ୍ତୁ ସମସ୍ତେ କହନ୍ତି ମୁଁ ଠିକ ଇମ୍ମାଙ୍କ ପରି ଦେଖାଯାଏ। ଦେଖ ଆମ ଦୁଇଜଣକର ଚିବୁକ ମଝିରେ ରେ ବିଭାଜନ ମଧ୍ୟ ଅଛି ଯାହା ଦେଖି ମନେହୁଏ ଆମର ଚିବୁକ ଦୁଇ ଭାଗରେ ବଣ୍ଟା ହୋଇଛି।”“ତୁମେ ଆମ ଦୁଇ ଜଣକରୁ କିଛି କିଛି ନେଇ ଆସିଛ, କାରଣ ତୁମେ ଆମର ଗେଲ୍ହା ଝିଅ,” ତାକୁ କୁଣ୍ଡାଇ ଧରି ଇମ୍ମା କହିଲେ।“ପାଉଁଶିଆ ବିଲେଇ ମଧ୍ୟ ବାପା-ବିଲେଇ ଏବଂ ମା-ବିଲେଇ ଠାରୁ କିଛି କିଛି ନେଇ ଆସିଛି?”
“ହଁ। ମା ବାପା ଥିବା ପ୍ରତ୍ୟେକ ପ୍ରାଣୀ ଦୁଇ ଜଣକର ଲକ୍ଷଣ ନେଇ ଆସିଥାଏ,” ବୁଝାଇ କହିଲେ ଅପ୍ପା।“ଲକ୍ଷଣ?
ଆଛା ରୁହ, ମୋତେ ଭାବିବାକୁ ଦିଅ। ମୋର କୁଞ୍ଚି କୁଞ୍ଚିଆ ବାଳକଣ ଗୋଟିଏ ଲକ୍ଷଣ କୁହାଯିବ?”“ହଁ, ତାହା ଏକ ଲକ୍ଷଣ, ଲାଙ୍ଗଲେନ ତୁମର ଯାହା କିଛି ଗୁଣ କିମ୍ବା ସ୍ୱରୁପ ଅଛି ତାହା ଲକ୍ଷଣ ବା ବିଶେଷତା ଅଟେ। ତୁମେ ଆଉକିଛି ବିଷୟରେ ଭାବିପାରୁଛ କି?” ଇମ୍ମା ପଚାରିଲେ।“ହଁ......ମୋ ଉଚ୍ଚତା।”“ହଁ, ତାହା ଅନ୍ୟତମ। ତୁମ ଆଖିର ରଙ୍ଗ, କାନର ଆକାର, ତୁମ ହାତ ଏବଂ ପାଦ ଆଙ୍ଗୁଠି ଗୁଡିକର ଲମ୍ବ, ଏବଂ ତୁମ ନାକର ଆକୃତି ପ୍ରଭୃତି ତୁମ ସ୍ୱରୂପ ର କିଛି ଲକ୍ଷଣ ଅଟେ,” ବୁଝାଇ କହିଲେ ଇମ୍ମା।“ମୋ  କୁଞ୍ଚି କୁଞ୍ଚିଆ ବାଳ ଅପ୍ପାଙ୍କ ଲକ୍ଷଣ ଏବଂ ବିଭାଜିତ ଚିବୁକ ଇମ୍ମା ର ଲକ୍ଷଣ। ଆପଣମାନେ ଏହି ଲକ୍ଷଣ ଆପଣଙ୍କ ଅପ୍ପା-ଇମ୍ମାଙ୍କ ଠାରୁ ପାଇଥିଲ?”“ହଁ!” ତୁମେ ଶୀଘ୍ର ଜାଣିଗଲ। ସେମାନେ ପୁଣି ତାଙ୍କ ଲକ୍ଷଣ ତାଙ୍କର ଅପ୍ପା-ଇମ୍ମା ଙ୍କ ଠାରୁ ପାଇଥିଲେ,” ଇମ୍ମା କହିଲେ।
“କିନ୍ତୁ,” ଲାଙ୍ଗଲେନ ବୁଝି ପାରୁ ନ ଥିଲା, “ମୋର ତ  ଜେଜେମା କିମ୍ବା ଜେଜେବାପାଙ୍କର କାହାରି ଚିବୁକ ବିଭାଜିତ ନାହିଁ ତେବେ ତୁମେ ଏ ବିଶେଷତା କାହାଠୁ ଆଣିଲ?”“ବେଳେବେଳେଏହି ଲକ୍ଷଣ ଗୋଟେ କିମ୍ବା ତା’ଠାରୁ ଅଧିକ ପିଢ଼ି  ଛାଡ଼ି ଆସିଥାଏଇମ୍ମା କହିଲେ।ମୋର ଜେଜେବାପାଙ୍କର ଚିବୁକରେ ବିଭାଜନ ଥିଲା କିନ୍ତୁ ତାଙ୍କ ସନ୍ତାନ, ଯେଉଁଥିରେ ମୋ ଇମ୍ମା ମଧ୍ୟ ଥିଲେ ତାଙ୍କର କାହାରି ଏହି ଲକ୍ଷଣ ନ ଥିଲାଇମ୍ମା କହିଲେ। କିନ୍ତୁ ମୋର ଏହା ଅଛି ଏବଂ ମୋଠୁଁ ତୁମକୁ ଗଲାଇମ୍ମା କହିଲେ।”“ତା’ମାନେ ମୁଁ କେବଳ ତୁମ ସମସ୍ତଙ୍କର ଲକ୍ଷଣ ର ସଂଗ୍ରହ ମାତ୍ର,” ଟିକେ ଦୁଃଖିତ ହୋଇ ଲାଙ୍ଗଲେନ କହିଲା।ଇମ୍ମା ସଙ୍ଗେ ସଙ୍ଗେ ତାକୁ କୁଣ୍ଡାଇ ଧରିଲେ। “ନାହିଁ, ଲାଙ୍ଗଲେନ। ବାପା-ମା ଙ୍କଠାରୁ ସନ୍ତାନକୁ ଗୁଣ ବଢ଼େଇ ଦେବାକୁ ବଂଶାନୁଗତ କୁହାଯାଏ। ଆମେ ହୁଏତ ଲକ୍ଷଣ ନେଇଆସି ଥାଉ କିନ୍ତୁ ଆମେ ପ୍ରତ୍ୟେକେ ଭିନ୍ନ ଅଟୁ। ତୁମର ଏହି ଭିନ୍ନ ଭିନ୍ନ ଗୁଣ ର ସମ୍ମିଶ୍ରଣ ହିଁ ତୁମକୁ ବିଶେଷ କରିଛି। ”
“ମୋତେ ଦେଖ ଲାଙ୍ଗଲେନ,” କହିଲେ ଅପ୍ପା।  “ମୁଁ ସମ୍ପୁର୍ଣ୍ଣ ଭାବେ ଅଲଗା ଅଟେ। ବହୁତ ଲମ୍ବା ଆକାର, ମୁଣ୍ଡ, ମୁହଁ ଏବଂ କାନ ଉପରେ କୁଞ୍ଚି କୁଞ୍ଚିଆ ଲମ୍ବା ବାଳ।  ପୃଥିବୀର ସବୁଠୁଁ ବଡ଼ ପାଦ ଥିବା ମନୁଷ୍ୟ ମୁଁ ଅଟେ।  ତୁମର ଯଦି କାନ ଉପରେ ଲମ୍ବା ବାଳ ଥାନ୍ତା  ତୁମେ କଣ କରିଥାନ୍ତ?”
“ହୁଁ...... ମୁଁ ତ ବେଣୀ ପକାଇଥାନ୍ତି, ଏବଂ ରଙ୍ଗ ବିରଙ୍ଗ ରବର ବ୍ୟାଣ୍ଡ୍ ଲଗାଇଥାନ୍ତି ଅପ୍ପା!”“ଇମ୍ମା ଦୁଇଜଣଙ୍କୁ ଦେଖି ହସିଲେ।  “ସ୍ତ୍ରୀ ଲୋକଙ୍କ କାନରେ ବାଳ ନ ଥାଏ ଲାଙ୍ଗଲେନ, କିନ୍ତୁ ତୁମକୁ ଦେଖି ଲାଗୁଛି ତୁମେ ତୁମର ବାପାଙ୍କ ମଜାକିଆ ଗୁଣ ନେଇ ଆସିଛ!”
ଅପ୍ପା ରୁମ୍ ରୁ ବାହାରକୁ ଗଲେ ଏବଂ ଲାଙ୍ଗଲେନ ଇମ୍ମାଙ୍କ କୋଳ ରେ ପଶିଗଲା।“ମୋର ଆଉ ଗୋଟିଏ ପ୍ରଶ୍ନ। ଇବୋକ୍ ସବୁବେଳେ କହନ୍ତି ତୁମର ତାଙ୍କ ଭଳିଆ ଗାଲରେ ଗର୍ତ୍ତ ଥିଲା। କୁଆଡ଼େ ଗଲା ସେ?”ହସୁ ହସୁ ଇମ୍ମା କହିଲେ, “ମୋର ମାଙ୍କ ଭଳିଆ ମୋର ମଧ୍ୟ ଗାଲ ରେ ଗର୍ତ୍ତ ଥିଲା। କିନ୍ତୁ ପ୍ରତ୍ୟେକ ଲକ୍ଷଣ ବହୁ ଭାବରେ ପ୍ରଭାବିତ ମଧ୍ୟ ହୋଇଥାନ୍ତି। କିଛି ପ୍ରଭାବ ଯୋଗୁଁ ଏହା ଆସିଥାଏ ଏବଂ କିଛି ପ୍ରଭାବ ଏହାକୁ ଅଦୃଶ୍ୟ କରି ଦେଇଥାଏ।”*ଇବୋକ୍: ମଣିପୁରୀ ରେ ଆଈ
ଅପ୍ପା ଗୋଟେ ଥାଳି କୁ ଘୋଡେଇ କିଛି ଆଣିଲେ।“ମୁଁ ସେହି ପ୍ରଭାବ, ଯାହା ଦ୍ୱାରା ଏହି ଥାଳିରେ ଏହି ସ୍ୱାଦିଷ୍ଟ ଜିନିଷ ମ୍ୟାଜିକ୍ ଭଳିଆ ଦର୍ଶନ ଦେଲେ!” କହୁ କହୁ ସେ ଥାଳି ଉପରେ ନ୍ୟାପ୍ କିନ୍ ଟାକୁ ଉଠାଇ ଦେଲେ। ଥାଳି ଗରମ୍ ଗରମ୍ ବରା ରେ ଭର୍ତ୍ତି ହୋଇଥିଲା।“ଏବଂ ଆମେ ସେହି ପ୍ରଭାବ ଦେଖାଇ ୱାଡା କୁ ଅଦୃଶ୍ୟ କରିଦେବା?” ଉତ୍ତରକୁ କୁ ଅପେକ୍ଷା ନ କରି ମୁହଁରେ ବରା ଭରୁ ଭରୁ କହିଲା ଲାଙ୍ଗଲେନ।
କଠିନ ଶବ୍ଦ କୁ ଶିଖ:ଇମ୍ମା: ମଣିପୁରୀ ରେ ମାଇବୋକ୍: ମଣିପୁରୀ ରେ ଆଇପୁପୁ: ମଣିପୁରୀ ରେ ଜେଜେ ବାପା ବିଭାଜିତ:  ପୃଥକ୍ ଲକ୍ଷଣ:  ମନୁଷ୍ୟ ର ସ୍ୱରୂପ, ଉଦାହରଣ -   କୁଞ୍ଚି କୁଞ୍ଚିଆ ବାଳ, ବିଭାଜିତ ଚିବୁକ , ଗାଲରେ ଗର୍ତ୍ତ ବଂଶାନୁଗତ: ବାପା-ମା ଠାରୁ ସନ୍ତାନକୁ ଲକ୍ଷଣ ଦେବା ସମସାମୟିକ ବ୍ୟକ୍ତିଗଣ: ଏକ ସମୟରେ ଜନ୍ମହୋଇ ବଞ୍ଚୁଥିବା ସମସ୍ତ ମନୁଷ୍ୟ ଅଦ୍ୱିତୀୟ: ଏକମାତ୍ର ପ୍ରଭାବ: କାହାରି ଉପରେ ପ୍ରତିପତ୍ତି ସାଧିବା ୱାଡା: ତେଲ ରେ ଛଣା ବରା
ନିଜ ର ବଂଶ ବୃକ୍ଷ ତିଆରି କରତୁମେ ବୋଧହୁଏ ବୁଝିଯାଇଥିବ, ଲାଙ୍ଗଲେନ ର ମା ମଣିପୁରୀ ଏବଂ ପିତା ତାମିଲନାଡୁ ର ଅଟନ୍ତି।ତୁମେ ତୁମ ବଂଶ ବୃକ୍ଷ କୁ ବନେଇ ପାରିବ କି ଯେଭଳି ଲାଙ୍ଗଲେନ କଲା (ପୃଷ୍ଠା ୭ ଏବଂ ୮)?
କାଗଜ ଏବଂ କଲମ ନେଇ ଆଣ, ଏବଂ ଏଇ କ୍ଷଣି କରିବାକୁ ଲାଗିଯାଅ। ଯଦି କେଉଁଠି ବୁଝି ପାରୁନାଁହ ତେବେ ମାତା ପିତା ଙ୍କର ସାହାଯ୍ୟ ନେଇ ପାର।
ତୁମ କଳ୍ପନା ର ପାଳିତ ପଶୁ କେମିତି ଦେଖାଯାଏ?ସିଧା ବା କୁଞ୍ଚି କୁଞ୍ଚିଆ ବାଳ?
ଗୋଲ୍ ନାକ ବା ତିନିକୋଣିଆ ନାକ?ଗୋଟେ ଗୋଡ, ଦୁଇ ଗୋଡ କିମ୍ବା ଅନେକାନେକ ଗୋଡ?
କୁକୁର ଭଳିଆ ଲାଞ ବା ସିଂହ ଭଳିଆ?ସମସ୍ତ ଲକ୍ଷଣ ସହିତ ତୁମ କଳ୍ପନା ଅନୁଯାଇ ପଶୁ ର ଚିତ୍ରାଙ୍କନ କର।ତୁମ କଳ୍ପନା ର ନଦୀ  କୁ ପ୍ରବାହିତ କର!
କୁନା ଘରେ ବସି ପଢୁଥିଲା I
ସେତିକିବେଳେ ତାର ନଜର ବାହାରେ ଥିବା ନଳ ଉପରେ ପଡ଼ିଲା I
ନଳରୁ ପାଣି ଟୋପା ତଳେ ପଡୁଥିଲା I
କୁନା ଗୋଟିଏ ଢାଳ ନେଇ ନଳ ତଳେ ରଖିଦେଲା I
ପାଣି ଏବେ ଢାଳରେ ପଡ଼ିଲା I
﻿କୁନା ଏବେ ପଢ଼ିବାକୁ ଲାଗିଲା I କିଛି ସମୟ ପରେ ଢାଳଟି ପାଣିରେ ଭରିଗଲା I
﻿କୁନା ଢାଳରେ ଥିବା ପାଣିକୁ ଚାରା ଗଛରେ ଢାଳିଦେଲା I
ଓହୋ !
ପ୍ରଜାପତି କୁଆଡ଼େ ଗଲା Iଏବେ ତ ଫୁଲ ଉପରେ ବସିଥିଲା I
ଫୁଲ କହିଲା - ସେପଟେ ଗଲା Iସେପଟକୁ ଗଲା - ଅନୁ ଆଙ୍ଗୁଳି ଦେଖାଇଲା Iହଁ - ଫୁଲ କହିଲା I
ସେପଟେ ଗୋଟିଏ କଳା ଗାଈ ଛିଡ଼ା ହୋଇଥିଲା Iତୁମେ ପ୍ରଜାପତିକୁ ଦେଖିଛ କି ?
- ଅନୁ ଗାଈକୁ ପଚାରିଲା Iହଁ, ଦେଖିଛି I ତାକୁ ଜଣେ ଝିଅ ଧରିବାକୁ ଚାହୁଁଛି I ଏଥିପାଇଁ ସେ ତା'ଠାରୁ ନିଜକୁ ବଂଚାଇ ପଳାଉଥିଲା Iକ'ଣ ତୁମେ ସେହି ଝିଅ କି?
ନା ତ - ଅନୁ କହିଲା - ମୁଁ କାହିଁକି ତାକୁ ଧରିବି Iପ୍ରଜାପତିକୁ ଧରିବା ଦ୍ବାରା ତା'ର କୋମଳ ଡେଣା ଛିଡିଯାଏ I ଏହା ଫଳରେ ସେ ମରି ଯାଇଥାଏ Iତେବେ ସେ କାହାକୁ ଡରି ପଳାଉଛି?
ଗାଈ ପଚାରିଲା Iଜାଣିନି - ଅନୁ କହିଲା - ସେ କୁଆଡ଼େ ଗଲା?ସେପଟେ ଫୁଲ ଆଡ଼କୁ - ଗାଈ କହିଲା I
ଅନୁ ସବୁଜ ପତ୍ର ମଧ୍ୟରେ ଲାଲ୍-ହଳଦିଆ ଫୁଲ ଦେଖିଲା Iସେମାନଙ୍କ ସହିତ ରଂଗ ବେରଂଗର ପ୍ରଜାପତି ନାଚୁଥିଲା I
ଓହୋ !
କେତେ ସୁନ୍ଦର ଲାଲ୍-କଳା ଏବଂ ହଳଦିଆ-କଳା ପ୍ରଜାପତି ଅଟେ Iଅନୁ ଦୂରରୁ ଦେଖିବାକୁ ଲାଗିଲା Iଏବେ ପ୍ରଜାପତିମାନେ ତାକୁ ଡରି ପଳାଉ ନଥିଲେ Iସେମାନଙ୍କୁ ବିଶ୍ବାସ ହୋଇ ସାରିଥିଲା ଯେ ଅନୁ ଏବେ ତାଙ୍କୁ ଧରିବ ନାହିଁ I
ସମୀରାର ଜନ୍ମଦିନ ପାଇଁ ମାଆ ହାଲୁଆ କରିବାକୁ ଯାଉଥିଲେ।ଦେଖିଲେ ଯେ ସୁଜି ନାହିଁ।“ଝିଅରେ, ତୁ ସେଇ ଦୋକାନକୁ ଯାଇ କିଛି ସୁଜି କିଣି ଆଣିବୁ?” ରାସ୍ତାର କୋଣରେ ଥିବା ଦୋକାନଟିକୁଦେଖାଇ ମାଆ କହିଲେ ଓ ସମୀରାକୁ କିଛି ପଇସା ଦେଲେ।
ମାଆ କହିଲେ, “ଇଏ ବାର ଟଙ୍କା। ଦୋକାନୀକୁ ଅଧାକିଲୋସୁଜି ପାଇଁ କହିବୁ। ମୁଚକକୁ ସଙ୍ଗରେ ଏଇ ଯାଆ। ହଁ, ରାସ୍ଥାରେ କେହି ଅଜଣା ଲୋକ ସଙ୍ଗେ କଥାହେବୁନି।” ସମୀରା ଯେତେବେଳେ ମୁଚକକୁ ନେଇ ଅଧାକିଲୋ ସୁଜି ପାଇଁ ବାହାରିଲା, ମା ପୁଣି କହିଲେ,“ଗଛ ଚଢ଼ି ଚଢ଼ି ଯିବୁନି।”ଫେବୃଆରିର ଏଇ ଦିନଟି ଥିଲା ଅତି ମନୋରମ। ଲା...ଲା...ଲା...ଲା ଗାଇ ଗାଇ ସମୀରା ଡେଇଁ ଡେଇଁ ଚାଲିଲା। ମୁଚକ ବି ଖୁସିରେ ଉଫ୍‍...ଉଫ୍‍ହେଲା।
ସେମାନେ କୋଣ ଦୋକାନରେ ଠିକ୍‍ ପହଞ୍ଚିଲା ବେଳକି ସମୀରା ଗୋଟେ ପ୍ରଜାପତି ଦେଖିଲା। “ଆଃ, କେଡ଼େ ସୁନ୍ଦର ପ୍ରଜାପତି। ଚାଲ ତାକୁ ଧରିବା।” ସମୀରା କହିଲା ଓ ଦୁହେଁ ଯାକ ପ୍ରଜାପତି ପଛରେ ଦୌଡ଼ିଲେ।
ପ୍ରଜାପତି ସେଠୁ ଯାଇ ବାରମାସୀ ଫୁଲ ଉପରେ ବସିଲା।ସମୀରା ତା ପାଖରେ ଠିକ୍‍ ପହଞ୍ଚିଲା ବେଳକୁ ସେ ଦୂରକୁ ଉଡ଼ିଗଲା। “ଆହା!” ସମୀରା ଦୁଃଖରେକହିଲା। ତାପରେ ସେ ମନେ ପକାଇଲା ଯେ ପ୍ରଜାପତି ଧରିବା ଭଲ ନୁହେଁ। ସେମାନଙ୍କୁ ଖୋଲାଛାଡ଼ିଦେବା ଦରକାର।
ଧୁସର ରଙ୍ଗର ଗାର ପଡ଼ିଥିବା ଗୋତେ ମାଟିଆ ରଙ୍ଗରବିରାଡ଼ି ତାଙ୍କ ପାଖ ଦେଇ ଦୌଡ଼ି ଚାଲିଗଲା।ମୁଚକ୍‍ ତାକୁ ଦେଖି ଭୋ ଭୋ ହୋ‍ଇ ଝପଟିଗଲା। ମୁଚକ୍‍ପଛରେ ସମୀରା ବି ଅଣନିଃଶ୍ୱାସୀ ହୋ‍ଇ ଦୌଡ଼ି ଚାଲିଲା। ସେଇ ଧୁସର-ମାଟିଆ ରଙ୍ଗର ବିରାଡ଼ିଟି ଗୋଟେ କାନ୍ଥ ଉପରକୁ ଚଢ଼ିଗଲା ଓ ଅଦୃଶ୍ୟ ହୋ‍ଇଗଲା। ମୁଚକ୍‍ ଓ ସମୀରା ସେଇଠି ଅଟକିଗଲେ। ପରସ୍ପରକୁ ଚାହିଁ ହସିଲେ।
ତାପରେ ସମୀରା ଗୋଟେ ଟଗର ଗଛ ଦେଖିଲା। “ଏଇ ଫୁଲଗୁଡ଼ିକ ରାତି ଆକାଶର ତାରାଭଳି ଦେଖାଯାନ୍ତି ନାହିଁକି?
ଏଇ ଫୁଲ ପାଇଲେ ମାଆ ବହୁତ ଖୁସି ହେଇଯିବ।” ସେ ଭାବିଲା ଓ ପ୍ରଚୁର ଟଗର ଫୁଲ ତୋଳିଲା।
ମୁଚକ୍‍ ସେ ଗୁଡ଼ିକୁ ଟିକିଏ ଶୁଂଘିଦେଲା ଓ ବୁଲିପଡ଼ି ଚାଲିଲା। ଅଳ୍ପ ଦୁରରେ ସେ ୟା’ଠୁ ବଢ଼ିଆ ଜିନିଷଟିଏ ଦେଖିସାରିଥିଲା। “ହେ, କୁଆଡ଼େ ଯାଉଚୁ?” ସମୀରା ପଚାରିଲା। ସେ ମୁଚକ୍‍ ପାଖକୁ ପହଞ୍ଚିଲା ବେଳକୁ ମୁଚକ୍‍ଉଫ୍‍ ଉଫ୍‍ ଉଫ୍‍ ଶବ୍ଦ କରି ଖୁସିରେ ଫାଟି ପଡ଼ୁଥିଲା। ମୁଚକ୍‍ ଖଣ୍ଡେ ହାଡ଼ ପାଇସାରିଥିଲା ଓ ସେଇଟାକୁ ଗର୍ବର ସହିତ ସମୀରା ସାମନାରେ ଦେଖେଇଲା। ଏଇଟା ବି ସୁନ୍ଦର ନୁହେଁ କି?
ସେମାନେ ଗୋଟିଏ ବଡ଼ ଶିମିଳି ଗଛ ପାଖରେ ପହଞ୍ଚିଲେ। ଶୁଆଟିଏ ଓ ବୁଲ୍‍ବୁଲ୍‍ ଚଢ଼େଇଟିଏ ସେଠି ବସି ରାବୁଥିଲେ। ସିନ୍ଦୁର ରଙ୍ଗର ଲାଲ୍‍ ଫୁଲରେ ଗଛ ତଳ ଗାଲିଚା ପଡ଼ିଲା ଭଳି ଦିଶୁଥିଲା। ଖୁବ୍‍ ଖୁସି ହେଇ ସମୀରା ତା ଅଣ୍ଟିରେ ସେଇ କୋମଳ ଫୁଲ ଗୁଡ଼ିକୁ ଗୋଟେଇ ଭରିଚାଲିଲା।
ଆଞ୍ଜୁଳା ଭର୍ତ୍ତି ଫୁଲ ଧରି ସେ ଉପରକୁ ଚାହିଁଲା। ସେକେଉଁ ଜାଗାରେ ଅଛି ତାହା ଜାଣିପାରିଲା ନାହିଁ। ସେ ଡାହାଣ ପଟକୁ ଚାହିଁଲା। ବାଁ ପଟକୁଚାହିଁଲା। ସେ ଆଗକୁ ଚାହିଁଲା। ପଛକୁ ବୁଲି ଚାହିଁଲା।ତାକୁ ସବୁ ନୁଆ ଲାଗିଲା। ସମୀରା ବାଟବାଉଳା ହେଇସାରିଥିଲା। ସେ ରାସ୍ତା କଡ଼ରେ ଥିବା ସିମେଣ୍ଟ ବେଞ୍ଚ ବସିପଡ଼ିଲା ଓ କାନ୍ଦିଲା, “ମୁଁଘରକୁ ଯିବି। ମୁଁ ମାଆ ପାଖକୁ ଯିବି।”
ମୁଚକ୍‍ ତଳକୁ ଗଲା। ଉପରକୁ ଆସିଲା ଏବଂ କହିଲା, “ଉଫ୍‍,ଉଫ୍‍” ଅର୍ଥାତ ବ୍ୟସ୍ତ ହୁଅନା। ସମିରା ବୁଝିପାରିଲାନି ଓ ସେମିତି କାନ୍ଦିବାକୁ ଲାଗିଲା। ମୁଚ‍କ୍‍ ଭୋ ଭୋ ଭୁକି ତା ଜାମାକୁ ଟାଣିଲା। ଅର୍ଥାତ୍‍ ଆ ଆ। ସମୀରା ତାକୁ ଚାହିଁଲା ଓ ଆଖି ମକଚିଲା। ତାପରେ ସେମାନେ ଚାଲିଲେ। ସମୀରା ଟିକିଏ ସୁଁ ସୁଁ ହେଉଥିଲା ଓ ତା’ର ଅଧେ ଫୁଲ ତଳେ ପଡ଼ିଯାଇଥିଲା।
ମୁଚକ୍‍ ପଛରେ ସମୀରା ଦୌଡ଼ି ଚାଲିଲା। ସେମାନେ ବାଁ କୁ ବୁଲିଲେ। ଡାହାଣକୁ ଗଲେ। କୋ‍ଉଠି ରାସ୍ତାର ଉପରକୁ ଚଢ଼ିଲେ ତ କୋ‍ଉଠି ଗଡ଼ାଣିରେ ଚାଲିଲେ ଏବଂ ଶେଷରେ ଘରେ ପହଞ୍ଚିଲେ। ମା ଘରର ଫାଟକ ପାଖରେ ଠିଆ ହୋ‍ଇଥିଲେ ଓ ବ୍ୟସ୍ତ ହୋ‍ଇ ଏପଟ ସେପଟକୁ ଚାହୁଁଥିଲେ। ସମୀରା ଲୁହଦାଗ ଥିବା ମୁହଁକୁ ଚାହିଁ ପଚାରିଲେ, “ତମେ ଏତେବେଳ ଯ଼ାଏଁ କୋ‍ଉଠି ଥିଲ?” ତାପରେ ସମିରା ମାଆକୁ କହିଲା କେମିତି ସେ ହଜିଗଲା ଓ ମୁଚକ୍‍ ତାକୁ ଆଣି ଘରେ ପହଞ୍ଚାଇଲା।
“ଭଲକୁକୁରଟିଏ” ମାଆ କହିଲେ ଓ ତାକୁ ବଡ଼ ଓ ସୁଆଦିଆ ବିସ୍କୁଟଟିଏ ଦେଲେ। ମୁଚକ୍‍ ତାର ହାଡ଼ଟିକୁବଗିଚାରେ ଲୁଚାଇ ରଖି ଦେଇଥିଲା।
ଠିକ୍‍ ତାପରେ ସମୀରାର ମନେପଡ଼ିଲା ଯେ ସେଫୁଲଗୁଚ୍ଛାଟିଏ ହାତରେ ଜାବୁଡ଼ି ଧରିଛି। “ମାଆ ଏଗୁଡ଼ିକ ତୁମ ପାଇଁ,” ସମୀରା ଟଗର ଫୁଲ ଗୁଡ଼ିକୁମାଆଙ୍କ ସାମନାରେ ରଖିଲା.
ଶିମିଳି ଫୁଲଟିଏ ମଧ୍ୟ ତା ପକେଟରୁ ବାହାରକୁ ଦିଶୁଥିଲା। “ଖୁବ୍‍ ସୁନ୍ଦର ହୋ‍ଇଛି,” ମାଆ କହିଲେ। “ଧନ୍ୟବାଦ।ହେଲେ ସୁଜି କାଇଁ?”ଯେହେତୁ ହାଲୁଆ ପାଇ ସୁଜି ଆସିପାରିଲାନି, ମାଆ ଖିରିତିଆରି କରିବାକୁ ଗଲେ। ସମୀରାକୁ ଖିରି ବି ଭଲ ଲାଗେ। ମୁଚକ୍‍ର ବି କେଡ଼େ ଭାଗ୍ୟ!
ସଞ୍ଜରେ ସେବି ଗୋଟେ ବଡ଼ ଗିନା ଖିରି ସହ ତାର ରସାଳ ହାଡ଼ ଖଣ୍ଡିକୁ ଖାଇବ!
ରତ୍ନା ପ୍ଲାନେଟାରିଅମ୍‌ରେ ଜଣେ ଜ୍ୟୋତିର୍ବିଜ୍ଞାନୀ ଭାବେ କାର୍ଯ୍ୟ କରନ୍ତି। ସେ ଓ ତାଙ୍କ ସାଙ୍ଗମାନେ ସୂର୍ଯ୍ୟୋପରାଗକୁ ଅତ୍ୟନ୍ତ ଉତ୍ସାହର ସହ  ଅପେକ୍ଷା କରିଛନ୍ତି। ଯାହାହେଲେବି ଏମିତି ଏକ ଦୃଶ୍ୟକୁ ନଦେଖି କେହି ରହିପାରିବେନି।
ରତ୍ନା ବ୍ରହ୍ମାଣ୍ଡ ସମ୍ବନ୍ଧରେ ଅନେକ ଗୁପ୍ତରହସ୍ୟ ଜାଣିଛନ୍ତି। ଯେମିତିକି କୋଟି କୋଟି ବର୍ଷର ପୁରୁଣା ତାରାଟିଏର ମୃତ୍ୟୁ ହେଲେ କ’ଣ ହୁଏ। ଏବଂ ସୂର୍ଯ୍ୟ କେମିତି ଚନ୍ଦ୍ରଙ୍କ ପଛରେ ଲୁଚିଯାଇପାରନ୍ତି।
ରତ୍ନା ଲୋକମାନଙ୍କୁ ବିଭିନ୍ନ ତାରା, ଗ୍ରହ ତଥା ଅତି ଦୂରରେ ଥିବା ନକ୍ଷତ୍ରପୁଞ୍ଜମାନଙ୍କୁ ଅତି ସୁନ୍ଦରଭାବେ ଦେଖାଇଦିଅନ୍ତି। କେତେବେଳେ ଦୂରବୀକ୍ଷଣ ଯନ୍ତ୍ର ମାଧ୍ୟମରେ ଦେଖାନ୍ତି ତ ଆଉ କେତେବେଳେ ତାଙ୍କର ଆକାଶ ରଙ୍ଗାଳୟରୁ ଦେଖାନ୍ତି। ଆଉ ବେଳେବେଳେ ଜନ୍ତର୍ ମନ୍ତର୍ ପରି କିଛି ପୁରାତନ ପର୍ଯ୍ୟବେକ୍ଷଣାଗାରରୁ ବି ଦେଖାଇଦେଇଥାଆନ୍ତି।
ରତ୍ନା ସେମାନଙ୍କୁ ବର୍ତ୍ତମାନ ବ୍ରହ୍ମାଣ୍ଡ ସମ୍ବନ୍ଧରେ ଅନେକ ତଥ୍ୟ ଦେଖାଇବେ।
ଦନେ ସକାଳୁ ପାର୍ବତୀ ଏବଂ ତା ଭାଇ ଲକ୍ଷ୍ମଣ ଉଚ୍ଚ ପ୍ରବେଶ ଦାର କୁ ପାର କରି ମଠ ରେ ପ୍ରବେଶ କଲେ। ତାଙ୍କର ବାପା ଜଣେ କୁମ୍ଭାର ଥିଲେ ଏବଂ ସେମାନେ ମାଟି ହାଣ୍ଡି, ଥାଳି, ଗିନା ଏବଂ ଗ୍ଲାସ ଦେବା ପାଇଁ ଆସିଥିଲେ।ଟୋକେଇ ତଳେ ରଖୁ ରଖୁ ପାର୍ବତୀ ଅଗଣା ଚାରିଦିଗେ ଦେଖିଲା, ଯାହାକୁ ଛୋଟ ଛୋଟ କୋଠରୀ ଧାଡିରେ ଘେରି ରଖିଥିଲେ, ଏବଂ ପଚାରିଲା, “ଇଏ କଣ ସେହି ସ୍ଥାନ ଯେଉଁଠି ବୌଦ୍ଧ ଭିକ୍ଷୁ ରହନ୍ତି?”ଲକ୍ଷ୍ମଣ କହିଲା, “ହଁ, ସେମାନେ ଏହି କୋଠରୀ ଗୁଡିକରେ ରହନ୍ତି ଏବଂ ଭଗବାନ ବୁଦ୍ଧ ଙ୍କୁ ଏହି ମନ୍ଦିରରେ ପ୍ରାର୍ଥନା କରନ୍ତି। ଏହି ସ୍ଥାନ କୁ ବିହାର କୁହାଯାଏ।”ସେମାନେ ଟୋକେଇ ଗୁଡିକ ରନ୍ଧା ଶାଳ କୁ ନେଇଗଲେ ଯେଉଁଠି ଦୁଇଜଣ ଗେରୁଆ ବସ୍ତ୍ର ପିନ୍ଧା ଭିକ୍ଷୁ ରନ୍ଧା କାର୍ଯ୍ୟରେ ବ୍ୟସ୍ତ ଥିଲେ। “ଆଛା!
ତୁମେମାନେ ନିଶ୍ଚୟ କୁମ୍ଭାର ର ସନ୍ତାନ ହୋଇଥିବ?” ସେମାନଙ୍କ ମଧ୍ୟରୁ ଜଣେ ଭିକ୍ଷୁ ହସିଲା। “ତୁମେ କଣ ପ୍ରଥମ ଥର ପାଇଁ ବିହାର ଆସିଛ?”ଲକ୍ଷ୍ମଣ କହିଲା, ହଁ, “ଏହା ବହୁତ ସୁନ୍ଦର ସ୍ଥାନ... ଆପଣଙ୍କର ବଗିଚା, ପୋଖରୀ...”“ଏବଂ ଏକ ଆମ୍ବ ବଗିଚା!” କହି ଉଠିଲା ପାର୍ବତୀ।
ତାଙ୍କୁ ତମ୍ବା ମୁଦ୍ରା ଦେଉ ଦେଉ ଭିକ୍ଷୁ କହିଲେ, “ତୁମେମାନେ ଆମ ମନ୍ଦିର ଦେଖିବା କଥା”, ସେ ଏକ ରହସ୍ୟମୟ ହସ ହସିଲେ ଏବଂ କହିଲେ “ତୁମେ କେହି ଜଣେ ବିଶିଷ୍ଟ ଲୋକଙ୍କୁ ଭେଟି ପାର।”ସେମାନେ ଯେମିତି ମନ୍ଦିର ର ମହାକକ୍ଷ ରେ ପ୍ରବେଶ କଲେ ବିସ୍ମୟ ରେ ତାଙ୍କ ଆଖି ଝଲସି ଉଠିଲା। ସେ ସ୍ଥାନ ଏତେ ସୁନ୍ଦର ଥିଲା, କାଠ ର ସ୍ତମ୍ଭ ଗୁଡିକ ଉପରେ ସୂକ୍ଷ୍ମ କାରୁକାର୍ଯ୍ୟ କରାଯାଇଥିଲା, କାନ୍ଥ ଗୁଡିକ ଉପରେ ସୁନ୍ଦର ଚିତ୍ର ଅଙ୍କା ଯାଇଥିଲା ଏବଂ ଚଟାଣ କୋମଳ ବୁଣାଯାଇଥିବା ଚାଦରରେ ଆଛାଦିତ ଥିଲା। ତାଙ୍କ ସାମ୍ନାରେ ଏକ ପବିତ୍ର ସ୍ଥଳ ଥିଲା ଯାହା ଉପରେ ଗୋଲ ପଥର ଉପରେ ପଥର ଖୋଦିତ ବୁଦ୍ଧ ଙ୍କ ପାଦ ରଖା ଯାଇଥିଲା। ତାହା ଫୁଲରେ ସଜା ହୋଇଥିଲା ଏବଂ ତା ଆଗରେ ଜଳନ୍ତା ସୁଗନ୍ଧିତ ଧୂପ ର ପାତ୍ର ରଖା ଯାଇଥିଲା।ଜଣେ ମଣିଷ ପବିତ୍ର ସ୍ଥାନ ଆଗରେ ବସି ମାଳା ଜପୁ ଜପୁ ପ୍ରାର୍ଥନା କରୁଥିଲେ। ସେ ସୂତା ର ଅଙ୍ଗ ବସ୍ତ୍ର କୁ ଧୋତି ପରି ପିନ୍ଧିଥିଲେ ଏବଂ ମଲମଲ ର ଉତ୍ତରିୟ କୁ ଦେହ ଉପରେ ଚଦର ପରି ଘୋଡେଇଥିଲେ। ସୁନାର ଗହଣା ତାଙ୍କ ବେକ, କାନ ଏବଂ ବାହୁ ରେ ଚମକୁ ଥିଲା।ପିଲାଙ୍କ ଆସିବା ଶୁଣି ସେ ବ୍ୟକ୍ତି ଆଖି ଖୋଲିଲେ।
“ଓହୋ!” ମୁଁ ବହୁତ ଦୁଃଖିତ ଆଜ୍ଞା, କଣ ଆମେ ଆପଣଙ୍କ ପ୍ରାର୍ଥନା ରେ ବାଧା ଦେଲୁ କି?” ଶୀଘ୍ର ପାର୍ବତୀ ପଚାରିଲା। “ନାହିଁ, ତୁମେ ନୁହଁ। ତୁମେ ମାନେ ଏଠାରେ କଣ କରୁଛ?”“ଆମେ ମଠ ରୋଷେଇ ଘର ପାଇଁ ହାଣ୍ଡି ଏବଂ ପାତ୍ର ନେଇ ଆସିଛୁ,” ଲକ୍ଷ୍ମଣ ବୁଝାଇଲା। “ଆମର ପିତା ଜଣେ କୁମ୍ଭାର।”“ଆଛା!” ବ୍ୟକ୍ତି ଆଗକୁ ନଇଁ କହିଲେ। ତୁମେ କୁମ୍ଭାର ଚକ ରେ କାମ କରି ପାର?”“ହଁ ଆମେ ଚେଷ୍ଟା କରୁ।” ପାର୍ବତୀ ମୁଣ୍ଡ ହଲାଇ କହିଲା, “କିନ୍ତୁ...”“ଆମ ପାତ୍ର ସବୁ ବଙ୍କାଟଙ୍କା ହୋଇ ତିଆରି ହୁଏ!” ଲକ୍ଷ୍ମଣ ହସିଲା।“ଅସଲରେ ମୁଁ କଣ କରିବାକୁ ଚାହେଁ,” ପାର୍ବତୀ କହିଲା, “ହାଣ୍ଡି ଉପରେ ରଙ୍ଗ କରିବାକୁ ଚାହେଁ। ମୁଁ ଚୁନ ପଥର ଗୁଣ୍ଡ ରୁ ଧଳା ରଙ୍ଗ ଏବଂ ତେଲ ଦୀପ ର କଳା ରୁ କଳା ରଙ୍ଗ ବ୍ୟବହାର କରେ।”“ତୁମେ କଣ ରଙ୍ଗ କର?” ବ୍ୟକ୍ତି ଜଣକ କୌତୁହଳ ବଶତଃ ପଚାରିଲେ?
“ଫୁଲ ଏବଂ ମେଘ, ପତ୍ର ଏବଂ ପକ୍ଷୀ...” ପାର୍ବତୀ ମନେ ପକାଉ ପକାଉ କହିଲା। “ଓହୋ ମୁଁ ଯଦି ତୁମ ପରି ରଙ୍ଗ କରିପାରି ଥାନ୍ତି।” ବ୍ୟକ୍ତି ଜଣକ ଦୀର୍ଘ ନିଶାସ୍ ଛାଡିଲେ। “କିନ୍ତୁ ମୁଁ ତ ଖାଲି ଖଣ୍ଡା ଧରି ଯୁଦ୍ଧ କରି ଜାଣେ।”“ତା ହେଲେ କଣ ଆପଣ ଭିକ୍ଷୁ ନୁହନ୍ତି?”ବ୍ୟକ୍ତି ଜଣକ ମୁଣ୍ଡ ହଲାଇଲେ। “ମୁଁ ଯୋଦ୍ଧା ଥିଲି, କିନ୍ତୁ ବର୍ତ୍ତମାନ ମୁଁ ଯୁଦ୍ଧ କରିବା ଛାଡି ଦେଇଛି, କାରଣ ମୁଁ ବୁଦ୍ଧ ଭଗବାନ ଙ୍କ ଶିକ୍ଷା ରେ ବିଶାସ କରେ।”“ରୋଷେଇ ଘର ଭିକ୍ଷୁ କହିଲେ କେହି ଜଣେ ବିଶେଷ ବ୍ୟକ୍ତି ବିହାର ରେ ଅଛନ୍ତି। ଆପଣ କଣ ସେ ବିଶିଷ୍ଟ ବ୍ୟକ୍ତି, ଆଜ୍ଞା?”ବ୍ୟକ୍ତି ଜଣକ ହସିଲେ “ମୁଁ ତାହା ମନେ କରେ ନାହିଁ!
ମୁଁ କେବଳ ଜଣେ ସେବାନିବୃତ୍ତ ଯୋଦ୍ଧା ଯିଏ ରାଜ ମହଲରେ କାମ କରେ।”“ରାଜାଧିରାଜ ମହାରାଜ ଅଶୋକ ଙ୍କ ମହଲରେ।” ଲକ୍ଷ୍ମଣ ର ଆଖି ଚମକି ଉଠିଲା। “ତୁମେ କେତେ ଭାଗ୍ୟବାନ!”“କଣ ପାଇଁ?” ବ୍ୟକ୍ତି ଜଣକ ବୁଝି ନ ପାରି ପଚାରିଲେ।
“କାରଣ ଆପଣ ରାଜା ଙ୍କୁ ପ୍ରତିଦିନ ଦେଖୁ ଥିବେ!
ଆପଣ ଜାଣନ୍ତି ଆମେ ଆମ ସାରାଜୀବନ ପାଟଳିପୁତ୍ର ରେ ରହିଲୁ କିନ୍ତୁ ତାଙ୍କୁ କେବେ ଦେଖି ନାହୁଁ।”ବ୍ୟକ୍ତି ତାଙ୍କ ମୁଣ୍ଡ ହଲାଇ ହସିଲେ, “ଆଛା ମୁଁ ଭାବୁଛି ରାଜାଙ୍କୁ ଦେଖିବା ସେଭଳି କିଛି ମହତ କାମ ନୁହେଁ, ସେ ତ ମୋଟେ ସୁନ୍ଦର ନୁହନ୍ତି।”“ନିଶ୍ଚୟ ସେ ସୁନ୍ଦର ଅଟନ୍ତି,” ପାର୍ବତୀ ଦୃଢ ଭାବେ କହିଲା। “ସେ ଯାହା ହେଉ ମହାରାଜ ତ ପୁରା ଦୁନିଆରେ ସର୍ବ ଶକ୍ତିମାନ ରାଜା।”ବ୍ୟକ୍ତି ଯିବାକୁ ଉଠୁ ଉଠୁ କହିଲେ, ତୁମେ ଯଦି କହୁଛ ତେବେ ହୋଇ ଥିବେ। ସେ ସେମାନଙ୍କ ମୁଣ୍ଡ ଛୁଇଁ ଆଶୀର୍ବାଦ ଦେଲେ, “ମୁଁ ନିଶ୍ଚିତ ଯେ ତୁମେ ରାଜାଙ୍କୁ ଭେଟିବ... କିଏ ଜାଣେ, ଦିନେ ସେ ତୁମକୁ ଆଶ୍ଚର୍ଯ୍ୟ ଚକିତ ମଧ୍ୟ କରିପାରନ୍ତି!” ହସୁ ହସୁ ପ୍ରସ୍ଥାନ କଲା ବେଳେ ସେ କହିଲେ।କିଛି ଦିନ ପରେ, ଦିନେ ପିଲା ବାପାଙ୍କ କାମରେ ସାହାଯ୍ୟ କରୁ ଥିଲେ। ଲକ୍ଷ୍ମଣ ମାଟି ଚକଟୁ ଥିଲା, ବାପା କୁମ୍ଭାର ଚକ ପାଖରେ ବସି ମାଟି ଦୀପ ତିଆରି କରୁଥିଲେ ଏବଂ ପାର୍ବତୀ ସେଗୁଡିକୁ ଖରା ରେ ଶୁଖିବାକୁ ରଖୁଥିଲା।
ହଠାତ୍ ତାଙ୍କ ସାଙ୍ଗ କେଶବ ପାଟି କରୁ କରୁ ଧାଇଁ ଆସିଲା, “ଶୀଘ୍ର ଆସ!
ରାଜା ଙ୍କ ଶୋଭାଯାତ୍ରା ଏହିଦିଗରେ ଆସୁଛି!”ମୁହୁର୍ତ୍ତକରେ ସେମାନେ ମଠ କୁ ଯାଉଥିବା ରାସ୍ତା କୁ ଦୌଡିଲେ। କେଶବ କହିଲା ରାଜା ଆଶୋକ ଏବଂ ରାଣୀ ମହାଦେବୀ ଆସୁଛନ୍ତି ମଠରେ ପ୍ରାର୍ଥନା କରିବା ପାଇଁ। ସେମାନେ ରାସ୍ତା କଡରେ ଠିଆ ହେଲେ।ରାଜାଙ୍କ ଶୋଭାଯାତ୍ରା ଧିରେ ଧିରେ ତାଙ୍କ ଆଡକୁ ଆସୁଥିବା ବେଳେ ବଡ ବଡ ଆଖି କରି ସେମାନେ ଦେଖୁ ଥିଲେ।ପ୍ରଥମେ ସୈନ୍ୟମାନେ ଚମକୁଥିବା ଲମ୍ବା ଲମ୍ବା ବର୍ଚ୍ଛା ନେଇ ଆଗରେ ଚାଲିଥାନ୍ତି, ତାଙ୍କ ପଛରେ ଅଶ ଚାଳିତ ରଥ, ତାପରେ ଆଶ୍ଚର୍ଯ୍ୟଜନକ ଭାବେ ସ୍ତ୍ରୀ ସୈନ୍ୟ ମାନଙ୍କ ଗୋଟିଏ ଦଳ ଶୃଙ୍ଖଳିତ ଭାବେ ଚାଲି କରି ଆସିଲେ। ସେମାନେ ଯୋତା, ପ୍ୟାନ୍ଟ, କମିଜ, ମୁନିଆ ଟୋପି, ଏବଂ ହାତରେ ବଡ ଖଣ୍ଡା ଧରିଥିଲେ।ସ୍ତ୍ରୀ ସୈନ୍ୟ ମାନଙ୍କୁ ପାର୍ବତୀ ଆଶ୍ଚର୍ଯ୍ୟ ରେ ଦେଖୁଥିଲା।
“ତୁମେ ଜାଣି ନ ଥିଲ?” କେଶବ ହସିଲା। “ରାଜା ସବୁ ସମୟରେ ତାଙ୍କ ଦାରା ପରିରକ୍ଷିତ ହେଉଥିଲେ। ସେମାନେ ପ୍ରଚଣ୍ଡ ଯୋଦ୍ଧା ଅଟନ୍ତି ଏବଂ ସେମାନେ ପର୍ବତ ଅଞ୍ଚଳରୁ ଆସିଥାନ୍ତି।”ତା ପରେ ଦଳେ ଢୋଲ ବଜାଳି ଧାଡିରେ ଯୁଦ୍ଧ ସଙ୍ଗୀତ ବଜାଇ ଆସିଲେ, ଗୋଟେ ବିରାଟ ହାତୀ ଏପଟ ସେପଟ ଝୁଲି ଝୁଲି ତାଙ୍କୁ ଅନୁସରଣ କରୁଥିଲା। ତାର କପାଳ ଏବଂ ଷୁଣ୍ଢକୁ କୁ ବିଭିନ୍ନ ରଙ୍ଗରେ ଚିତ୍ରିତ କରା ଯାଇଥିଲା। ହାତୀ ପିଠି ଉପରେ ଗୋଟେ ବସିବା ସ୍ଥାନ ଥିଲା। ସେଥିରେ ରାଜା ଆଶୋକ ଏବଂ ତାଙ୍କ ରାଣୀ ବସିଥିଲେ ଏବଂ ତାଙ୍କ ପଛରେ ତାଙ୍କ ମୁଣ୍ଡ ଉପରକୁ ଜଣେ ଲୋକ ଗୋଟେ ବଡ ଛତ୍ର ଧରି ବସିଥାଏ। କେତେ ଚମତ୍କାର ଦୃଶ୍ୟ ଥିଲା ସେ!ଯେମିତି ହାତୀ ପାଖକୁ ଆସିଲା, ଲକ୍ଷ୍ମଣ ମୁଣ୍ଡ ଟେକି ଉପରକୁ ଦେଖିବାକୁ ଲାଗିଲା ରାଜାଙ୍କ ମୁହଁ ଦେଖିବାକୁ... ଏବଂ ଆଶ୍ଚର୍ଯ୍ୟ ରେ ତା ମୁହଁ ଖୋଲା ରହିଗଲା!
ସେଠାରେ ମୁଲ୍ୟବାନ ଲୁଗା, ଅନେକ ଗହଣା ଏବଂ ଗୋଟେ ସୁନା ମୁକୁଟ ପିନ୍ଧି, ସେହି ବ୍ୟକ୍ତି ବସିଛନ୍ତି ଯାହାକୁ ସେମାନେ ବିହାର ରେ ଭେଟିଥିଲେ!“ପାର୍ବତୀ ଦେଖ!” ସେ ପାଟି କରି ଉଠିଲା,” ୟେ ତ ଆମ ବିହାର ର ବନ୍ଧୁ!”
ସେମାନେ ଉତ୍ତେଜନାରେ ପାଟିକରି ଡେଇଁବାକୁ ଲାଗିଲେ। ରାଜା ଅଶୋକ ପାଟି ଶୁଭିଲା ଦିଗ କୁ ବୁଲି ଦେଖିଲେ। ସେ ପିଲାଙ୍କୁ ଚିହ୍ନିଗଲେ, ତାଙ୍କ ଓଠ ହସରେ ଖୋଲିଗଲା ଏବଂ ସେ ତାଙ୍କ ଆଡକୁ ଦେଖି ହାତ ହଲାଇଲେ। ପିଲା ଆନନ୍ଦ ରେ ପାଗଳ ହୋଇଗଲେ!
କେଶବ ତାଙ୍କୁ ବିସ୍ମୟରେ ଦେଖିଲା, “ସତରେ!
ରାଜା କଣ ତୁମକୁ ଦେଖି ହାତ ହଲାଇଲେ ବର୍ତ୍ତମାନ?
ତୁମେ ତାଙ୍କୁ ଭେଟିଛ?”“ହଁ!
ବିହାର ଠାରେ ......ସେ ତ ଆମକୁ ଆଶୀର୍ବାଦ ମଧ୍ୟ ଦେଲେ!
ତାହା କଣ ଚମତ୍କାର ନୁହେଁ?” ପାର୍ବତୀ ଏବଂ ଲକ୍ଷ୍ମଣ ଖୁସିରେ ନାଚି ଉଠିଲେ।“ବଡ ଭାଗ୍ୟବାନ ତୁମେ!” କେଶବ ଇର୍ଷିତ ହୋଇ କହିଲା।
ଇତିହାସ ର ମଜା କଥା1.
ପାର୍ବତୀ ଏବଂ ଲକ୍ଷ୍ମଣ 2300 ବର୍ଷ ପୂର୍ବେ ମୌର୍ଯ୍ୟ ବଂଶ ର ରାଜା ଅଶୋକ ବର୍ଦ୍ଧନ କାଳରେ ଥିଲେ। ସେମାନେ ପାଟଳିପୁତ୍ର ରେ ବାସ କରୁଥିଲେ। ବର୍ତ୍ତମାନ ଆମେ ତାକୁ ପାଟଣା କହୁ। ପାଟଣା ବିହାର ର ରାଜଧାନୀ ଅଟେ। 2.
ଯେତେବେଳେ ଅଶୋକ ରାଜା ଥିଲେ ସେ କଳିଙ୍ଗ ବିରୁଦ୍ଧରେ ଯୁଦ୍ଧ ଜିତିଥିଲେ। କିନ୍ତୁ ଯୁଦ୍ଧ ରେ ଏତେ ଲୋକ ମରିଥିଲେ ଯେ ଅଶୋକ ଦୁଃଖିତ ହୋଇଥିଲେ। ସେ ଯୁଦ୍ଧ କରିବା ଛାଡି ବୌଦ୍ଧ ଭିକ୍ଷୁ ହୋଇ ଯାଇଥିଲେ। ଅଶୋକ ସ୍ତମ୍ଭ - ଭାରତର ପ୍ରତୀକ ତାଙ୍କ ରାଜତ ରହିବା ସମୟରେ ତିଆରି ହୋଇଥିଲା।
3.
ଅଶୋକ ବର୍ଦ୍ଧନ ଙ୍କ ପୁରା ନାମ ଯାହା ଲୌହ ସ୍ତମ୍ଭ ଉପରେ ଲେଖା ଯାଇଛି ତାହା ହେଉଛି ଅଶୋକ ଦେବନମ ପିୟଦାସ୍ସି। ଏହା ମାନେ ହେଉଛି ଅଶୋକ ଯିଏ ଦେବତା ମାନଙ୍କ ପ୍ରିୟ ଏବଂ ରୂପରେ ବହୁତ ସୁନ୍ଦର। 4.
ସ୍ତୂପ ହେଉଛି ଗୋଲ ଆକାରର ଭବନ ବୌଦ୍ଧ ମାନଙ୍କ ପାଇଁ ପବିତ୍ର ଅଟେ। ଅଶୋକ ପୃଥିବୀ ର ପ୍ରଥମ ସ୍ତୂପ ଗଢ଼ିଥିଲେ। ଏହା ବର୍ତ୍ତମାନ ମଧ୍ୟ ପ୍ରଦେଶ ର ସାଞ୍ଚି ଠାରେ ଅଛି।
5.
ମୌର୍ଯ୍ୟ ସମୟରେ ଲୋକ କଣ ଖାଉଥିଲେ?
ସେମାନେ ଆମେ ଖାଉଥିବା ଅନେକ ଜିନିଷ ଯେମିତି ମିଠା ଭାତ, କ୍ଷୀରି କିମ୍ବା ପାୟେସ୍, ରୋଟି, ପୁରି, ଘିଅ, ଦହୀ, ଏମିତି କି ଆମ୍ବ ଆଚାର ମଧ୍ୟ ଖାଉଥିଲେ!
6.
ଲୋକେ ତିନି ଯୋଡା ଲୁଗା ପିନ୍ଧୁ ଥିଲେ – ଅନ୍ତରିୟ, ଯାହା ଧୋତି କିମ୍ବା ଲୁଙ୍ଗି ପରି ବନ୍ଧା ଯାଉଥିଲା, କାୟାବନ୍ଧ, ଅନ୍ତରିୟ କୁ ଅଣ୍ଟାରେ ବାନ୍ଧିବା ପାଇଁ ବ୍ୟବହାର ହେଉଥିବା ଦୌଡି, ଏବଂ ଉତ୍ତରୀୟ, ଲମ୍ବା ଲୁଗା ଯାହା ଦେହର ଉପରି ଭାଗରେ ଚଦର ପରି ପିନ୍ଧା ଯାଉଥିଲା।
ନିଶା ନିଜ ଜେଜେମାଆ ସହିତ ବଗିଚାରେ ପହଞ୍ଚିଲା Iବଗିଚାରେ ବିଭିନ୍ନ ପ୍ରକାରର ଗଛ ଥିଲା I
ଗଛ ତଳେ ପିମ୍ପୁଡ଼ି ମଳା ରହିଥିଲା I
ଜେଜେମାଆ ନିଶାକୁ କହିଲେ – ପିଲାଦିନେ ସେ ପିମ୍ପୁଡ଼ିମାନଙ୍କୁ ଖାଇବାକୁ ଦେଉଥିଲେ Iନିଶାକୁ ଏହା ଶୁଣି ବହୁତ ଭଲ ଲାଗିଲା I
ସେ ଘରକୁ ଯାଇ ଡବାରୁ କିଛି ଶୁଖିଲା ଅଟା ବାହାର କଲା I
ତା ପର ଦିନ ସକାଳୁ ସେ ଜେଜେମାଆ ସହିତ ପୁଣି ଥରେ ବଗିଚାକୁ ଗଲା Iସେ ଗଛ ତଳେ ଥିବା ପିମ୍ପୁଡ଼ି ମଳାରେ କିଛି ଅଟା ପକାଇ ଦେଲା I
ପିମ୍ପୁଡ଼ିମାନେ ଅଟା ଖାଇବାକୁ ଲାଗିଲେ I
ଏହା ଦେଖି ନିଶା ଓ ଜେଜେମାଆ ବହୁତ ଖୁସି ହେଲେ I
ଏବେ ଏବେ ସୂର୍ଯ୍ୟ ଅସ୍ତ ହୋଇଛନ୍ତି ଏବଂ ସାରା ଜଂଗଲରେ ଅନ୍ଧକାର ଛାଇଯାଉଛି। ଏକ ବିରାଟ ଝିଟିପିଟି ପରି ଜନ୍ତୁଟିଏ ବୁଦା ଭିତରେ ଲୁଚି ରହିଥିଲା। ସେ ଏକ ମୂର୍ତ୍ତିପରି ଛିଡ଼ା ହୋଇ  ରହିଥିଲା। ମୁଣ୍ଡରୁ ଲାଞ୍ଜ ପର୍ଯ୍ୟନ୍ତ ସେ ପୁରା ସ୍ଥିର ହୋଇ ରହିଥିଲା। କେବଳ ତା’ର ତୀଖ୍‌ଣ ଆଖି ଦୁଇଟି ଏପଟ ସେପଟ ଘୂରୁଥିଲା। ଖାଦ୍ୟର ବାସ୍ନା ତା’ ନାକରେ ବାଜିଲା। ଗୋଟେ ଗୋଲ୍‌ ମୋଟୋଲ ପୋକ!
ସେହି ବଡ଼ ଝିଟିପିଟି କୁଦା ମାରିବା ପାଇଁ ପ୍ରସ୍ତୁତ ହେଲା ବେଳକୁ...
ହଠାତ୍ ଭୂଇଁ କଂପିଉଠିଲା। ଜଙ୍ଗଲର ପ୍ରାଣୀମାନେ ଇଆଡ଼େ ସିଆଡ଼େ ଦୌଡ଼ିବାକୁ ଲାଗିଲେ। ବିଚରା ଝିଟିପିଟିପରି ଜୀବଟି ହତାଶ ହୋଇଗଲା। ସେ ରାଗିକି ପଛକୁ ବୁଲିକି ଅନାଇଲା ଯେ କେଉଁଥି ପାଇଁ ଏତେ ହୋଳାହଳ ହେଉଥିଲା। ଦୁମ୍‌ ଦୁମ୍‌!ଏକ ଭୟଙ୍କର ବିଶାଳକାୟ ଜନ୍ତୁର ଚାଲିରେ ଜଙ୍ଗଲ କମ୍ପୁଥିଲା। ତାହାର ଉଚ୍ଚତା ସବୁଠୁ ଡେଙ୍ଗା ଗଛଠୁ ମଧ୍ୟ ଅଧିକ ଥିଲା ଏବଂ ତା’ ଚମଡ଼ା ପଥର ପରି ଟାଣଥିଲା।ହେ ଭଗବାନ୍!
କ’ଣ ଆଜି ଶିକାରୀ ନିଜେ ଶିକାର ହୋଇଯାଇଥାନ୍ତା?
ଏହା ଏକ କାହାଣୀ ନୁହେଁଅନେକ ଦିନ ପୂର୍ବରୁ ଏଭଳି ପ୍ରାଣୀ ପୃଥିବୀରେ ପ୍ରକୃତରେ ବାସ କରୁଥିଲେ। ଏହା ସେହି ସମୟର କଥା ଯେତେବେଳେ ମଣିଷ ନଥିଲେ କି କୁକୁର ନଥିଲେ, ଚଢ଼େଇ ବି ନଥିଲେ।ଅପରପକ୍ଷରେ ସେତେବେଳେ ପ୍ରକାଣ୍ଡ ଲୋମଶ ହାତୀ, ଡାଇନୋସର, ବିଶାଳକାୟ ପୋକ ଏବଂ ମାଛପରି ଦିଶୁଥିବା ବିରାଟ ଭୟଙ୍କର ସାମୁଦ୍ରିକ ଜୀବମାନେ ବାସ କରୁଥିଲେ। ସେତେବେଳର ଗଛ ଲତା ମଧ୍ୟ ଅଦ୍ଭୁତ ପ୍ରକାରର ଥିଲା। ଏବେକାର ବୃକ୍ଷଲତା ଠାରୁ ସଂପୂର୍ଣ୍ଣ ଭିନ୍ନ।
ଆମେ ଏ ସବୁ କିପରି ଜାଣିଲେ?ଆମେ ଏହା ବିଜ୍ଞାନ ଯୋଗୁଁ ଜାଣିପାରିଛୁ। ବିଜ୍ଞାନର ଏକ ସ୍ଵତନ୍ତ୍ର ବିଭାଗ ଅଛି ପାଲିଆନ୍‌ଟୋଲୋଜୀ(palaeontology)। ଏହି ପାଲିଆନ୍‌ଟୋଲୋଜିରେ ସେହି ପ୍ରାଣୀ ଓ ବୃକ୍ଷଲତାଙ୍କ ସଂପର୍କରେ ଅଧ୍ୟୟନ କରାଯାଏ ଯେଉଁମାନେ ଅନେକ ଅନେକ ବର୍ଷ ତଳେ ପୃଥିବୀରେ ବାସ କରୁଥିଲେ। ଯେଉଁ ବୈଜ୍ଞାନିକ ମାନେ ଏହି ବିଜ୍ଞାନ ଅଧ୍ୟୟନ କରନ୍ତି, ସେମାନଙ୍କୁ ପାଲିଆନ୍‌ଟୋଲୋଜିଷ୍ଟ କୁହାଯାଏ। ଯେପରି ଏକ ପୁରୁଣା ରାଜପ୍ରାସାଦର ଅବଶେଷରୁ ସେ ସମୟର ରାଜାଙ୍କ ବିଷୟରେ ଜଣାପଡ଼େ (ଯେପରି ତାଙ୍କ ସିଂହାସନଟି କେଡ଼େ ଭବ୍ୟ ଥିଲା ବା ତାଙ୍କ ପ୍ରିୟ ଅସ୍ତ୍ର କେଉଁଟି ଥିଲା) ସେହିପରି ପୃଥିବୀ ଅଭ୍ୟନ୍ତରରେ ମଧ୍ୟ ଅନେକ ସୂତ୍ର ବା ପ୍ରମାଣ ରହିଛି ଯେଉଁଥିରୁ ଆମେ ପୁରୁଣାକାଳର ଜୀବଜନ୍ତୁମାନଙ୍କ ବିଷୟରେ ଜାଣିପାରୁ।ସେହି ସୁତ୍ରଗୁଡ଼ିକ ଆମକୁ ଅନେକ ରୂପରେ ମିଳେ ଯେପରିକି; ହାଡ଼, ପାଦଚିହ୍ନ, ଅଣ୍ଡା ଆଉ ବେଳେବେଳେ ପଥର ଭିତରେ ସୁରକ୍ଷିତ ହୋଇ ରହିଥିବା କୌଣସି ପ୍ରାଣୀର ସଂପୂର୍ଣ୍ଣ ଶରୀର ମଧ୍ୟ ମିଳିଯାଏ!
ପୃଥିବୀ ପୃଷ୍ଠରେ ମାଙ୍କଡ଼ ଓ ମଣିଷମାନେ ସୃଷ୍ଟି ହେବା ପୂର୍ବରୁ ଏହି ଜୀବମାନେ ବାସ କରୁଥିଲେ। ତେବେ କିପରି ତାଙ୍କର ଅବଶେଷ ଏପର୍ଯ୍ୟନ୍ତ ପଚିସଢ଼ି ନାହିଁ କିମ୍ବା ନଷ୍ଟ ହୋଇନାହିଁ ଏବଂ ସେଗୁଡ଼ିକ ଏ ପର୍ଯ୍ୟନ୍ତ ସୁରକ୍ଷିତ ହୋଇ କିପରି ରହିଛି?
ଯେତେବେଳେ ଏହି ପ୍ରାଣୀ ଗୁଡ଼ିକ ମରିଗଲେ ଆଉ ତାଙ୍କ ଶରୀରଗୁଡ଼ିକ ସଢ଼ିବାକୁ ଲାଗିଲା, ସେଗୁଡ଼ିକ ମାଟିର ଅନେକ ଅନେକ ସ୍ତର ତଳେ ପୋତି ହୋଇଗଲେ। ତାଙ୍କର ଚର୍ମ ଏବଂ ମାଂସ ବିଘଟିତ ହୋଇ ନଷ୍ଟ ହୋଇଗଲା କିନ୍ତୁ ଦୃଢ଼ଭାବେ ଖୁନ୍ଦିଖାନ୍ଦି ହୋଇ ରହିଥିବା ମାଟିର ସ୍ତର ଭିତରେ ଥିବା ଯୋଗୁ ତାଙ୍କ ଶକ୍ତ ହାଡ଼ ଓ ଦାନ୍ତ ସେହିପରି ରହିଗଲା। ମାଟିର ଏହିସବୁ ସ୍ତର ଓ ତା ଭିତରେ ଥିବା ସେମାନଙ୍କ ହାଡ଼ ଶକ୍ତ ହୋଇ ପଥରରେ ପରିଣତ ହୋଇଗଲା। ଏହି ପଥର ଆକାରରେ ଜମିରହିଥିବା ପ୍ରାଣୀ ଓ ବୃକ୍ଷଲତାର ଦେହାବଶେଷକୁ ଫସିଲ୍ ବା ଜୀବାଶ୍ମ କୁହାଯାଏ।
ପ୍ରଥମେ ଯେତେବେଳେ ବୈଜ୍ଞାନିକମାନେ ମାଟିତଳୁ ସେ ବିଶାଳକାୟ ହାଡ଼ଗୁଡ଼ିକ ପାଇଲେ, ସେଗୁଡ଼ିକ କ’ଣ ତାହା ସେମାନେ ଜାଣି ନଥିଲେ। ସେହି ହାଡ଼ଗୁଡ଼ିକ ସେମାନେ ଜାଣିଥିବା ଯେକୌଣସି ପ୍ରାଣୀଠାରୁ ମଧ୍ୟ ବହୁତ ବଡ଼ ଥିଲା। ସେଇ ହାଡ଼ଗୁଡ଼ିକ ଥିଲା ଗଛର ଗଣ୍ଡି ପରି ଲମ୍ୱା, ଖପୁରି ଏକ ଅଟୋରିକ୍ସା ପରି, ଦାନ୍ତ ଗୁଡ଼ିକ ଆଇସ୍‌କ୍ରିମ୍ କୋନ୍ ପରି ଏବଂ ପଂଝାଗୁଡ଼ିକ ବଡ଼ ବଡ଼ ଛୁରି ପରି।ବୈଜ୍ଞାନିକମାନେ ସେ ହାଡ଼ଗୁଡ଼ିକୁ ବିଭିନ୍ନ ଉପାୟରେ ଯୋଡ଼ି ଦେଖିବାକୁ ଚେଷ୍ଟା କଲେ ଯେ କାଳେ ଏହା କେଉଁ ପ୍ରାଣୀର ହୋଇଥିବ ଯାହାକୁ ସେମାନେ ଜାଣିଥିବେ। ଶେଷରେ ଏକ ପହଳି ପରି ସବୁ ଯୋଡ଼ି ହୋଇଗଲା।
ପାଲିଆଣ୍ଟୋଲୋଜିଷ୍ଟମାନେ ଜୀବଙ୍କର କଙ୍କାଳ ଦେଖି ସେ ଜୀବ ବିଷୟରେ ଅନେକ କିଛି କହି ପାରନ୍ତି। ଉଦାହରଣ ସ୍ୱରୂପ, ଯଦି ସେ ଜନ୍ତୁର ପଛ ଗୋଡ଼ର ହାଡ଼ ତା’ଆଗ ଗୋଡ଼ର ହାଡ଼ ଠାରୁ ବଡ଼ ହୋଇଥିବ, ତେବେ ଏହା ହୋଇପାରେ ଯେ ସେ ଜନ୍ତୁ ଦୁଇ ଗୋଡ଼ରେ ଚାଲୁଥିବ। ଠିକ୍ ସେହି ବିଶାଳ ପ୍ରାଣୀପରି ଯାହା ବିଷୟରେ ଆମେ ପ୍ରଥମେ ପଢ଼ିଲେ। ସେହି ବିଶାଳକାୟ ଭୟଙ୍କର ପ୍ରାଣୀର ନାମ ହେଉଛି ଟାଇରାନାସୋରସ୍ ରେକ୍ସ ବା ସଂକ୍ଷେପରେ T Rex।ଯଦି କୌଣସି ଜନ୍ତୁର ସବୁଯାକ ଗୋଡ଼ର ହାଡ଼ର ଆକାର ସମାନ ଥିବ ତାହାଲେ ଏମିତି ହୋଇଥାଇପାରେ ଯେ ଜୀବଟି ନିହାତି ଚାରିଗୋଡ଼ ସାହାଯ୍ୟରେ ଚାଲୁଥିବ। ଏହିପରି ଏକ ଜୀବ ହେଉଛି ଡିପ୍‌ଲୋଡୋକ୍‌ସ୍। ଏହାର ଚାରୋଟି ଯାକ ଗୋଡ଼ ବହୁତ ମୋଟା ଏବଂ ବେକ ବହୁତ ଲମ୍ୱା।
ଜନ୍ତୁମାନଙ୍କ ଦାନ୍ତର ଜୀବାଶ୍ମରୁ ଜଣାପଡ଼େ କି ସେ ଜନ୍ତୁ କ’ଣ ଖାଇବାକୁ ପସନ୍ଦ କରୁଥିଲା। ଅନେକ କଙ୍କାଳରେ ଥିବା ଦାନ୍ତ ଲମ୍ବା ଓ ମୁନିଆ ଥିଲା, ଯେଉଁଥିରୁ ଜଣା ପଡ଼େ କି ସେମାନେ ମାଂସାହାରୀ ଥିଲେ। ଆଉ କିଛିଙ୍କର ଦାନ୍ତ ଚେପ୍‌ଟା, ଚଉଡ଼ା ଓ କମ୍‌ ଧାରୁଆ ଥିଲା ଯାହା କି ଗଛର ପତ୍ର, ବକ୍‌କଳ ଇତ୍ୟାଦି ଖାଇବା ପାଇଁ ଉପଯୁକ୍ତ ଥିଲା। ଏଥିରୁ ଜଣାପଡ଼େ ଯେ ସେ ସମୟରେ କିଛି ଶାକାହାରୀ ଡାଇନୋସୋର ମଧ୍ୟ ଥିଲେ।କିନ୍ତୁ ବୈଜ୍ଞାନିକମାନଙ୍କୁ ସବୁବେଳେ ସଂପୂର୍ଣ୍ଣ କଙ୍କାଳ ମିଳେ ନାହିଁ। ତାଙ୍କୁ କେବଳ କିଛି କିଛି ହାଡ଼ ମିଳେ ଯେପରି; କୋଉଠି ଗୋଟେ ଆଙ୍ଗୁଠି, ଆଉ କୋଉଠି ଗୋଟେ ପଞ୍ଜରାହାଡ଼, ଆଉ କେଉଁଠି ମେରୁଦଣ୍ଡର ଗୋଟେ ଦୁଇଟା ହାଡ଼ ଇତ୍ୟାଦି।
କିନ୍ତୁ ସବୁ ଜୀବାଶ୍ମ କେବଳ ହାଡ଼ ରୂପରେ ନଥାଏ। କିଛିଟା ଛାପ ଆକାରରେ ମଧ୍ୟ ଥାଏ। ଯେପରି କାଦୁଅରେ ଚାଲିଲେ ଆମର ପାଦଚିହ୍ନ ରହିଯାଏ, ସେହିପରି ଡାଇନୋସରମାନଙ୍କ ମଧ୍ୟ ପାଦଚିହ୍ନ ମାଟି ଉପରେ ପଡ଼େ। ସେସବୁ ଚିହ୍ନ ଲିଭିଯିବା ପୂର୍ବରୁ ତା’ଉପରେ ମାଟି ଆଉ ବାଲିର ଅନେକ ପରସ୍ତ ଘୋଡ଼େଇ ହୋଇଯାଏ। ଫଳରେ ସେଗୁଡ଼ିକ ସେଇ ଅବସ୍ଥାରେ ଲକ୍ଷ ଲକ୍ଷ ବର୍ଷ ଧରି ସେହିପରି ରହିଥାଏ ।ଏମିତିକି, ଦୁଇଟି ପାଦଚିହ୍ନ ମଧ୍ୟରେ ଦୂରତାକୁ ମାପି ପାଲିଆଣ୍ଟୋଲୋଜିଷ୍ଟ ମାନେ ସେ ଜନ୍ତୁଟିର ଉଚ୍ଚତାକୁ ବି ଅନୁମାନ କରିପାରନ୍ତି। କେବଳ ଏତିକି ନୁହେଁ ସେମାନେ ଏହା ମଧ୍ୟ କହି ପାରନ୍ତି ଯେ ସେ ଜନ୍ତୁଟି କିପରି ଚାଲୁଥିବ ଓ ଛିଡ଼ା ହେଉଥିବ।
ବୃକ୍ଷଲତାମାନଙ୍କ କେତେକ ଅଦ୍‌ଭୁତ ଜୀବାଶ୍ମ ମଧ୍ୟ ମିଳିଛି। ପାଲିଆଣ୍ଟୋଲୋଜିଷ୍ଟମାନେ ଅଦ୍‌ଭୁତ ଆକାରର ପତ୍ର ଓ ଫୁଲର ଅବଶେଷ ପାଇଛନ୍ତି ଯାହାକି ଏବେକା ସମୟରେ ପୃଥିବୀରେ କେଉଁଠି ବି ଦେଖା ଯାଏନି।
କିନ୍ତୁ ଏହା ସବୁଠାରୁ ମଜାଦାର୍ ସୂତ୍ର!ତୁମେ ଅନୁମାନ କରିପାରୁଛ କି ଏହା କ’ଣ ହୋଇଥିବ?
ଏହା କ’ଣ ଏକ ଫୁଟ୍‌ବଲ୍?
ଏହା କ’ଣ ଏକ ତୋପର ଗୋଲା?
ଏହା କ’ଣ ଏକ ଅଣ୍ଡା?ହଁ!
ଏହା ଏକ ଅଣ୍ଡା। ଏକ ବିରାଟକାୟ ପ୍ରସ୍ତରୀକୃତ ଅଣ୍ଡା।ବୈଜ୍ଞାନିକମାନେ ଅକ୍ଷୁଣ୍ଣ ଅଣ୍ଡାଗୁଡ଼ିଏ ମଧ୍ୟ ପାଇଛନ୍ତି। ସେଇ ଅଣ୍ଡାମାନଙ୍କ ମଧ୍ୟରୁ କିଛି ଅଣ୍ଡାରେ ତ ଜନ୍ମହବାକୁ ଥିବା ଛୁଆ ଡାଇନୋସର ବି ଥିଲେ। ବୋଧହୁଏ ସେହି ଅଣ୍ଡାଗୁଡ଼ିକ ହୁଏତ ପାହାଡ଼ରୁ ଅତଡ଼ା ଖସିବା ଦ୍ଵାରା ହେଉ କିମ୍ବା ଆଗ୍ନେୟଗିରିରୁ ବାହାରିଥିବା ଲାଭା ଯୋଗୁଁ ହେଉ ଫୁଟିବା ପୂର୍ବରୁ ମାଟି ତଳେ ପୋତି ହୋଇ ଯାଇଥିଲେ।ମଙ୍ଗୋଲିଆରେ, ବୈଜ୍ଞାନିକମାନେ କିଛିଟା ଅଣ୍ଡା ଓ ତାହା ପାଖରେ ଏକ ବଡ଼ ଡାଇନୋସର୍‌ର କଙ୍କାଳ ପାଇଲେ, ଯାହାକି ଆକ୍ରମଣ କରିବା ଭଙ୍ଗୀରେ ଥିଲା। ସେମାନେ ଭାବିଲେ ଯେ ସେ ବଡ଼ ଡାଇନୋସର୍‌ଟି ଜଳଖିଆରେ ଆମଲେଟ ଖାଇବାକୁ ଇଚ୍ଛା କରି ସେ ଅଣ୍ଡାଗୁଡ଼ିକୁ ଖାଇବାକୁ ଆସିଥିଲା। ସେମାନେ ତାର ନାଁ ଦେଲେ ଓଭିରାପ୍ଟର, ଯାହାର ଅର୍ଥ ହେଉଛି ଅଣ୍ଡା ଶିକାରୀ।
କିନ୍ତୁ ତା’ପରେ ପରେ, ସେମାନେ ଆହୁରି ଅନେକ ପ୍ରସ୍ତରୀକୃତ ଅଣ୍ଡା ପାଇଲେ ଯେଉଁ ମାନଙ୍କ ପାଖରେ ଭିନ୍ନ ଭିନ୍ନ ଭଙ୍ଗୀରେ ଓଭିରାପ୍ଟରମାନଙ୍କ କଙ୍କାଳମାନ ଥିଲା। ତେଣୁ ସେମାନେ ଜାଣିପାରିଲେ ଯେ ଏହି ଡାଇନୋସୋର୍‌ମାନେହିଁ ସେ ଅଣ୍ଡା ଦେଇଛନ୍ତି ଓ ସେ ଅଣ୍ଡାଗୁଡ଼ିକୁ ସେମାନେ ରକ୍ଷା କରୁଥିଲେ, ସେଗୁଡ଼ିକୁ ଖାଇବାକୁ ଚେଷ୍ଟା କରୁନଥିଲେ। କିନ୍ତୁ ତଥାପି ତାଙ୍କୁ ଓଭିରାପ୍ଟର ହିଁ କୁହାଗଲା। ନାଁ ଟା ତାଙ୍କର କେଡ଼େ ଅଯୌକ୍ତିକ ହେଇଗଲା!ତୁମେମାନେ ଜାଣିସାରିବଣି ଯେ ଆମେ ଏଇ ଜୀବମାନଙ୍କ ବିଷୟରେ ସବୁକିଛି ଏପର୍ଯ୍ୟନ୍ତ ବି ଜାଣିପାରିନେ। ଏମିତି ବି କେତେ ସୂତ୍ର ପ୍ରମାଣ ଅଛି ଯେଉଁଗୁଡ଼ିକ ଏହି ଆବିଷ୍କାର ସହ ଖାପ ଖାଉନାହିଁ। କିଛି ସୂତ୍ରକୁ ତ ଭୁଲ୍‌ଭାଲ୍‌ ଭାବେ ବ୍ୟାଖ୍ୟା କରାଯାଇଛି। ବୈଜ୍ଞାନିକମାନେ ଏବେବି ସେସବୁ ବିଷୟରେ ଅନୁସନ୍ଧାନ ଚଳାଇଛନ୍ତି।ଆହୁରି ଅନେକ ଖୋଦେଇ କରିବାକୁ ପଡ଼ିବ!
ତୁମେ ପାଲିଆଣ୍ଟୋଲୋଜିଷ୍ଟ ହୋଇ ସେସବୁ ରହସ୍ୟକୁ ସମାଧାନ କରିବ କି?
ତେବେ ଆଉ କ’ଣ ପାଇଁ ଅପେକ୍ଷା?
କୋଡ଼ିଟିଏ ଧର!
ଆସ ଭେଟିବା ଅତୀତର କିଛି ଆକର୍ଷକ ଜୀବଜନ୍ତୁଲୋମଶ ହାତୀ ଏମାନେ ହାତୀମାନଙ୍କ ପରି। ଏମାନଙ୍କର ୧୫ ଫୁଟ ଲମ୍ବର ଦାନ୍ତ ଥିଲା!
ଇକ୍‌ଥିଓସର୍‌ସ୍‌ (ichthyosaurs)ଏହି ଜନ୍ତୁମାନେ ମାଛପରି ଦେଖାଯାଉଥିଲେ କିନ୍ତୁ ଏମାନେ ପ୍ରକୃତରେ ସରିସୃପ ଯେଉଁମାନେ ସମୁଦ୍ରରେ ରହୁଥିଲେ। ଗ୍ରୀକ୍‌ରେ ଇକ୍‌ଥିଓସର୍‌ସ୍‌ ଅର୍ଥ ହେଉଛି ମାଛ ଝିଟିପିଟି।ଭାଲୁ କୁକୁର (bear dogs)ଏହି ଜନ୍ତୁମାନେ ନା ଭାଲୁ ନା କୁକୁର କିନ୍ତୁ ଉଭୟ ଭାଲୁ ଓ କୁକୁର ପରି।
ମୁଁ ମୋ ବ୍ୟାଟ ହଜେଇ ଦେଇଛି।ଆଉ ଖୋଜି ପାଉନି।
ମୁଁ କବାଟ କୋଣରେ ଦେଖିଲି ସେଇଠି ବ୍ୟାଟ ନଥିଲା।
ମୁଁ ମୋ ଥାକରେ ଖୋଜିଲି, ସେଇଠି ବି ନଥିଲା।
ତାକୁ ଖଟ ତଳେ ଖୋଜିଲି, ଏଇଠି ବି ନଥିଲା।
ମୁଁ ବାକ୍ସ ଭିତରେ ଖୋଜିଲି, ସେଇଠି ବି ତା'ର ଚିହ୍ନବର୍ଣ୍ଣ ନଥିଲା।
ମୁଁ ତାକୁ ଆଟୁ ଉପରେ ଖୋଜିଲି, ତାକୁ କେଉଁଠି ବି ପାଇଲିନି।
ମୁଁ ଏଇଠି, ସେଇଠି, ସବୁଠି ଖୋଜିଲି।ମୁଁ ତାକୁ କେଉଁଠି ବି ପାଇଲିନି।
ମୁଁ ଏଠି, ସେଠି, ସବୁଠି ଖୋଜିଲି |ମୁଁ ତାକୁ କେଉଁଠି ବି ପାଇଲିନି |
ମହାକାଶରେ ଭାସୁଛନ୍ତି ୧୨ଟି ଫିକା ତାରାପୁଞ୍ଜ।
ଅନେକ ତାରା ପାଖାପାଖି ଏକାଠି ରହି ଏହି ତାରାପୁଞ୍ଜ ତିଆରି କରନ୍ତି। ତାହା ଅଙ୍କା ହୋଇଥିବା ଗୋଟିଏ ଚିତ୍ର ପରି ଦିଶେ।ତୁମେ ଯଦି ଠଉରାଇ ପାରିବ, ସେଇ ଚିତ୍ରଟି ତୁମକୁ ପୁରାଣ ଗପର ଗୋଟିଏ ଚରିତ୍ର ପରି କିମ୍ବା ଗୋଟିଏ ଜନ୍ତୁ ପରି ଦିଶିପାରେ।ଦ୍ଵିତୀୟ ପୃଷ୍ଠାରେ ଅଙ୍କା ହୋଇଥିବା ତାରାପୁଞ୍ଜଗୁଡ଼ିକର ନାମ ହେଉଛି ସାଇଗ୍ନସ୍ (ରାଜହଂସ), ଲାସେର୍ଟା (ଝିଟିପିଟି), ଟ୍ରାଏଙ୍ଗୁଲମ୍ (ତ୍ରିକୋଣଭୂମି), ସେଫିଅସ୍ (ଗ୍ରୀକ୍ ପୁରାଣ ଗପର ରାଜା), ଲିଟିଲ୍ ଡିପର୍ ( ଧ୍ରୁବମତ୍ସ୍ୟ), ଲିଙ୍କ୍ସ୍ (ବଣୁଆ ବିରାଡ଼ି), ଡ୍ରାକୋ (ବିରାଟକାୟ ସାପ), ହରକୁଲେସ୍ (ଗ୍ରୀକ୍ ପୁରାଣ ଗପରେ ଜଣେ ବହୁତ ବଳୁଆ ଚରିତ୍ର), ବିଗ୍ ଡିପର୍ (ସପ୍ତର୍ଷି), ସ୍କୁଟମ୍ (ସ୍କୁଟ୍ କୀଟ) ଏବଂ ଓରିଅନ୍ (ଶିକାରୀ)।
ମହାକାଶରେ ଘୂରୁଛନ୍ତି ୧୧ଟି ଉଜ୍ଜ୍ୱଳ ଉପଗ୍ରହ।
ତାରା କିମ୍ୱା ଗ୍ରହମାନଙ୍କ ଚାରିପଟେ ଘୂରି ବୁଲୁଥିବା ବସ୍ତୁଟି ହେଉଛି ଉପଗ୍ରହ। ଚନ୍ଦ୍ର ହେଉଛି ପୃଥିବୀର ପ୍ରାକୃତିକ ଉପଗ୍ରହ। ଯୋଗାଯୋଗ, ମହାକାଶ ବିଜ୍ଞାନ ଓ ପାଣିପାଗ ବିଷୟରେ ଜାଣିବା ପାଇଁ କୃତ୍ରିମ ଉପଗ୍ରହକୁ ଆମେ ମହାକାଶକୁ ପଠାଇଥାଉ।
ଗୋଟିଏ ରକେଟ୍ ତିଆରିରେ ବ୍ୟସ୍ତ ୧୦ ଜଣ ଯନ୍ତ୍ରୀ।
ଯାନ୍ତ୍ରିକ ଯନ୍ତ୍ରୀ, ବିଦ୍ୟୁତ ଯନ୍ତ୍ରୀ ଏବଂ ଇଲକ୍ଟ୍ରୋନିକ୍ସ ଯନ୍ତ୍ରୀ ଗୋଟିଏ ରକେଟ୍ ତିଆରି କରିବା ପାଇଁ ଏକାଠି ହୁଅନ୍ତି।
କେଉଁ କକ୍ଷପଥରେ ଉପଗ୍ରହ ଘୂରିବ, ସେ ବିଷୟରେ ଗଣନା କରୁଛନ୍ତି ୯ ଜଣ ଦକ୍ଷ ବୈଜ୍ଞାନିକ। ଉପଗ୍ରହ ମହାଶୂନ୍ୟରେ ପହଞ୍ଚି କେଉଁ ପଥରେ ଯିବ ତାହାକୁ ବୈଜ୍ଞାନିକମାନେ ହିସାବ କରନ୍ତି। ସେହି ପଥକୁ ଉପଗ୍ରହର କକ୍ଷପଥ କୁହାଯାଏ।
ସୂର୍ଯ୍ୟ ଚାରିପଟେ ଘୂରୁଛନ୍ତି ୮ଟି ଗ୍ରହ।
ଆମ ସୌରମଣ୍ଡଳରେ ୮ଟି ମୁଖ୍ୟ ଗ୍ରହ ଅଛନ୍ତି। ସୂର୍ଯ୍ୟର ପାଖାପାଖି ୪ଟି ପଥୁରିଆ ଗ୍ରହ। ସେଗୁଡ଼ିକ ହେଉଛନ୍ତି ବୁଧ, ଶୁକ୍ର, ପୃଥିବୀ ଓ ମଙ୍ଗଳ। ସୂର୍ଯ୍ୟଠାରୁ ଦୂରରେ ଆଉ ୪ଟି ଗ୍ରହ ଅଛନ୍ତି। ସେଗୁଡ଼ିକ ହେଉଛନ୍ତି ବୃହସ୍ପତି, ଶନି, ୟୁରାନସ୍ ଓ ନେପଚୁନ୍। ସେହି ଗ୍ରହଗୁଡ଼ିକରେ ବାଷ୍ପ ଭରିହୋଇ ରହିଛି।ନବମ ଗ୍ରହଟି ହେଉଛି ପ୍ଲୁଟୋ। କିନ୍ତୁ ଏହା ଆକାରରେ ଅତି ଛୋଟ ଓ ବାମନ ପରି ହୋଇଥିବାରୁ ୨୦୦୬ ମସିହାରେ ଅନ୍ତର୍ଜାତୀୟ ମହାକାଶ ବିଜ୍ଞାନୀ ସଂଘ ଏହାକୁ ଗ୍ରହମାନଙ୍କ ଭିତରେ ଗଣନା କଲେନି।
ମହାକାଶରେ ଯାଉଛନ୍ତି ବରଫ ପରି ଥଣ୍ଡା ୭ଟି ଧୂମକେତୁ।
ଧୂମକେତୁରେ ବରଫ, ପଥର ଆଉ ବାଷ୍ପ ବହୁତ ପରିମାଣରେ ଅଛି। ସାଧାରଣତଃ ପୃଥିବୀଠାରୁ ଅନେକ ଦୂରରେ ଥାଇ ଏହା ସୂର୍ଯ୍ୟ ଚାରିପଟେ ନିଜ କକ୍ଷପଥରେ ଘୂରୁଥାଏ। ସେ ଯିବାବାଟରେ ତା ପଛରେ ଲାଞ୍ଜ ପରି ଚିହ୍ନଟିଏ ଛାଡ଼ିଯାଏ। ଯଦିଓ ଏହା ଗୋଟିଏ ତାରା ନୁହେଁ, କିନ୍ତୁ କେହି କେହି ଏହାକୁ ଲଞ୍ଜାତାରା ବୋଲି କୁହନ୍ତି। କେତୋଟି ପ୍ରସିଦ୍ଧ ଧୂମକେତୁଙ୍କ ନାମ ହେଉଛି ହାଲେ-ବପ୍, ହାଲି, ହ୍ୟାକୁଟେକ୍ ଏବଂ ସୁମେକର୍-ଲେଭି।
୬ଜଣ ଆଗ୍ରହୀ ଲୋକ ଦୂରବୀକ୍ଷଣ ଯନ୍ତ୍ର ଦ୍ୱାରା ମହାକାଶକୁ ଦେଖୁଛନ୍ତି।
ବହୁଦୂରରେ ଘୂରୁଥିବା ଧୂମକେତୁ, ତାରା, ଗ୍ରହ ଓ ଚନ୍ଦ୍ରମାନଙ୍କୁ ଦୂରବୀକ୍ଷଣ ଯନ୍ତ୍ର ଦ୍ଵାରା ଭଲଭାବରେ ଦେଖିହୁଏ।
୫ଟି ଅତି ଛୋଟ ବାମନ ଗ୍ରହ ମହାକାଶରେ ଝୁଲିକି ଅଛନ୍ତି।
ଏହି ଛୋଟ ବାମନ ଗ୍ରହଗୁଡ଼ିକ ଯଦିଓ ସୂର୍ଯ୍ୟ ଚାରିପଟେ ଘୂରନ୍ତି, କିନ୍ତୁ ସେମାନଙ୍କ କକ୍ଷପଥ ନିର୍ଦ୍ଦିଷ୍ଟ ନଥାଏ। କାରଣ ତାଙ୍କଠାରୁ ଛୋଟ ଗ୍ରହ ଓ ଧୂମକେତୁ ସବୁ ସେମାନଙ୍କ କକ୍ଷପଥ ଭିତରକୁ ପଶିଆସନ୍ତି ଏବଂ ସେମାନେ ବାଟବଣା ହେଇଯାନ୍ତି। ଆମ ସୌରମଣ୍ଡଳରେ ଚିହ୍ନଟ ହୋଇଥିବା ୫ଟି ବାମନ ଗ୍ରହଙ୍କ ନାମ ହେଉଛି ପ୍ଲୁଟୋ, ସେରିସ୍, ଏରିସ୍, ମେକମେକ୍ ଏବଂ ହଉମିଆ।
ଖୁବ୍ ସାବଧାନତାର ସହିତ ୪ଜଣ ଶ୍ରମିକ ରକେଟ୍ ରେ ଇନ୍ଧନ ଭରୁଛନ୍ତି।
କାର୍ ଚାଲିବା ପାଇଁ ଯେମିତି ପେଟ୍ରୋଲ ଦରକାର ହୁଏ, ଠିକ୍ ସେମିତି ରକେଟ୍ ଉଡ଼ିବା ପାଇଁ ଇନ୍ଧନ ଦରକାର। ରକେଟ୍ ରେ ଉଭୟ ତରଳ ଓ କଠିନ ଇନ୍ଧନ ବ୍ୟବହାର ହୁଏ।
୩ଜଣ କୁଶଳୀ ମହାକାଶଚାରୀ ମହାଶୂନ୍ୟରେ ବୁଲିବା ପାଇଁ ବିଶେଷ ଧରଣର ପୋଷାକ ପିନ୍ଧିଛନ୍ତି।
ମହାଶୂନ୍ୟରେ ବୁଲିବା ପାଇଁ ଏହି ବିଶେଷ ଧରଣର ପୋଷାକ ମହାକାଶଚାରୀଙ୍କୁ ସୁରକ୍ଷା ଦିଏ। ସେମାନେ ନିଶ୍ଵାସ ପ୍ରଶ୍ଵାସ ନେବା ପାଇଁ ଏହି ପୋଷାକ ଭିତରେ ଅମ୍ଳଜାନ ଥଳି ଥାଏ ଏବଂ ପିଇବା ପାଇଁ ପାଣି ମଧ୍ୟ ଥାଏ।ଏହି ପୋଷାକ ମହାକାଶଚାରୀଙ୍କୁ ଅତ୍ୟଧିକ ଗରମ ଓ ଥଣ୍ଡାରୁ ରକ୍ଷାକରେ ଏବଂ ମହାଶୂନ୍ୟରେ ଉଡୁଥିବା ପଥରଗୁଣ୍ଡ ଓ ଧୂଳିମାଡ଼ରୁ ମହାକାଶଚାରୀମାନେ ନିରାପଦ ରହନ୍ତି।
ମିଶନ ନିୟନ୍ତ୍ରଣ କେନ୍ଦ୍ରରେ ଦୁଇଜଣ ଉତ୍ସାହୀ ପିଲା।
ମିଶନ ନିୟନ୍ତ୍ରଣ କେନ୍ଦ୍ର ହେଉଛି ଏପରି ଏକ କୋଠରୀ ଯେଉଁଠାରେ ଦଳର ମୁଖିଆମାନେ ଏକାଠି ହୁଅନ୍ତି। କିପରି ରକେଟ୍ ଠିକ୍ ଭାବରେ ଉପରକୁ ଉଠି ମହାକାଶକୁ ଯାଇପାରିବ ଏବଂ ସବୁ କାର୍ଯ୍ୟ ସୁରୁଖୁରୁରେ ହେବ, ସେଥିପାଇଁ ମିଶନ ସମ୍ପୂର୍ଣ୍ଣ ହେଲା ପର୍ଯ୍ୟନ୍ତ ସେମାନେ ପ୍ରତ୍ୟେକ ବିଷୟର ଉପଯୁକ୍ତ ଯତ୍ନ ନିଅନ୍ତି।
ଗର୍ଜନ କରୁଥିବା ଗୋଟିଏ ରକେଟ୍ ଉପରକୁ ଉଠିବା ପାଇଁ ପ୍ରସ୍ତୁତ ଅଛି।ସ୍ୱୟଂଚାଳିତ ରକେଟ୍ ଆପେ ଆପେ ଉପରକୁ ଉଠି ଉଠି ଆଖିପିଛୁଳାକେ ମହାଶୂନ୍ୟକୁ ଉଡ଼ିଯାଇପାରେ। ଏହାକୁ ବ୍ୟବହାର କରି ମଣିଷ ଦ୍ଵାରା ତିଆରି କୃତ୍ରିମ ଉପଗ୍ରହକୁ ମହାଶୂନ୍ୟରେ ଛଡ଼ାଯାଇଥାଏ।
ଉତକ୍ଷେପଣ
୨୦୧୭ ମସିହାରେ ପି ଏସ୍ ଏଲ୍ ଭି - ସି୩୭ ରକେଟ୍ ମାଧ୍ୟମରେ ୧୦୪ଟି ଉପଗ୍ରହ ଉତକ୍ଷେପଣ କରି ଭାରତ ସାରା ଦୁନିଆରେ ନୂଆ ରେକର୍ଡ ସୃଷ୍ଟି କରିଥିଲା।ଭାରତୀୟ ମହାକାଶ ଗବେଷଣା ପ୍ରତିଷ୍ଠାନ (ଇସ୍ରୋ)ର ବୈଜ୍ଞାନିକମାନେ ଆନ୍ଧ୍ରପ୍ରଦେଶର ଶ୍ରୀହରିକୋଟାରେ ଥିବା ସତୀଶ୍ ଧୱନ୍ ମହାକାଶ କେନ୍ଦ୍ରରୁ ସଫଳତାର ସହିତ ଏହି ରକେଟ୍ ମହାକାଶକୁ ନିକ୍ଷେପ କରିଥିଲେ।
ମୁଁ ସକାଳୁ ଉଠିପଡ଼ିଲି।ମୁଁ ମୋ ଆଖି ମନ୍ଥିଲି।ମାଆ ଦେଖାଯାଉ ନଥିଲା। “ମାଆ!
ମାଆ!
ଜଲ୍‌ଦି ଆସ।”
ମାଆ ସେପଟୁ କହେ, “ହଁ ପୁଅ, ଉଠିଯାଅ।ହାତ-ମୁହଁଧୋଇ ପକାଅ।”
ତହୁଁ ଜଲ୍‌ଦି-ଜଲ୍‌ଦି ଗାଧୋଇପଡ଼େ।ନିଜ ସାର୍ଟ ପିନ୍ଧିପକାଏ।ମୋତେ ଶୀଘ୍ର ଯିବାକୁ ଅଛି “ମା,ମୋ କଥା ଶୁଣ।”
“ହଁ,ହଁ!
ମୁଁ ଆସୁଛି” ମାଆ ବୁଝାଏ।“ମୋତେ କ୍ଷୀର ଗରମ କରିବାକୁ ଅଛି। ତା'ପରେ ମୁଁଆସୁଛି।”
ମୁଁ ମୁଣ୍ଡ କୁଣ୍ଡେଇ ପକାଏ। ସାର୍ଟର ବୋତାମ ଲଗେଇନିଏ। ମୁଁ ପୂରାପୂରି ରେଡ଼ି।“ମାଆ!
ଶୀଘ୍ର କର।”
ମାଆ ନାନୀକୁ ତା'ପୋଷାକ ଦିଏ।ନାନୀକୁ ପ୍ରସ୍ତୁତ କରେ।ସକାଳୁ-ସକାଳୁ କେତେ କାମ ଥାଏ।କିନ୍ତୁ ମୁଁ ଯେ ଜଲ୍‌ଦିରେ ଅଛି।
“ମୋର ଡେରି ହୋଇଯାଉଛି ମାଆ” ମୁଁ ମୋ ପାଣି ବୋତଲ ଆଉ ବ୍ୟାଗ ଉଠେଇନିଏ। ଚପଲ ବିପିନ୍ଧିପକାଏ।“ଏଇନା,ଚାଲ। ମାଆ ଜଲ୍‌ଦି କର।”
“ହଁ,ହଁ ମୁଁ ଆସୁଛି।ଆଗ ନାନୀକୁ ମୁଣ୍ଡ ତ କୁଣ୍ଡେଇ ଦିଏ।ମୋର ଆଉପାଂଚମିନିଟ୍ ଦରକାର, ତା'ପରେ ଆମେ ଯିବା।”
ମୋତେ ଏଇନା ଯିବାକୁ ହେବ। ମୁଁ ରହିଲା ପିଲା ନୁହେଁ।ମୋତେ କାନ୍ଦ ମାଡୁଛି।ନାନୀ ସ୍କୁଲ ଚାଲିଗଲାଣି।ଆଉ ମୁଁ ଏବେ ବି ଏଇଠି ଅଛି।
“ବାସ୍!
ହୋଇଗଲା। ଖାଲି ପାଣି ଭର୍ତ୍ତି କରିବି।”ମା'ର ସବୁବେଳେ କିଛି ନା କିଛି କାମ ଥାଏ।“ମା,ଜଲ୍‌ଦି କର। ମୁଁ ଏଇନା ରହିବିନି।”
“ଏଇନା ଚାଲ,ଏଇ ସାଂଗେ, ସାଂଗେ।”ମାଆର ହାତଧରି ମୁଁ ଟାଣିବାରେ ଲାଗେ। “ଆରେ ବାବା, ଲାଇଟ୍ ତ ବଂଦ କରିବାକୁଦେ।”
ଆମେ ଏଇନା ବାହାରକୁ ଆସିଗଲୁଣି।ମାଆ କବାଟରେ ତାଲା ପକାଏ।“ଚାଲ,ଧନ ଚାଲ!”ଏଇନା ମୁଁ ଖୁସି ଅଛି। ମାଆ ମୋ ସାଂଗରେ ଅଛି।ମୋତେଧନ ବୋଲି ଡାକୁଛି।ଆଉ ମୁଁ ସ୍କୁଲ ଯାଉଛି!
ଗୋଟିଏ ପାରା, ଗୋଟିଏ ଠେକୁଆ ଓ ଗୋଟିଏ ଗୁଣ୍ଡିଚିମୂଷା ଖେଳୁଥିଲେ । ଗଛରୁ ଗୋରିଏ ଆମ୍ବ ପଡ଼ିଲା – ପ୍ଲପ୍ !
ଶବ୍ଦ ଶୁଣି ପାରା ଫୁର୍ କିନା ଉଡ଼ିଗଲା । ଠେକୁଆ ଡେଇଁଡେଇଁ ପଳାଇଗଲା ଓ ଗୁଣ୍ଡୁଚିମୂଷା ଗଛ ଉପରକୁ ଚଢ଼ିଗଲା ।
କଇଁଛ ଓ କଙ୍କଡ଼ା ପୋଖରୀରେ ଗାଧୋଉଥିଲେ । ସେମାନେ ଆମ୍ବ ପାଖ ଦେଇଗଲେ କିନ୍ତୁ ଆମ୍ବକୁ ଦେଖି ପାରିଲେନାହିଁ । ଆମ୍ବ ସେଇଠି ପଡ଼ିଥାଏ । ଗୋଟିଏ କୋଇଲି ଆସିଲା । ତାକୁ ଆମ୍ବ ମିଠା ଲାଗିଲା । ସେ ତାକୁ ଖାଇଦେଲା । ଖାଲି ଟାକୁଆ ରହିଗଲା ।
ଗୋଟିଏ ମୂଷା ତା’ ଗାତରୁ ବାହାରିଲା । ସେ ଟାକୁଆକୁ ଟାଣିଟାଣି ତା’ ଗାତ ଭିତରକୁ ନେବାକୁ ଚେଷ୍ଟାକଲା । ଠିକ୍ ସେତିକିବେଳେ ଗୋଟିଏ ପେଚା ବୋବେଇଲା । ମୂଷା ଦୌଡ଼ିକରି ତା’ ଗାତ ଭିତରକୁ ପଶିଗଲା । ଟାକୁଆ ସେଇଠି ପଡ଼ିଥାଏ ।ବହୁଦିନ ଚାଲିଗଲା । ଆମ୍ବଟାକୁଆ ସେଇଠି ପଡ଼ିଥାଏ ।
ହନୁମାଙ୍କଡ଼ ଓ ପାତିମାଙ୍କଡ ସବୁ ଗଛଡ଼ାଳରେ ଡେଉଁଥାନ୍ତି । ବୁଲବୁଲ ଦିନ ସାରା ଗୀତ ଗାଉଥାଏ। ସେ ସମସ୍ତଙ୍କୁ କହୁଥାଏ-ଭାଲୁ ଗାଧୋଉ ନାହିଁ । ତା’ ଦେହ ସାରା ଉକୁଣୀ ଭର୍ତ୍ତି । ଏକଥା ଶୁଣି ଭାଲୁକୁ ବଡ଼ ରାଗ ଲାଗିଲା। ତା’ର ତ ବଡ଼ବଡ଼ ନଖ ଥାଏ । ସେ ବୁଲବୁଲକୁ ଧରିବା ପାଇଁ ଗଛ ଉପରକୁ ଚଢ଼ିଗଲା । ବୁଲବୁଲ ଫୁର୍ କିନା ଉଡ଼ିଗଲା । ଟାକୁଆ ସେଇଠି ପଡ଼ିଥାଏ ।
ଗୋଟିଏ ବତକ ଆସି ତା’ ଥଣ୍ଟରେ ଟାକୁଆକୁ ଖୁମ୍ପିଲା । ଆଉ ଗୋଟିଏ ଛେଳି ଆସିଲା । ସେ ଟାକୁଆକୁ ଚୋବେଇବାକୁ ଚେଷ୍ଟାକଲା । ଗୋଟିଏ କାଉ, ମଇଁଷିର ଶିଙ୍ଘରେ ବସି ତା’ କାନରୁ ପୋକ ଖାଉଥାଏ । ଆଉ ଗୋଟିଏ ବୁଢ଼ିଆଣି ତା’ ଜାଲ ବୁଣୁଥାଏ । ଟାକୁଆ ସେଇଠି ପଡ଼ିଥାଏ ।
ଗୋଟିଏ ନେଉଳ ବୁଦା ଭିତରେ ଥାଇ ଏସବୁ ଦେଖୁଥିଲା । ସେ ଟାକୁଆ ପାଖକୁ ଆସିଲା । ତାକୁ ଚାଟିବାରେ ଲାଗିଲା । ସିଂହସିଂହୀ ପୋଖରୀକୁ ପାଣି ପିଇବାପାଇଁ ଯାଉଥିଲେ । ସେମାନେ ଟାକୁଆକୁ ଦେଖିଲେ ଓ ଚାଲିଗଲେ ।
କିଛିଦିନ ଗଲା । ପବନ ବହୁଥାଏ । ଟାକୁଆ ଉପରେ ଧୂଳିସବୁ ଗଦା ହେଲା । ଶୁଖିଲାପତ୍ରସବୁରେ ଟାକୁଆ ଘୋଡ଼େଇ ହୋଇଗଲା । ତା’ପରେ ଦିନେ ବର୍ଷା ଆସିଲା । ଆକାଶରେ ମାଳମାଳ ମେଘସବୁ ଦେଖାଦେଲେ । ବିଜୁଳି ଚମକିଲା, ଘଡ଼ଘଡ଼ି ମାରିଲା — ଘଡ଼..ଘଡ଼..କଡ଼..କଡ଼.. ।
ବର୍ଷା ଆରମ୍ଭ ହେଇଗଲା । ପାରା, ଠେକୁଆ, ଗୁଣ୍ଡୁଚିମୂଷା, କଇଁଛ, କଙ୍କଡ଼ା, କୋଇଲି, ମୂଷା, ପେଚା, ହନୁମାଙ୍କଡ଼, ପାତିମାଙ୍କଡ଼, ବୁଲବୁଲ, ଭାଲୁ, ବତକ, ଛେଳି, କାଉ, ମଇଁଷି, ବୁଢ଼ିଆଣୀ, ନେଉଳ, ଆଉ ଗଛଲତାସବୁ ବର୍ଷାରେ ଓଦା ହୋଇଗଲେ।ସିଂହସିଂହୀ ବି ଓଦା ହୋଇଗଲେ । ଟାକୁଆ ବି ଓଦା ହୋଇଗଲା ।
ଘଡ଼..ଘଡ଼..କଡ଼..କଡ଼..।ଘଡ଼ଘଡ଼ି ଶୁଣି ହାତୀ ପୋଖରୀରୁ ବାହାରକୁ ଆସିଲା । ସେ ଗର୍ଜନ କରି ତା’ ଶୁଣ୍ଢରେ ଗୋଟିଏ ଗଛକୁ ହଲେଇଲା । ଗଛରେ ଥିବା ଶୁଆସବୁ ଆକାଶକୁ ଉଡିଗଲେ । ଗୋଟିଏ ବଡପତ୍ରକୁ ମୁଣ୍ଡ ଉପରେ ଛତା କରି  କୁକୁଡ଼ାଟିଏ ଆସିଲା । ସେପତ୍ର ଉପରେ ଗୋଟିଏ ଗୋବରପୋକ ବସିଥାଏ । କୁକୁଡ଼ା ଟାକୁଆରେ ଥଣ୍ଟ ମାରିଲା । ପତ୍ର ହଲିଲା । ଗୋବରପୋକ ତଳେ ପଡ଼ିଗଲା ଓ ଦଉଡ଼ି ଦଉଡ଼ି ଯାଇ ହାତୀର ଗୋଡ଼ ଉପରେ ଚଢ଼ିଗଲା ।
ଦିନେ ଟାକୁଆରୁ ଗଜା ବାହାରିଲା। ପାରା, ଠେକୁଆ ଆଉ ଗୁଣ୍ଡୁଚିମୂଷା ଏହା ଦେଖିଲେ। ଗଜାଟା ଧୂସରରଙ୍ଗର ଥିଲା ।
ତା’ପରେ ଦିନେ ଗୋଟିଏ ଛେଳି ଆସିଲା । ଛେଳିକୁ ଦେଖି ଆମ୍ବଗଜା ଡରିଗଲା । ପୋଖରୀ ପଛରୁ ସିଂହସିଂହୀ ଆସୁଥିବାର ଦେଖି ଛେଳି ଦୌଡ଼ିଲା । ଦିନେ ଗୁଣ୍ଡୁଚିମୂଷା ଦେଖିଲା ଆମ୍ବଗାଜାରୁ ଚାରାଗଛଟିଏ ହେଲାଣି । ସେଥିରେ କଅଁଳିଆକଅଁଳିଆ ସବୁଜପତ୍ରସବୁ ବାହାରିଲେଣି । ତା’ପରେ କ’ଣ ହୋଇଥିବ ବୋଲି ତୁମେ ଭାବୁଛ ?
ମାଳିନୀ କ୍ଷେତ ଘେରା ଏକ ଘରେ ରହେ । ତା' କୁ ନଅ ବର୍ଷ I
ତା' ଭାଇ ଶଙ୍କର ତା' ଠୁ ଦୁଇ ବର୍ଷ ବଡ଼ । ସେମାନଙ୍କର ସମ୍ପର୍କୀୟ ଭାଇ ଓ ଭଉଣୀ, ଗଣେଶ ଓ ନନ୍ଦିନୀ ତାଙ୍କ ସାଥିରେ ରୁହନ୍ତି I ଗଣେଶ ମାଳିନୀଠୁ ତିନି ବର୍ଷ ସାନI ନନ୍ଦିନୀ ସମସ୍ତଙ୍କ ଠାରୁ ଛୋଟ I ତା' କୁ ଚାରି ବର୍ଷ I
ଦିନେ ମାଳିନୀକୁ ତା' ମା କହିଲେ, 'ଗାଈ ମାନଙ୍କୁ ଚରାଇବାକୁ ନେ' I ମାଳିନୀ ତା' କୁ ଗୋଟେ ବଡ଼ କାମ ଦିଆଯାଇଥିବା ଭାବି ଗୁହାଳ ଆଡ଼କୁ ଚାଲିଲା I
ଲକ୍ଷ୍ମୀ ଗୋଟିଏ ବଡ଼ ଗାଈ I ଗଙ୍ଗା ତା' ଠୁ ଛୋଟ I ସବୁଠାରୁ ବଡ଼ ଗାଈର ନାଁ ହେଲା ପଦ୍ମା ।  ତା' ବାଛୁରୀ କାବେରୀ ସମସ୍ତଙ୍କଠୁ ଛୋଟ I କେଉଁ ଗାଈର ଶିଙ୍ଗ ଗୁଡି଼କ ସବୁଠୁ ବଡ଼ ?
“ମାଲୁ, 'ଆମେ ବି ତୋ ସାଥିରେ ଯିବୁ I” ଗଣେଶ ଓ ନନ୍ଦିନୀ ଦୌଡ଼ି ଆସି କହିଲେ I “ମୋ ପଛେ ପଛେ ଆସ I ଇଆଡ଼େ ସିଆଡ଼େ ଧାଇଁବ ନାହିଁ I' ସେମାନଙ୍କୁ ଗମ୍ଭୀର ସ୍ଵରରେ କହିଲା ମାଳିନୀ I ଆଜି ଏ କାମର ଦାୟିତ୍ୱ ମୋତେ ଦିଆଯାଇଛି I”
ମାଳିନୀ ଗାଈମାନଙ୍କୁ ପଡି଼ଆ ଆଡ଼କୁ ଆଡ଼େଇ ନେଲା I ସେ ସବୁବେଳେ ସେମାନଙ୍କ ଉପରେ ଆଖି ରଖିଥାଏ I ହଠାତ୍ ନନ୍ଦିନୀ କହିଲା, “ଆରେ ଦେଖ, କେତେ ସୁନ୍ଦର ଫୁଲ ସବୁ ଫୁଟିଛନ୍ତି I ମୁଁ ଯାଉଛି ଗୋଟିଏ ଫୁଲ ହାର ବନେଇବି I”
“ମୁଁ ବି ଗୋଟିଏ ଫୁଲମାଳ ଗୁନ୍ଥିବି I” ଗଣେଶ କହିଲା I ସେମାନେ ଦୌଡ଼ି ପଳାଇଗଲେ I ଗାଈମାନେ ଖୁସିରେ ଚରୁଥାନ୍ତି I ସୁଲୁସୁଲିଆ ପବନ ବହୁଥାଏ I
କିଛି ସମୟ ପରେ ଶଙ୍କର  ଗଣେଶ ଓ ନନ୍ଦିନୀକୁ ଖୋଜି ଖୋଜି ଆସି ପହଞ୍ଚିଲା ।  ମାଳିନୀ ଗଣେଶକୁ ଡାକିଲା I ଗଣେଶ ଦୌଡ଼ି ଦୌଡ଼ି ତା' ପାଖକୁ ଆସିଲା I କିନ୍ତୁ ନନ୍ଦିନୀ ଗଲା କୁଆଡେ?
ତାକୁ ସେମାନେ ଖୋଜି ଖୋଜି କେଉଁଠି ବି ପାଇଲେନି !
“ଦେଖ, ଏଠି କାଦୁଅ ରାସ୍ତାରେ କାହାର ପାଦ ଚିହ୍ନ ପଡିଛି!” ମାଳିନୀ କହିଲା I ଶଙ୍କର କହିଲା, “ଏଇ ପାଦ ଚିହ୍ନ ଗୁଡ଼ିକ ଯୁଆଡ଼େ ଯାଇଛି,” ଚାଲ ସେଇଆଡ଼େ ଯିବା I “କିନ୍ତୁ ଏଠିତ ଗୁଡ଼ାଏ ପାଦ ଚିହ୍ନ ପଡ଼ିଛି I” ଗଣେଶ କହିଲା I କେଉଁ ନଡ଼ିଆ ଗଛଟି ସବୁଠାରୁ ଡେଙ୍ଗା?
“ମୋ ପାଦଚିହ୍ନ  ଛୋଟ,” ଗଣେଶ କହିଲା I ‘‘ମୋ ପାଦଚିହ୍ନ ଏତେ  ବଡ଼ ।’’ମାଳିନୀ ଆଗକୁ ପାଦ ବଢ଼ାଇ କହିଲା ।
“ମୋ ପIଦଚିହ୍ନ ମାଳିନୀର ପIଦଚିହ୍ନଠୁ ବଡ଼’’, ଶଙ୍କର କହିଲା I “ନନ୍ଦିନୀର ପIଦଚିହ୍ନ ତୋ ପାଦଚିହ୍ନ ଠାରୁ ଆହୁରି ଛୋଟ , ନୁହେଁକି ଗଣେଶ ?” ମାଳିନୀ କହିଲା I ତେଣୁ ସେମାନେ ସବୁଠାରୁ ଛୋଟ ପIଦଚିହ୍ନ ଗୁଡ଼ିକ ଯେଉଁଆଡ଼େ ଯାଇଛି ସେହିଆଡ଼କୁ ଗଲେ I
“ଆରେ ଦେଖ ସେ ସେଠି ଘାସ ପଡି଼ଆରେ ନିଘୋଡ଼ ନିଦରେ ଶୋଇପଡି଼ଛି I” ମାଳିନୀ କହିଲା I ଗଣେଶ ତା'କୁ କୁତୁ କୁତୁ କରି ଉଠେଇବାକୁ ଚେଷ୍ଟା କଲା I ନନ୍ଦିନୀ ଚମକି ପଡି଼ ଉଠିପଡି଼ଲା I
ଶଂକରକୁ ଏହା ଦେଖି ହସ ଲାଗିଲା I ମାଳିନୀ ମୁରୁକି ହସିଲା I ଗଣେଶ ଠୋ ଠୋ ହୋଇ ହସିଲା I ନନ୍ଦିନୀ ଆହୁରି ଜୋରରେ ପାଟିକରି ହସିଲା I
ଖର୍ରର୍ରର୍ରର୍ର…“ଓହୋ!”  ଶ୍ୟାମ କାନ୍ଦି ପକେଇଲା।ତା’ର ପ୍ରିୟ ସାର୍ଟଟିର ସିଲେଇ ଫିଟିଯାଇଥିଲା।“ଜେଜେ, ଏ ସାର୍ଟ ମୁଁ ଆଉ କେବେ ପିନ୍ଧିପାରିବିନି!”
“ଆରେ ବୋକା, ନିଶ୍ଚୟ ପିନ୍ଧିପାରିବୁ!” ଜେଜେବାପା କହିଲେ।“ଆମେ ଏଇଟିକୁ ମରାମତି କରିଦେବା!”ଜେଜେବାପା ଗୋଟେ ଛୁଞ୍ଚି ଆଉ ଗୋଟେ ନୀଳରଙ୍ଗର ସୂତା ରିଲ୍ ବାହାର କଲେ। ସିଲେଇ ଫିଟିଯାଇଥିବା ଜାଗାକୁ କେମିତି ପୂର୍ବପରି ସିଲେଇ କରାଯାଏ, ତାହା ଜେଜେବାପା ଶ୍ୟାମକୁ ଦେଖାଇଲେ।
ଶ୍ୟାମର ସାଙ୍ଗ ଶ୍ରୀଷା ତା’ ପାଖକୁ ଆସିଥିଲା। “ଚାଲ୍, ସାଇକେଲ ଚଲେଇବା!” ସେ କହିଲା।“ଗୋଟେ ମିନିଟ୍ ଅପେକ୍ଷା କର, ଆଗ ମୁଁ ସାର୍ଟଟା ଇସ୍ତ୍ରୀ କରିଦିଏ।” ଶ୍ୟାମ କହିଲା।ସେ ଇସ୍ତ୍ରୀର ସୁଇଚ୍ ଅନ୍ କଲା।  ହେଲେ ତା’ର ଲାଇଟ୍ ଜଳିଲାନି। ଇସ୍ତ୍ରୀ ସେମିତି ଥଣ୍ଡା ହେଇ ରହିଲା।“ଧେତ୍!
ମତେ ତାହେଲେ ଏବେ ଏଇ ଲୋଚାକୋଚା ସାର୍ଟଟା ପିନ୍ଧିବାକୁ ପଡ଼ିବ!” ଶ୍ୟାମ ବିରକ୍ତ ହେଇ କହିଲା।“ଗଲା ସପ୍ତାହରେ ମୁଁ ମରାମତି ମେଳାକୁ ଯାଇଥିଲି। ମୋ ଭାଇଙ୍କ କଲେଜରେ କେମିଷ୍ଟ୍ରୀ ପଢ଼ଉଥିବା ଜର୍ଜ ଅଙ୍କଲ ସେଠି ଗୋଟେ ଇସ୍ତ୍ରୀ ମରାମତି କରୁଥିଲେ। ସେ କାମ କରୁଥିବାବେଳେ ମୁଁ ଭଲଭାବେ ଲକ୍ଷ୍ୟ କରିଥିଲି। ଚାଲ୍, ଆମେ ଚେଷ୍ଟା କରି ଦେଖିବା। ତୋ ପାଖରେ ପେଚକସ୍ ଅଛି?”
ଶ୍ୟାମ ଆଲମିରାରେ ଖୋଜି ଗୋଟେ ପେଚକସ୍ ପାଇଗଲା। ଶ୍ରୀଷା ଇସ୍ତ୍ରୀର ପଛପଟ ଖୋଲିଦେଲା।“ଏଇ ତାରଟା ଦେଖୁଛୁ?
ଯେତେବେଳେ ତୁ ସୁଇଚ୍ ଅନ୍ କରୁଛୁ, ଇଲେକ୍ଟ୍ରିକ୍ କରେଣ୍ଟ ବା ବିଜୁଳି ଏହା ଭିତର ଦେଇ ଯାଉଛି ଏବଂ ଇସ୍ତ୍ରୀକୁ ଗରମ କରୁଛି। ଏଇ କାମଟିକୁ କଣ୍ଡକ୍ସନ୍ କୁହନ୍ତି।” ଶ୍ରୀଷା କହିଲା।
“ଆଉ ଏଇ ଛୋଟ ଜିନିଷଟିକୁ ଥର୍ମୋଷ୍ଟାଟ୍ କୁହନ୍ତି। ଏହାର କାମ ହେଲା ଇସ୍ତ୍ରୀ ଯେମିତି ବେଶୀ ଗରମ ହୋଇନଯିବ, ତାହା ଦେଖିବା। ଯଦି ଗରମ ଅଧିକ ହୋଇଯାଏ, ତାହେଲେ ଇଏ ବିଜୁଳି ପ୍ରବାହକୁ ଅଟକାଇଦିଏ। ଯେତେବେଳେ ଲାଲ୍ ବତୀ ବନ୍ଦ ହୋଇଯାଏ ଓ ଇସ୍ତ୍ରୀ ଥଣ୍ଡା ହୋଇଯାଏ, ସେତେବେଳେ ବିଜୁଳି ପ୍ରବାହ ପୁଣିଥରେ ଆରମ୍ଭ ହୋଇଯାଏ ଏବଂ ଲାଲ୍ ବତୀ ପୁଣିଥରେ ଜଳିଉଠେ।”
“ତାହେଲେ ତ ବିଜୁଳିରେ ଚାଲୁଥିବା ଅନ୍ୟ ଜିନିଷଗୁଡ଼ିକ ବି ଏଇଭଳି କାମ କରୁଥିବେ, ନୁହେଁ?
ଯେମିତିକି  ଗିଜର, ଇଲେକ୍ଟ୍ରିକ୍ କେଟଲ୍, ଓଭନ ଇତ୍ୟାଦି?” ଶ୍ରୀଷା କିନ୍ତୁ ତା’ କଥା ଶୁଣୁନଥିଲା। ସେ ଇସ୍ତ୍ରୀ ଭିତର ତନ୍ନତନ୍ନ କରି ଦେଖୁଥିଲା।
“କ’ଣ ଖରାପ ହେଇଛି?” ଶ୍ୟାମ ପଚାରିଲା।“ମୋତେ ଲାଗୁନି ମୁଁ ଏଇଟା ଠିକ୍ କରିପାରିବି।”“ଆରେ ନାଇଁ, ବାପା ଆଉ ମା’ ଯଦି ଇସ୍ତ୍ରୀର ଏମିତି ଅବସ୍ଥା ଦେଖିବେ ତାହେଲେ ମୋତେ ବହୁତ ଗାଳିଦେବେ!”“ଆମେ ତାହେଲେ ଏଇଟାକୁ ମରାମତି ମେଳାକୁ ନେଇଯିବା ଚାଲ୍, ସେମାନେ ଏଇଟାକୁ ଠିକ୍ କରିଦେବେ।”
ବାପା ମା’ ଘରକୁ ଫେରି ଇସ୍ତ୍ରୀ କଥା ଜାଣିବା ଆଗରୁ ଶ୍ୟାମ ଓ ଶ୍ରୀଷା ଘରୁ ବାହାରିଗଲେ ଏବଂ ନିଜନିଜର ସାଇକେଲରେ ଚଢ଼ି ମରାମତି ମେଳାରେ ପହଞ୍ଚିଗଲେ।
“ଆଣ୍ଟି, ଆପଣ ଆମର ଏଇ ଇସ୍ତ୍ରୀଟିକୁ ଠିକ୍ କରିଦେବେ?” ଅନୁପମା ଆଣ୍ଟିଙ୍କୁ ଶ୍ରୀଷା ଓ ଶ୍ୟାମ ପଚାରିଲେ।“କ’ଣ ହେଇଛି?”“ଏଇଟା ଚାଲୁନି,” ଶ୍ରୀଷା କହିଲା।ଅନୁପମା ଆଣ୍ଟି ଗୋଟେ ଛୋଟ ବାକ୍ସ ଖୋଲିଲେ। ସେଥିରେ ଅନେକପ୍ରକାରର ତାର ଲାଗିଥିଲା। “ଏହାର ନାଁ ମଲ୍ଟିମିଟର,” ଆଣ୍ଟି କହିଲେ। “ୟା ଦ୍ୱାରା ଆମେ ଜାଣିପାରିବା ଇସ୍ତ୍ରୀର ସବୁ ଅଂଶକୁ କରେଣ୍ଟ ଯାଉଛି କି ନାହିଁ। ପ୍ରଥମେ ପ୍ଲଗରୁ ଦେଖିବା।”
ଆଣ୍ଟି ଇସ୍ତ୍ରୀର ସବୁ ଅଂଶ ପରୀକ୍ଷା କରି ଦେଖିଲେ। ଶେଷରେ ସେ ଗୋଟିଏ ଛୋଟ ତାର ପାଖରେ ଅଟକିଲେ।“ହେଇଟି, ପ୍ଲଗ୍ ପାଖରେ ଥିବା ଏଇ ତାରଟିକୁ ଦେଖ। ଏଇଟା ଭାଙ୍ଗିଯାଇଛି, ହେଲେ ନଷ୍ଟ ହେଲାଭଳି ଦେଖାଯାଉନି। କିନ୍ତୁ ଏଇଠି ହିଁ ଅସୁବିଧା ହେଇଛି!”
ଆଣ୍ଟି ଇସ୍ତ୍ରୀରୁ ପୁରୁଣା ତାର ଓ ପ୍ଲଗ୍ କାଟି କାଢ଼ିଦେଲେ। ସେଠାରେ ଗୋଟେ ନୂଆ ତାର ଓ ପ୍ଲଗ୍ ଲଗାଇଦେଲେ।“ଏବେ ଟେଷ୍ଟ କରି ଦେଖିବା!”ସେ ସୁଇଚ୍ ଲଗାଇଲେ, ଲାଇଟ୍ ଜଳିଲା।
ଇସ୍ତ୍ରୀ ମରାମତି କରିସାରିବା ପରେ ଆଉ କିଛି ସମୟ ମେଳା ଦେଖି ସେମାନେ ଘରକୁ ଫେରିବାକୁ ବାହାରିଲେ।
“ଆରେ, ଆଗ ଚକ ତ ପଙ୍କଚର ହେଇଯାଇଛି!
ଚାଲ, ମଣିଗନ୍ଦନ ଭାଇ ପାଖକୁ ନେଇକି ଯିବା!” ଶ୍ରୀଷା କହିଲା।“ପଙ୍କଚର!
ହଉ, କିଛି ଚିନ୍ତା ନାହିଁ!” ମଣିଗନ୍ଦନ ଭାଇ କହିଲେ। ସାହିଭିତରେ ତାଙ୍କର ଗୋଟେ ଛୋଟ ସାଇକେଲ ମରାମତି ଦୋକାନ ଅଛି। ତାଙ୍କୁ ବି ମରାମତି ମେଳାକୁ ଡକାଯାଇଥିଲା।
ସାଇକେଲଟିକୁ ସେ ଓଲଟାଇକରି ରଖିଦେଲେ। ଦୁଇଟି ଟାୟର ଲିଭର ନେଇ ରିମ୍ ଉପରେ ଲାଗିଥିବା ଟାୟରକୁ ବାହାର କରିଦେଲେ। ଖୁବଶୀଘ୍ର ଭିତରେ ଥିବା ଟ୍ୟୁବ ବି ବାହାରି ଆସିଲା।“ଏଥିରେ କୋଉଠି କଣା ଥିବା ତୁମେ ଦେଖିପାରୁଛ?” ମଣିଗନ୍ଦନ ଭାଇ ପଚାରିଲେ।ସେମାନେ କିଛି ଦେଖିପାରୁନଥିଲେ। “ତାହେଲେ ପଙ୍କଚର କୋଉଠି ଅଛି ବୋଲି ତୁମେ କେମିତି କହିପାରିବ?” ସେ ପଚାରିଲେ।ପିଲାମାନେ ଜାଣିନଥିଲେ, ତେଣୁ ତାଙ୍କଆଡ଼କୁ ଖାଲି ଅନାଇ ରହିଲେ।
ସେ ଟ୍ୟୁବଟିକୁ ଗୋଟେ ଅଧା ପାଣି ଭର୍ତ୍ତି ହୋଇଥିବା କୁଣ୍ଡରେ ଧୀରେ ଧୀରେ ବୁଲେଇ ବୁଲେଇ ବୁଡ଼େଇଲେ।ଗୋଟେ ଜାଗାରେ ସେମାନେ ଦେଖିଲେ ପାଣିରେ ବୁଡ଼ିଥିବା ଟ୍ୟୁବରୁ ଭୁଡ଼ୁଭୁଡ଼ୁ ହୋଇ ଫୋଟକା ବାହାରିଲା।“ଦେଖିଲ?
ସେଇଠି କଣା ହେଇଛି!”ସେ ଗୋଟେ ପୁରୁଣା ଟ୍ୟୁବରୁ ଛୋଟ ରବର ଖଣ୍ଡେ କାଟିଲେ।ଟ୍ୟୁବରେ ହେଇଥିବା କଣା ଚାରିପାଖ ଜାଗାକୁ ସେ ବାଲିକାଗଜରେ ଘଷିସାରିବା ପରେ ସେଠାରେ ରବରରେ ଲାଗୁଥିବା ଅଠା ଲଗାଇଲେ। ତା’ ପରେ ଛୋଟ ରବର ଖଣ୍ଡଟିରେ ବି ଅଠା ଲଗାଇଦେଲେ।
“ଆସ, ଏବେ ଏଇଟାକୁ ଲଗେଇଦିଅ!” ସେ କହିଲେ।ଶ୍ୟାମ ରବର ଖଣ୍ଡଟିକୁ ଟ୍ୟୁବର କଣା ଉପରେ ଚିପିକରି ଲଗେଇଦେଲା।“ଯଦି ସାଇକେଲ, ଛତା, ଜୋତା ଆଉ ଅନ୍ୟସବୁ ଜିନିଷ ମରାମତି କରିବା ଲୋକମାନେ ନଥାଆନ୍ତେ, ତା’ହେଲେ ଆମ ଚାରିପାଖରେ ପାହାଡ଼ଭଳି ଅଳିଆ ଜମା ହୋଇଯାଇଥାଆନ୍ତା!” ଶ୍ୟାମ କହିଲା।
ସାଇକେଲ ମରାମତି ହେଇଗଲା,ଇସ୍ତ୍ରୀ ବି ମରାମତି ହେଇଗଲା, ଏବେଶ୍ରୀଷା ଏବଂ ଶ୍ୟାମ ସାଇକେଲ ଚଢ଼ି ଘରକୁ ଫେରିଲେ।ଦିନଟି ସେମାନଙ୍କର ଖୁବ ଭଲରେ କଟିଥିଲା!
ଫିଙ୍ଗନାହିଁ, ସଜାଡ଼ିଦିଅଆମମାନଙ୍କ ଘରୁ ପରିବେଶରେ ନଷ୍ଟ ହେଉନଥିବା ଯେଉଁ ଆବର୍ଜନା ବାହାରୁଛି, ତାହାର ପରିମାଣ କମେଇବା ଏବେ ନିହାତି ଜରୁରୀ। ଏଭଳି ସ୍ଥିତିରେ ମରାମତି ଦ୍ୱାରା ଏସବୁ ଜିନିଷର ଉପଯୁକ୍ତ ବ୍ୟବହାର କରିବାକୁ ହେବ। ‘ନିଅ, ବନାଅ ଏବଂ ଫିଙ୍ଗିଦିଅ’ ଭଳି ଅଭ୍ୟାସ ବନ୍ଦ କରି ‘ନିଅ, ସାଇତି ରଖ ଏବଂ ପୁଣିଥରେ ବ୍ୟବହାର କର’ ଭଳି ପାରମ୍ପରିକ ଅଭ୍ୟାସ ଜାରି ରଖିବାକୁ ପଡ଼ିବ।
ଆମେ ଯେଉଁସବୁ ଜିନିଷଗୁଡ଼ିକ ବ୍ୟବହାର କରୁଛୁ ତା’ ପାଇଁ ଦରକାର ହେଉଥିବା କଞ୍ଚାମାଲ ଖନନ ଓ ଉତ୍ପାଦନ କରିବାରେ ବହୁତ ଶକ୍ତି ବ୍ୟବହାର ହୁଏ। ମରାମତି କରିବା ଦ୍ୱାରା ସେହି ସମ୍ପଦକୁ ସାଇତି ରଖାଯାଇପାରେ ଏବଂ ସେଗୁଡ଼ିକର ଜୀବନକାଳ ବଢ଼ିଥାଏ। ଯେତେବେଳେ କୌଣସି ଜିନିଷକୁ ଆଉ ମରାମତି କରାଯାଇପାରିବନାହିଁ ସେତେବେଳେ ହିଁ ସେଗୁଡ଼ିକୁ ପୁନଃଚକ୍ରଣ ବା ରି-ସାଇକ୍ଲିଂ କରାଯିବା ଉଚିତ।
ପୁନଃଚକ୍ରଣର ପରମ୍ପରାଭାରତରେ ପୁନଃଚକ୍ରଣର ପରମ୍ପରା ବହୁତ ସୁଦୃଢ଼। ଖାଇବାପିଇବା ଜିନିଷ ଭଳି ଜୈବିକ ପଦାର୍ଥ ଠାରୁ ଆରମ୍ଭ କରି ଲୁଗାପଟା ଭଳି ଅଜୈବିକ ପଦାର୍ଥ ପର୍ଯ୍ୟନ୍ତ ଏହି ତାଲିକା ଲମ୍ବିଛି। ଆଜିକାଲି ଅବଶ୍ୟ ସେଗୁଡ଼ିକର ପରିମାଣ କମିଯାଇଛି, ତଥାପି ଏବେ ବି କବାଡ଼ିବାଲାମାନେ ଆସି ଆମଠାରୁ ପୁରୁଣା ଖବରକାଗଜ ନେବା ସହ ପୁନଃଚକ୍ରଣ କରାଯାଇପାରୁଥିବା ପୁରୁଣା ଧାତୁ ଓ ପ୍ଲାଷ୍ଟିକ ଜିନିଷ ନେଉଛନ୍ତି। ଏମାନଙ୍କ ବ୍ୟତୀତ କେତେକ ବୁଲା ଫେରିବାଲା ଘର ଘର ବୁଲି ପୁରୁଣା ଲୁଗାପଟା ବଦଳରେ ଆମକୁ ନୂଆ ଷ୍ଟିଲ୍ ବାସନ ବି ଦେଉଛନ୍ତି।
ରିପେୟାର କାଫେଏହି କାହାଣୀର ପ୍ରେରଣା ମିଳିଛି ବେଙ୍ଗଲୁରୁରେ ଥିବା ‘ରିପେୟାର କାଫେ’ରୁ। ଏହାଦ୍ୱାରା ଆୟୋଜିତ ମାଗଣା ମେଳାରେ ଭିନ୍ନ ଭିନ୍ନ ବୟସର ଲୋକ ଏକାଠି ହୁଅନ୍ତି ଏବଂ ଜିନିଷ ମରାମତି କରିବାର ପରମ୍ପରା ବଞ୍ଚାଇ ରଖନ୍ତି। ‘ରିପେୟାର କାଫେ’ରେ ତୁମକୁ ମରାମତି ପାଇଁ ଦରକାର ହେଉଥିବା ସବୁ ଯନ୍ତ୍ରପାତି ଓ ଜିନିଷ ମିଳିଯିବ। ଏହି ମେଳାରେ ମରାମତି କରୁଥିବା ପେସାଦାର ଓ ସୌଖିନ ମୋଚି, ଛତା କାରିଗର, କପଡ଼ା ସିଲେଇ କରୁଥିବା ଓ ଅଲ୍ଟର କରୁଥିବା ଦର୍ଜୀ, ଘଡ଼ି ମରାମତିବାଲା ଇତ୍ୟାଦି ଲୋକମାନେ ବୁଲିବାକୁ ଆସିଥିବା ଲୋକଙ୍କ କାମ କରିଦିଅନ୍ତି। ଯେକୌଣସି ପ୍ରାକୃତିକ ବିପର୍ଯ୍ୟୟ ପରେ ମରାମତି କରୁଥିବା ଲୋକଙ୍କ ଚାହିଦା ବଢ଼ିଯାଇଥାଏ। ଏଭଳି ସମୟରେ ମରାମତି ମେଳାଗୁଡ଼ିକ ଯଥେଷ୍ଟ ସାହାଯ୍ୟକାରୀ ହୋଇଥାଏ। ତିନିବର୍ଷରୁ କମ୍ ସମୟ ମଧ୍ୟରେ ‘ରିପେୟାର କାଫେ, ବେଙ୍ଗଲୁରୁ’ ମାଧ୍ୟମରେ ୨୦୦୦ କିଲୋଗ୍ରାମରୁ ଅଧିକ ଜିନିଷ ଅଳିଆଗଦାକୁ ଯିବାରୁ ରକ୍ଷା କରାଯାଇପାରିଛି। କେବଳ ୨୦୧୭ ମସିହାରେ ହିଁ ସାରା ପୃଥିବୀର ରିପେୟାର କାଫେଗୁଡ଼ିକ ୩,୦୦,୦୦୦ଟି ଜିନିଷକୁ ଅଳିଆ ହେବାରୁ ବଞ୍ଚାଇଛନ୍ତି।
ତୁମେ ଏସବୁ ଯନ୍ତ୍ର ବ୍ୟବହାର କରିଛ କି?ଯଦି କରିନାହଁ, ତେବେ ସେଗୁଡ଼ିକର ବ୍ୟବହାର ଶିଖାଇଦେବାକୁ ଜଣେ କାହାକୁ କୁହ।ଏସବୁ ପାଠ ଜାଣିଲେ ନିଶ୍ଚୟ କାମରେ ଆସିବ।
ୟେ ହେଉଛନ୍ତି ଜଣେ ମୋଟା ରାଜା ।
ମୋଟା ରାଜାଙ୍କର ଗୋଟିଏ ପତଳା କୁକୁର ଥିଲା ।ମୋଟା ରାଜା ଓ ତାଙ୍କ ପତଳା କୁକୁର ଥରେ ଚାଲି ଚାଲି ବାହାରିଲେ ।
କୁକୁର ଗୋଟିଏ ଚଢେଇକୁ ଦେଖିଲା ।ଚଢେଇକୁ ଦେଖି କୁକୁର ତାହା ପଛରେ ଧାଇଁଁଲା ।
ରାଜା କୁକୁର ପଛରେ ଧାଇଁଁଲେ ।
ଦୁହେଁଁ ଦୌଡି ଚାଲିଲେ ।ବହୁତଦିନ ପର୍ଯ୍ୟନ୍ତ ଦୁହେଁଁ ଦୌଡିଲେ ।
ରାଜା କୁକୁରକୁ ଧରି ପକେଇଲେ ।
ଏବେ ମୋଟା ରାଜା ଜଣକ ପତଳା ହେଇଗଲେ ।
ସିଂହଥିଲା ବଣର ରାଜା।ଦିନେ ସେ ନଗରର ରାଜାଙ୍କୁ ଦେଖିଲା।ରାଜା ଗୋଟିଏ ହାତୀ ପିଠିରେ ବସି ଯାଉଥିଲେ।ସେ ଏକଦମ୍ ସିଧା ଓ ରାଜାଠାଣିରେ ବସିଥିଲେ।ମୁଁ ବି ଏମିତି କରିବି - ସିଂହ ଭାବିଲା।
ସେ ଅତି ଶୀଘ୍ର ହାତୀକୁ ଡକାଇଲା।ଯାହା କରିବାକୁ ସେ ଇଚ୍ଛା କରିଥିଲା, ସେକଥା ହାତୀକୁକହିଲା।ବିଚରା ହାତୀ ଡରିଗଲା। କହିଲା, "ମହାରାଜ, ଆପଣ ନଗରରାଜାଙ୍କୁ କାହିଁକି ନକଲ କରିବେ?"
ସିଂହ ନିଜ କଥାରେ ଅଡ଼ି ରହିଲା।ସେ ହାତୀ ପିଠିରେ ଦୁଇପଟକୁ ଗୋଡ଼ ଓହଳେଇ ବସିପଡ଼ିଲା,ହେଲେ ସେରାଜା ଭଳି ଦିଶିଲା ନାହିଁ।ସେ ଭାରି ଦୟନୀୟ ଦେଖା ଯାଉଥିଲା।
ମାଙ୍କଡ଼ କହିଲା, "ରାଜାମାନେ ପାଲିଙ୍କିରେ ବସନ୍ତି।ସେମାନେ ଏମିତି ହାତୀର ଫୁଙ୍ଗୁଳା ପିଠିରେ ଚଢ଼ନ୍ତି ନାହିଁ।"ସିଂହ କହିଲା, "ପାଲିଙ୍କି ତିଆରି କରିବା ଲୋକକୁ ଡାକା।"
ପାଲିଙ୍କି ତିଆରି କରିବା ଲୋକ ଆସିଲା।ସେ ଗୋଟେ ରାଜକୀୟପାଲିଙ୍କି ତିଆରି କଲା।ତାହା ହାତୀ ପିଠିରେ ରଖାଗଲା।ସିଂହ ଡେଇଁପଡ଼ି ତା' ଭିତରେ ବସି ପଡ଼ିଲା।
ହାତୀ ପାହୁଣ୍ଡେ କି ଦି ପାହୁଣ୍ଡ ଯାଇଛି, ପାଲିଙ୍କିଟିଏପଟସେପଟ ହଲିଲା।ତାହା ଠିକ୍ ଭାବରେ ବନ୍ଧା ହୋଇ ନଥିଲା।ପାଲିଙ୍କିଟି ଗୋଟିଏ ଗଛ ଡାଳରେ ଧକ୍କାହେଇ ଲେଉଟି ପଡ଼ିଲା।
ସିଂହ ଧଡ଼ାସ ହେଇ ତଳେ ପଡ଼ିଗଲା !ସେ ଆଉ କେବେ ହାତୀ ପିଠିରେ ବସିଲା ନାହିଁ।"ଚାଲିବା ସବୁଠୁ ଭଲ," ସିଂହ କହିଲା।
ଗୁଣ୍ଡୁଚିଟିଏ ଥିଲା | ସେ ଭାରି ଦୁଷ୍ଟ ଓ ଚଞ୍ଚଳ ଥିଲା | ତା ନାଁ ଥିଲା ଚୁଲ୍‍ବୁଲ୍‍ | କେବେ ଖପ୍‍ଖପ୍‍ ଦେଇଁ ଗଛ ଉପର କୁ ଚଢ଼ୁ ଥିଲା ତ କେବେ ତଳକୁ ଖସୁଥିଲା | କେବେ ଦି’ଟା ଗୋଡ଼ରେ ଠିଆ ହେଇ କୁଦା ମାରୁଥିଲା ତ କେବେ ଚଢ଼େଇମାନଙ୍କ ପଛରେ ଦୌଡ଼ୁଥିଲା |
ଥରେ ଗୋଟେ ଗଛ ଡାଳରେ ବସି ସେ ଅଖ୍‍ରୋଟ୍‍ ଖାଉଥିଲା | ହଠାତ୍‍ ତା’ର ଆଖି ନିଜ ଲାଞ୍ଜ ଉପରେ ପଡ଼ିଲା |  ହେଃ, ଏଇଟାକୁ ଲାଞ୍ଜ କହନ୍ତି !
ଏତେ ହାଲୁକା ଯେ ଜଣାପଡ଼ୁନି ପଛପଟେ ଗୋଟେ ଲାଞ୍ଜ ଅଛି ବୋଲି !” ଚୁଲ୍‍ବୁଲ୍‍ ଭାବିଲା | “ହେଲେ କ’ଣ କରାଯିବ,” ଚୁଲ୍‍ବୁଲ୍‍ ଚିନ୍ତାରେ ପଡ଼ିଗଲା |
ବହୁତ ଭାବିବା ପରେ ତା ମନକୁ କଥା ଆସିଲା | ଡାକ୍ତର ବୋମ୍ବୋ ଭାଲୁ ପାଖଗୁ ଗଲେ ହବ | ସେ ଡାକ୍ତର ବୋମ୍ବୋ ଭାଲୁଙ୍କ ଡାକ୍ତରଖାନା ରେ ପହଞ୍ଚିଲା | ସେଇ ଡାକ୍ତରଖାନାର ଆଲମୀରାରେ ବିଭିନ୍ନ ପଶୁମାନଙ୍କର ଲାଞ୍ଜ, ଗୋଡ଼, କାନ ଇତ୍ୟାଦି ସଜା ହୋଇ ରହିଥିଲା | “ଡାକ୍ତର ବୋମ୍ବୋ ଆସିବା ଭିତରେ ମୁଁ ନିଜ ପାଇଁ ଗୋଟେ ଲାଞ୍ଜ ବାଛିକି ରଖିଥିବି” – ଏଇ କଥା ମନରେ ଭାବି ଚୁଲ୍‍ବୁଲ୍‍ ସବୁ ପ୍ରକାରର ଲାଞ୍ଜ ଦେଖିବାକୁ ଲାଗିଲା | ବହୁତ ଭାବିଚିନ୍ତି ସେ ମାଙ୍କଡ଼ ଲାଞ୍ଜଟିକୁ ବାଛିଲା |
ଡାକ୍ତର ବୋମ୍ବୋ ଯେମିତି କୋଠରୀ ଭିତରକୁ ଆସିଲେ, ଚୁଲ୍‍ବୁଲ୍‍ ଖୁସି ହେଇ ଖପ୍‍କରି ଡେଇଁ ବୋମ୍ବୋଙ୍କ ସାମ୍‍ନାରେ ବସିପଡ଼ିଲା | “ଡାକ୍ତର ଅଜା, ମତେ ମାଙ୍କଡ଼ ଲାଞ୍ଜ ଲଗେଇ ଦିଅ |” ସେ ବିନତି କରି କହିଲା | ଡାକ୍ତର ବୋମ୍ବୋ ନିଜ ଚଷମାର ଉପର ପଟେ ଚୁଲ୍‍ବୁଲ୍‍କୁ ଚାହିଁ ପଚାରିଲେ, “ତୋ ନିଜ ଲାଞ୍ଜର କ’ଣ ହେଲା ?” “ମତେ ମୋ ଲାଞ୍ଜ ବଦଳେଇବା ଦରକାର |” ଚୁଲ୍‍ବୁଲ୍‍ କହିଲା |  “ଆରେ, ମାଙ୍କଡ଼ ଲାଞ୍ଜ ତୋ ପାଇଁ ଠିକ ହେବନି |” ଡାକ୍ତର ବୋମ୍ବୋ ତାକୁ ବୁଝେଇଲେ | “ନା, ନା, ମୁଁ କିଛି ଶୁଣିବାକୁ ଚାହେଁନି | ତମେ ମୋର ଲାଞ୍ଜ ବଦଳେଇ ଦିଅ | ବାସ୍‍ |” ଚୁଲ୍‍ବୁଲ୍‍ ଜିଦି କରି କହିଲା |
“ଠିକ ଅଛି | ତୁ ଯଦି କଥା ମାନିବୁନି, ମୋର କ’ଣ ଅଛି ?
ମୁଁ ତୋ ଲାଞ୍ଜ ବଦଳେଇ ଦଉଛି  |” ଡକ୍ତର ବୋମ୍ବୋ ନାକରୁ ଚଷମା ଉପରକୁ ଟେକିଲେ | ଚୁଲ୍‍ବୁଲ୍‍ ଖୁସି ହେଇଗଲା | ଡକ୍ତର ବୋମ୍ବୋ ତା ଲାଞ୍ଜ ବାହାର କରି ମାଙ୍କଡ଼ର ଲାଞ୍ଜ ଲଗାଇଦେଲେ |
“ବାଃ, ଏଥର ଠିକ୍‍ ହେଲା,” ଚୁଲ୍‍ବୁଲ୍‍ ଖୁସିରେ ଫାଟି ପଡ଼ିଲା | ମୁଁ ବି ମାଙ୍କଡ଼ ଭାଇ ପରି ଗଛର ସବୁଠୁ ଉଚ୍ଚ ଡାଳରେ ଲାଞ୍ଜ ଲମ୍ବେଇ ଦେଇ ବସିବି,” ଏଇଆ ଭାବି ଚୁଲ୍‍ବୁଲ୍‍ ଚାଲିବାକୁ ଆରମ୍ଭ କଲା |
କିନ୍ତୁ ଇଏ କ’ଣ ?
ଚାଲି ହ‍ଉନି କାହିଁକି ?
ଦେହ ଏତେ ଓଜନିଆ କାହିଁକୁ ଲାଗୁଛି ?
ଚୁଲ୍‍ବୁଲ୍‍ ବଡ଼ ଅସୁବିଧାରେ ପଡ଼ିଲା |  ବହୁତ କଷ୍ଟରେ ସେ କବାଟ ଏପଟକୁ ଆସିଲା | ଓଜନିଆ ଲାଞ୍ଜକୁ ବୋହି ଚାଲିଲା ବେଳକୁ ତାକୁ ବହୁତ କଷ୍ଟ ଲାଗୁଥିଲା | କୌଣସି ପ୍ରକାରେ ଲାଞ୍ଜକୁ ଟାଣି ଟାଣି ସେ ଗଛ ପାଖରେ ପହଞ୍ଚିଗଲା |
“ଗଛ ଉପରେ ବସି ଟିକିଏ ଆରାମ କରେ,”ଏଇଆ ଭାବି ସେ ଗଛ ଉପରେ ଚଢ଼ିବାକୁ ଚେଷ୍ଟା କଲା |ହେଲେ ଇଏ କ’ଣ?
ସେ ତ ଗୋଟେ ଇଞ୍ଚ ବି ଗଛଉପରକୁ ଚଢ଼ି ପାରୁନି | ଚୁଲ୍‍ବୁଲ୍‍ ଯେତେଥର ଚେଷ୍ଟାକଲା ତଳକୁ ଖସିପଡ଼ିଲା | ଶେଷକୁ ହାଲିଆ ହେଇ ବସିପଡ଼ିଲା | “ନା, ଇଏ ଲାଞ୍ଜ ଠିକ୍‍ ନୁହେଁ | ଏଇଟାକୁ ବଦଳେଇବାକୁ ପଡ଼ିବ |”
କୌଣସି ପ୍ରକାରେ ଟଳମଳ ହେଇ ସେ ପୁଣିଥରେ ଡାକ୍ତର ବୋମ୍ବୋଂକ ପାଖରେ ପହଂଚିଲା | "ଡାକ୍ତର ଅଜା, ଡାକ୍ତର ଅଜା, ଇଏ ଲାଞ୍ଜ ତ ବହୁତ ଓଜନିଆ | ଗୋଟେ ହାଲୁକା ଲାଞ୍ଜ ଲଗେଇ ଦିଅ," ଚୁଲ୍‍ବୁଲ୍‍ ହାଲିଆ ସ୍ଵରରେ କହିଲା |
“ମୁଁ ତତେ ପ୍ରଥମରୁ ହିଁ କରିଥିଲି,” ଡାକ୍ତର ବୋମ୍ବୋ ଟିକିଏ ରାଗିକି କହିଲେ| “ଭୁଲ୍‍ ହେଇଗଲା, ଡାକ୍ତର ଅଜା | ତମେ ଏଥରକ ମୋ ଦେହରେ ବିଲେଇ ଲାଞ୍ଜ ଲଗେଇ ଦିଅ |” ଚୁଲ୍‍ବୁଲ୍‍ ନିଜର ଭୁଲ୍‍ ମାନି ପରାମର୍ଶ ଦେଲା |
ଡକ୍ତର ବୋମ୍ବୋ ମାଙ୍କଡ଼ ଲାଞ୍ଜ ବାହାର କରି ବିଲେଇ ଲାଞ୍ଜ ଲଗେଇ ଦେଲେ | “ଇଏ ଲାଞ୍ଜ ମାଙ୍କଡ଼ ଲାଞ୍ଜଠୁ ହାଲୁକା ଅଛି ନା !” ଭାବି ଭାବି ଚୁଲ୍‍ବୁଲ୍‍ ଚାଲିଲା | ଏହି ଲାଞ୍ଜ ବଦଳାବଦଳିରେ ସେ ବହୁତ ହାଲିଆ ହୋ‍ଇ ପଡ଼ିଥିଲା | ସେ ସେ ପାଖରେ ଥିବା ଗୋଟେ ଛୋଟ ଗଛ ପଛପଟେ ଶୋ‍ଇ ଆରାମ କଲା |
ଅତି ହାଲିଆ ହେଇଥିଲା | ତେଣୁ ତାକୁ ଖୁବ୍‍ ଶୀଘ୍ର ନିଦ ଆସିଗଲା | ହଠାତ୍‍ ଗୋଟେ ଜୋର୍‍ ଶବ୍ଦ ଶୁଣି ତା’ର ନିଦ ଭାଙ୍ଗିଗଲା | ଆରେ ବାପ୍‍ରେ ବାପ୍‍ | ଗୋଟେ ବଡ଼ କୁକୁର ତାକୁ ବିଲେଇ ଭାବି ତା ଆଡ଼କୁ ଦୌଡ଼ିକି ଆସୁଥିଲା !
ଚୁଲ୍‍ବୁଲ୍‍ ସେଠୁ ଖସି ଦୌଡ଼ିଲା | ଆଗେ ଆଗେ ଚୁଲ୍‍ବୁଲ - ପଛେ ପଛେ କୁକୁର |
“ଓଃ, ୟେ ଲାଞ୍ଜରେ ତ ମୁଁ ଠିକ୍‍ରେ ଦୌଡ଼ି ବି ପାରୁନି | ମୋ ନିଜ ଲାଞ୍ଜ କେତେ ହାଲୁକା ଥିଲା | ମୁଁ କେତେ ବଢ଼ିଆ କରି ଦୌଡ଼ି ପାରୁଥିଲି,” ଚୁଲ୍‍ବୁଲ୍‍ ନିଜ ଭୁଲ୍‍ ପାଇଁ ଅନୁତାପ କରିବାକୁ ଲାଗିଲା | ଯେମିତି ହେଉ ପଡ଼ି ଉଠି ସେ ଡାକ୍ତର ବୋମ୍ବୋଙ୍କ ଡାକ୍ତରଖାନାରେ ପହଞ୍ଚିଗଲା |
“ଡାକ୍ତର ଅଜା, ଡାକ୍ତର ଅଜା, ମତେ ବଞ୍ଚାଅ,” କହି କହି ସେ ଭିତରକୁ ପଶିଗଲା | କୁକୁର ବାହାରେ ଠିଆ ହେଇ ଭୋ ଭୋ ହ‍ଉଥିଲା | “ଏବେ ପୁଣି କ’ଣ ହେଲା ?” ଡାକ୍ତର ପଚାରିଲେ | “ସେ କୁକୁର ମୋ ପିଛା ଛାଡ଼ୁନି|ମତେ କାହାରି ଲାଞ୍ଜ ଦରକାର ନାହିଁ | ମୋରି ଲାଞ୍ଜ ମତେ ଲଗେଇ ଦିଅ !” ଚୁଲ୍‍ବୁଲ୍‍ ଜୋରରେ ମୁଣ୍ଡ ହଲେଇ କହିଲା | “ଏବେ ବୁଝି ପାରିଲୁ !” ଡାକ୍ତର ବୋମ୍ବୋ ଅଳ୍ପ ହସିଲେ | ବିଲେଇ ଲାଞ୍ଜ ବାହାର କରି ସେ ଚୁଲ୍‍ବୁଲ୍‍ର ନିଜ ଲାଞ୍ଜ ପୁଣି ଲଗେଇ ଦେଲେ |
ନିଜ ଲାଞ୍ଜ ପାଇଲାମାତ୍ରେ ହିଁ ଚୁଲ୍‍ବୁଲ୍‍ ଶନ୍ତିରେ ନିଃଶ୍ୱାସ ମାରିଲା ଓ ଖୁସିହେଇ ଘରଆଡ଼କୁ ଚାଲିଲା |ଏବେ ତାର ଆଉ ଅସୁବିଧା ନଥିଲା | ସେ ଗୀତଟିଏ ଗାଇଲା: ନିଜ ଲାଞ୍ଜଟି ସବୁଠୁ ଭଲ, ହାଲୁକା ଫୁଲୁକା କେଡ଼େ ସୁନ୍ଦର, କେତେ ଡିଆଁ କୁଦା ପାର‍ଇ କରି ଟିକିଏ ହେଲେବି ନଲାଗେ ଭାରି |
ଏହି ଗଳ୍ପଟି ପପଲୁ ନାମକ ଗୋଟିଏ ନଅ ବର୍ଷର ରାକ୍ଷସ ବିଷୟରେ.
ପପଲୁ ଅନ୍ୟ ରାକ୍ଷସ ମାନଙ୍କ ଠାରୁ ବହୁତ ଭିନ୍ନ ଥିଲା.
ସେମାନଙ୍କୁ ଲଢ଼ିବାକୁ ଭଲ ଲାଗୁଥିଲା, କିନ୍ତୁ ପପଲୁକୁ ଲଢ଼େଇ ପସନ୍ଦ ନଥିଲା.ତା’ ସ୍କୁଲ ସାଥୀମାନେ ଡିନୋସୌର୍ ମାନଙ୍କ କାନ ମୋଡ଼ି ଅବା ବାଘ ମାନଙ୍କ ଲାଞ୍ଜ ଟାଣି ସମୟ କଟାଉଥିବା ବେଳେ, ସିଏ ନିଜ ସାଙ୍ଗମାନଙ୍କୁ ବିପଦରୁ ରକ୍ଷା କରୁଥିଲା.ପପଲୁର ମା’ ତା’କୁ ନେଇ ବଡ଼ ଚିନ୍ତିତ ଥିଲେ.
ଦିନେ ରାତିରେ ସିଏ ପପଲୁକୁ ଉଠାଇ କହିଲେ, "ପୁଅ, ତୁ’ ଆମମାନଙ୍କ ଭିତରେ କେବେ ଖୁସିରେ ରହି ପାରିବୁନି.
ମଣିଷ ମାନଙ୍କ ଗାଆଁକୁ ଚାଲେ.
ସେଠିଗାଆଁ ପ୍ରଧାନେ ରାଘବ ବାବୁଙ୍କ ସଙ୍ଗେ ରହିବୁ.
"ଗାଁରେ ପହଞ୍ଚିବା ପୂର୍ବରୁ ପପଲୁର ମା’ ତା’କୁ ଆଖି ବନ୍ଦ କରିବାକୁ କହିଲେ.
ସିଏ ଆଖି ଖୋଲି ଦେଖେ ତ’ ଦୁହେଁ ପୂର୍ବାପେକ୍ଷା ଏକ ଦଶାନ୍ତ ଛୋଟ ହୋଇ ଯାଇଛନ୍ତି.
ପପଲୁ ଶତ ଚେଷ୍ଟା କଲା.
କାନ ମୋଡ଼ିଲା, ମୁଣ୍ଡରେ ଠିଆ ହେଲା.
କିନ୍ତୁ ମନ୍ତ୍ରଟି ତା’ର ମନେ ପଡ଼ିଲା ନାହିଁ.ଏହି ପରି ଚିନ୍ତା କରୁଥିବା ସମୟରେ ପପଲୁ କାନରେ ଗୋଟିଏ ଡାକ ପଡ଼ିଲା, ‘ପପଲୁ ପାଇ ପପଲୁ ପାଇ, ମୋ ପାଂଗେ ଖେଳ ନା’.
ସିଏ ବୁଲି ଦେଖିଲା ପଡ଼ିଶା ଘରର ଦୁଇ ବର୍ଷର ଝିଅ ସୋନୀ.
ପପଲୁ ତା’ର ସବୁଠୁ ଭଲ ସାଙ୍ଗ ଥିଲା.
ସିଏ ତା’କୁ ଉଠାଇ ଉପରକୁ ଫୋପାଡ଼ି ଧରିବାକୁ ଲାଗିଲା.
ସୋନୀ ଗୀତ ବୋଲିଲା ‘ପପଲୁ ପାଇ ପପଲୁ ପାଇ, ଫୋପାଡ଼ି ମତେ, ଧଲ ଜଲଦି; ପପଲୁ ପାଇ ପପଲୁ ପାଇ, ତମ କଲାମତି ତେକା’ଅ ଜଲଦି’.
ପପଲୁର ହଠାତ୍ ମନେ ପଡ଼ିଲା!
ଏହି ରକମ ଶବ୍ଦ ଓ ଶୈଳୀରେ ତା’ ମା’ ତା’କୁମନ୍ତ୍ର ଶିଖାଇଥିଲେ.
ସିଏ ଘର ଭିତରକୁ ଦଉଡ଼ି ଯାଇ ଗୋଟିଏ ନେଳି ରଙ୍ଗର ପଥର ଆଣିଲା.
ସିଏ ତା’କୁ ଉଠାଇ ଉପରକୁ ଫୋପାଡ଼ି ଧରିବାକୁ ଲାଗିଲା.
ସୋନୀ ଗୀତ ବୋଲିଲା ‘ପପଲୁ ପାଇ ପପଲୁ ପାଇ, ଫୋପାଡ଼ି ମତେ, ଧଲ ଜଲଦି; ପପଲୁ ପାଇ ପପଲୁ ପାଇ, ତମ କଲାମତି ତେକା’ଅ ଜଲଦି’.
ପପଲୁର ହଠାତ୍ ମନେ ପଡ଼ିଲା!
ଏହି ରକମ ଶବ୍ଦ ଓ ଶୈଳୀରେ ତା’ ମା’ ତା’କୁ ମନ୍ତ୍ର ଶିଖାଇଥିଲେ.
ସିଏ ଘର ଭିତରକୁ ଦଉଡ଼ି ଯାଇ ଗୋଟିଏ ନେଳି ରଙ୍ଗର ପଥର ଆଣିଲା.
ତା’ ମା’ କହିଥିଲେ, ‘ପୁଅ, ଏହି ପଥର ଉପରକୁ ଫୋପାଡ଼ି ମନ୍ତ୍ର ପଢ଼ିବୁ: ତତେ ଫୋପାଡ଼ି ମୁହିଁ, ଧରେ ଜଲଦି; ମୋ’ କରାମତି ଦେଖ ଜଲଦି’.
ମନ୍ତ୍ର ପଢ଼ି ପଥର ଫୋପାଡୁ-ଫୋପାଡୁ, ପପଲୁ ବେଲୁନ୍ ପରି ଫୁଲିବାକୁ ଲାଗିଲା.
ଚର୍-ଚର୍ ହୋଇ ତା’ ଲୁଗା-ପଟା ଫାଟିଲା.
ଜଲଦି ଆଶ୍ରୟ ନ ନେଲେ ସିଏ ଗାଁ ମଝିରେ ଅର୍ଧନଗ୍ନ ଅବସ୍ଥାରେ ଛିଡ଼ା ହେବ.
କେତେ ଲଜ୍ଜାର ବିଷୟ!
ପପଲୁ ବିକଳ ହୋଇ ଜଙ୍ଗଲ ଭିତରକୁ ଦୌଡ଼ିଲା.
ଘନ ଜଙ୍ଗଲ ଭିତରେ ଯାଇ ବସି ଭାବିଲା.
ତା’ ମା’ ଶିଖାଇଥିବା ମନ୍ତ୍ରଟି ରୁ ବୋଧେ ସିଏ ଗୋଟେ-ଦୁଇଟି ଶବ୍ଦ ଉଚ୍ଚାରଣ କରି ନାହିଁ.
ସେଥିପାଇଁ, ତା’ ଶରୀର ସଙ୍ଗେ-ସଙ୍ଗେ ତା’ ଲୁଗା-ପଟା ବଢ଼ି ନ ଥିଲା!ସିଏ ଏବେ କ’ଣ କରିବ?
ରାକ୍ଷସ ସିନା ପାଲଟିଗଲା, ବିନା ଲୁଗା-ପଟାରେ ସେ ବାହାରକୁ ବାହାରିବ କେମିତି!
ଲୁଗା-ପଟା ଶୀଘ୍ର ଦରକାର, ପୁଣି ତା’ ମାପର.ଗୋଟେ ଡାକ ଶୁଣି ସିଏ ତଳକୁ ଚାହିଁଲା.
ରାଘବ ବାବୁ ତା’କୁ ଡାକୁଥିଲେ.‘ସୋନୀ ମତେ କହିଲା ଯେ ତୁ’ ବଡ଼ ହୋଇ ଦଉଡ଼ି ପଳାଇଛୁ.
ଏହି ଅଦ୍ଭୁତ କାହାଣୀ ଶୁଣି ମୁଁ ନିଜେ ଦେଖିବାକୁ ଆସିଲି’.‘ମୋ’ ମା’ ଶିଖାଇଥିବା ମନ୍ତ୍ର ପଢ଼ି ମୁଁ ରାକ୍ଷସ ପାଲଟି ଗଲି.
ଏବେ ଅଙ୍ଗାର ଡାକୁ ଓ ତା’ର ଦଳକୁ ମୁଁ ପାନେ ଦେଇ ପାରିବି’, ପପଲୁ କହିଲା.
‘ବଢ଼ିଆ କଥା, ତେବେ ଅପେକ୍ଷା କେଉଁଥି ପାଇଁ?’‘ମୋ’ ଜାମା ପରା ବଢ଼ିଲା ନାହିଁ, ଏଇ ଅବସ୍ଥାରେ ମୁଁ ବାହାରିବି କି’ପରି?’ରାଘବ ବାବୁ କିଛି ସମୟ ଭାବି କହିଲେ, ‘ମତେ ଅଳ୍ପ ସମୟ ଦେ’, ରାତି ଭିତରେ ତୋ’ ପାଇଁ ଲୁଗା ନେଇ ଆସିବି’.ରାଘବ ବାବୁ ଗାଁ’କୁ ଯାଇ ସବୁ ଦର୍ଜୀ ମାନଙ୍କୁ ଡକେଇଲେ.
ଚାହୁଁ-ଚାହୁଁ ଏକୋଇଶୀ ଜଣ ଦର୍ଜୀ ହାଜର୍ ହେଲେ.
ରାଘବ ବାବୁ ସମସ୍ୟା ବୁଝାଇ ତାଙ୍କୁ କହିଲେ, ‘ହଳେ ପୈଜାମା ଓ କୁର୍ତା ପପଲୁ ପାଇଁ, ଜଲଦି ସିଲେଇ କର.’ଜଲଦି ‘ଅପେରେଷନ୍ ପପଲୁ ଜାମା’ ଆରମ୍ଭ ହେଲା.
ଦର୍ଜୀମାନେ ପଡ଼ି-ଉଠି ପପଲୁର ମାପ ନେଉଥିଲେ.
ଦେଖିଲା ଲୋକଙ୍କୁ ମଜା ଲାଗୁଥିଲା, ପପଲୁର ପିଠି, ହାତ, ଓ ଗୋଡ଼ ଉପରେ ଚଢ଼ି କାମ ଚାଲିଥିଲା.
ଗାଆଁଟି ସାରା ଲୁଗା ଦାନ କରୁଥିଲେ.
ଛୋଟ ସୋନୀ ବି ତା’ କଣ୍ଢେଇର ଚାଦର ଦେଲା!ସାତ ଘଣ୍ଟାରେ ଜାମା ତିଆରି ହେଲା.
ସାତ ଘଣ୍ଟାରେ ପପଲୁ ଆନନ୍ଦରେ ଠିଆ ହେଲା.
ରଙ୍ଗୀନ ପୋଷାକରେ ସେ ଖୁବ୍ ସୁନ୍ଦର ଦିଶୁଥିଲା.
ରଙ୍ଗୀନ ପୈଜାମା ଓ ରଙ୍ଗୀନ କୁର୍ତା!
ଦେଖି ସମସ୍ତେ ତାଳି ମାରିଲେ.ଅଧ-ରାତି ସମୟ.
ଡାକୁ ଦଳ ନିଘୋଡ଼ ନିଦରେ ଶୋଇଥିଲେ.
କେବଳ ଦୁଇ ଜଣ ଡାକୁ ପହରା ଦେଉଥିଲେ.
ହଠାତ୍ ଅଙ୍ଗାର ଉଠିପଡ଼ିଲା.
କିଛି ଶବ୍ଦ ଶୁଣିଲା ସିଏ.
ଖଣ୍ଡା ଧରି ତମ୍ବୁ ବାହାରକୁ ଗଲା.
ଅନ୍ୟ ଡାକୁମାନେ ମଧ୍ୟ ଖଣ୍ଡା ଓ ତେଣ୍ଟା ଧରି ବାହାରକୁ ଆସିଲେ.‘ଭୂଶ୍!’, ପୁଣି ଥରେ ଶବ୍ଦ ଆସିଲା.
ଶବ୍ଦଟି ବଢ଼ି-ବଢ଼ି ପାଖକୁ ଆସୁଥାଏ.
‘ଭୂଶ୍, ଭୂଶ୍!’
ଅଙ୍ଗାର ଚାରି-ଆଡ଼େ ଆଖି ବୁଲାଇଲା.
ଧୂଳି-ଝଡ଼ ବୋଧେ ଆସୁଥିଲା.
ଗଛମାନେ ହଲୁଥିଲେ ଓ ଭୀଷଣ ଶବ୍ଦରେ କାନ ତାବଦା ହେଉଥିଲା.‘ଭୂଶ୍!
ଭୂଶ୍!’ଅଙ୍ଗାର ଧୀରେ-ଧୀରେ ଭୂଇଁ ଉପରୁ ଉଠିବାକୁ ଲାଗିଲା.
ଯେତେ ଛାଟି-ପିଟି ହେଲେ ମଧ୍ୟ ରାହା ନାହିଁ.
ତା’ ବାଁ’ ପଟେ ତା’ର ବିସ୍ତ ସାଥୀ ଜରନେଲ୍ ବି ଉଡ଼ୁଥିଲା.
ଡାହାଣ ପଟେ ତା’ର ଶ୍ରେଷ୍ଠ ଯୋଦ୍ଧା ତଲବାର୍ ବି ଅସହାୟ ଅବସ୍ଥାରେ ଉଡୁଥିଲା.କିଛି ସମୟ ପରେ ସେମାନେ ଗାଆଁ ଦକ୍ଷିଣ ପଟ ନଈ ପାଣିରେ ଭଶ୍ କରି ପଡ଼ିଲେ.
ପଡ଼ି-ଉଠି ଥରି-ଥରି କୂଳକୁ ପହଁରି ପହଞ୍ଚିଲେ.
ଗୋଟେ ଦୀର୍ଘକାୟ ଛାଇ ଦେଖିଲେ.‘ଅଙ୍ଗାର, କେଡ଼େ ସାହସ ତୋ’ର!’, ଛାଇଟି ଗର୍ଜନ କଲା.
ତା’ ଗର୍ଜନରେ ସାରା ରାତି କମ୍ପି ଉଠୁଥିଲା.
‘କୁ... କୁହ’, ଭୟରେ କମ୍ପି ଅଙ୍ଗାର କହିଲା.
ଛୋଟ ବେଳେ ତା’ ବାପା ରସିକର ଜିଲାପି ଖାଇବାରୁ, ନିସ୍ତ୍ରୁତ ମାଡ଼ ଖାଇଥିଲା ତା’ ଠାରୁ.
ସେହି ଦିନ ଠାରୁ ଆଜି ପର୍ଯ୍ୟନ୍ତ ଏତେ ଭୟଭୀତ ସିଏ କେବେ ହେଇନି.‘ଏହି ଥର ଧମକ ଦେଇ ଛାଡ଼ି ଦଉଛି.
ଯଦି ତୁ’ କିମ୍ବା ତୋ’ ଲୋକମାନେ ଗାଁ ପାଖ ମାଡ଼ିଲ, ତମ ମାନଙ୍କୁ ମୁଁ ଜିଅନ୍ତା ଗିଳି ଯିବି’!
‘ହ... ହଉ ଆଜ୍ଞା, ଆମେ ଏହି ଗାଁର ଶହେ ଯୋଜନ ଯାଏଁ ମାଡ଼ିବୁନି ଆଉ.’ଏହି ଗଳ୍ପଟି ପପଲୁ ନାମକ ଗୋଟିଏ ନଅ ବର୍ଷର ରାକ୍ଷସ ବିଷୟରେ.
ପପଲୁ ଅନ୍ୟ ରାକ୍ଷସ ମାନଙ୍କ ଠାରୁ ବହୁତ ଭିନ୍ନ ଥିଲା.
ସେମାନଙ୍କୁ ଲଢ଼ିବାକୁ ଭଲ ଲାଗୁଥିଲା, କିନ୍ତୁ ପପଲୁକୁ ଲଢ଼େଇ ପସନ୍ଦ ନଥିଲା.
ତା’ ସ୍କୁଲ ସାଥୀମାନେ ଡିନୋସୌର୍ ମାନଙ୍କ କାନ ମୋଡ଼ି ଅବା ବାଘ ମାନଙ୍କ ଲାଞ୍ଜ ଟାଣି ସମୟ କଟାଉଥିବା ବେଳେ, ସିଏ ନିଜ ସାଙ୍ଗମାନଙ୍କୁ ବିପଦରୁ ରକ୍ଷା କରୁଥିଲା.ପପଲୁର ମା’ ତା’କୁ ନେଇ ବଡ଼ ଚିନ୍ତିତ ଥିଲେ.
ଦିନେ ରାତିରେ ସିଏ ପପଲୁକୁ ଉଠାଇ କହିଲେ, ‘ପୁଅ, ତୁ’ ଆମମାନଙ୍କ ଭିତରେ କେବେ ଖୁସିରେ ରହି ପାରିବୁନି.
ମଣିଷ ମାନଙ୍କ ଗାଆଁକୁ ଚାଲେ.
ସେଠିଗାଆଁ ପ୍ରଧାନେ ରାଘବ ବାବୁଙ୍କ ସଙ୍ଗେ ରହିବୁ.’ଗାଁରେ ପହଞ୍ଚିବା ପୂର୍ବରୁ ପପଲୁର ମା’ ତା’କୁ ଆଖି ବନ୍ଦ କରିବାକୁ କହିଲେ.
ସିଏ ଆଖି ଖୋଲି ଦେଖେ ତ’ ଦୁହେଁ ପୂର୍ବାପେକ୍ଷା ଏକ ଦଶାନ୍ତ ଛୋଟ ହୋଇ ଯାଇଛନ୍ତି.
ସୂର୍ଯ୍ୟ ଅସ୍ତ ହେଲା, ମହାରାଜ ପେଚା ଉଠିଲେ I
ଆଖି ଖୋଲିବା ମାତ୍ରେ କସରତ କରିବାକୁ ଦୌଡ଼ିଲେ I
କସରତ କରି ଖାଇବା ଥାଳି ଲଗାଇଲେ I
ରାତି ଅଧରେ ସଭା ଡାକିଲେ I
ସଭା ସରିଲା, ଆରମ୍ଭ ହେଲା ଗୀତ I
ସୂର୍ଯ୍ୟ ଉଇଁଲେ, ବିଛଣାପାରିଲେ Iସପନରେ ବୁଡି ରହିବା ଆରମ୍ଭହୋଇଗଲା I
ବର୍ଷା ବନ୍ଦ ହୋଇଗଲା। କିନ୍ତୁ ବର୍ତ୍ତମାନ ଶୀତ ଆସିନାହିଁ, ଏହି ସମୟ କୁ ଶିଶିର ଋତୁ କୁହାଯାଏ।ସଂସ୍କୃତ ରେ ଏହାକୁ ଶରତ ଋତୁ କୁହାଯାଏ। ଆଛୁ!
ମୋତେ ଥଣ୍ଡା ଧରି ଦେଇଛି। ବୋଧହୁଏ ପରିବର୍ତ୍ତିତପାଗ ଯୋଗୁଁ ଏତେ ଲୋକ ଅସୁସ୍ଥ ହେଉଛନ୍ତି। ଜେଜେମା କହନ୍ତି ସବୁ ପିଲା ଦଶହରା ଆଗରୁ ଠିକ ହୋଇଯିବେ।
ଏହିଋତୁ ରେ କେତେ ଯେ ପର୍ବ। ମନୁ ମୋ ଆମ୍ବ ଗଛରୁ ପତ୍ର ଆଣିଲା ଆମ ଘର ସାମ୍ନାରେ ତୋରଣ ବାନ୍ଧିବା ପାଇଁ।ମୋତେ ଲାଗେ ଆମ ତୋରଣ ପୃଥିବୀ ର ସବୁଠୁ ଭଲ ତୋରଣ!
ବର୍ତ୍ତମାନଆକାଶ ଟି ନୀଳ ଅଛି। ବଡ଼ ବଡ଼ ତୁଳା ର ଗୋଳା ଭଳିଆ ଧଳା ଧଳା ମେଘ ଆକାଶରେ ଉଡ଼ୁଛନ୍ତି। ଚାରି ଦିଗରେପରିବେଶ ଶାନ୍ତ ଲାଗୁଛି। ଆଜି ରାତି ଆମେ ଶରତ ପୂର୍ଣ୍ଣିମା ପାଳିବୁ। ଏହି ପର୍ବ କୁ ଖୋଜାଗିରି ମଧ୍ୟକୁହାଯାଏ। ପୂର୍ଣ୍ଣିମା ଜହ୍ନ ର ଆଲୁଅ ଯୋଗୁଁ ଚାରିପଟେ ଥିବା ଜିନିଷ ରୁପା ଭଳିଆ ଚକ୍ ଚକ୍ ଦେଖାଯାଏ। ଆମେରାତି ସାରା ଜାଗର କରିବୁ। ଆମେ ନଡ଼ିଆ, ଚାଉଳ ଏବଂ ଦୁଧ ରେ ତିଆରି ଗରମ୍ କ୍ଷୀରି ଖାଇବୁ।
ମୀରାଓଣମ୍ ପାଳୁଛି। ଏହା ଆନନ୍ଦ ର ପର୍ବ। ତାର ପରିବାର ବହୁତ ସୁନ୍ଦର ଫୁଲ ରେ ତିଆରି ଗୋଟିଏ ଝୋଟି ପୂକାଲାମ୍ବନେଇଛନ୍ତି। ସେ କହେ ଏହି ସମୟରେ ତାଙ୍କର ଧାନ କଟା ହୁଏ ଏବଂ ସମସ୍ତଙ୍କ ପାଖେ ପର୍ଯ୍ୟାପ୍ତ ଫସଲଥାଏ। ଏହା ଏକ ଆନନ୍ଦ ଦାୟକ ସମୟ। ଏହି ସମୟରେ ହିଁ କେରଳ ର ପ୍ରସିଦ୍ଧ ଡଙ୍ଗା ଦୌଡ଼ ଆୟୋଜିତ ହୁଏ।କେତେ ଖୁସି ଲାଗେ!
ମତେ ମଧ୍ୟ ତାଂକ ସାଂଗେ ଓଣମ୍ ପାଳିବାକୁ ଇଚ୍ଛା ହୁଏ।
ଦଶହରା ଛୁଟି ଆସିଗଲା। ତାମିଲନାଡୁ ର ଲୋକେ ନବରାତ୍ରୀ ରେ ‘ଗୋଲୁ’ରଖିବାକୁ ଚାହାଁନ୍ତି। ଗୋଲୁରେ ତିନି ରୁ ନଅ ପାହାଚ ଉପରେ କଣ୍ଢେଇ ସଜା ହୁଏ। ଏହି ଉତ୍ସବ ସମୟରେମୁଁ ଏବଂ ମନୁ, ଭାରତୀୟ ଶାସ୍ତ୍ରିୟ ସଂଗୀତ ଶିଖିବୁ। ମୁଁ ମୃଦଙ୍ଗମ ଶିଖିବାକୁ ଚାହେଁ। ମୃ-ଦ-ଙ୍ଗ-ମ!
ଧମ!
ଧମ!
ଧମ!
ମନୁ ବଂଶୀ ବଜାଇବାକୁ ଚାହେଁ, ଏବଂ ମା ସ୍କୁଟର ଚଲାଇବା ଶିଖିବା ଚାହାନ୍ତି।
ଦୀପାବଳିମଧ୍ୟ ଶୀଘ୍ର ଆସିବ। ଅନ୍ଧାର ଅମାବାସ୍ୟା ରାତିରେ, ସମସ୍ତ ଘର ଦୀପ ଏବଂ ମହମବତୀ ର ଆଲୁଅରେ ସଜା ହୋଇକେତେ ସୁନ୍ଦର ଲାଗିବ। କେତେକ ଲୋକ ଇଲେକଟ୍ରିକ୍ ଲାଇଟ ଲଗାନ୍ତି, ଯାହା ଜଳେ ଏବଂ ଲିଭେ । ମୋତେ ବାଣଫୁଟେଇବା ମଧ୍ୟ ଭଲ ଲାଗେ କିନ୍ତୁ ଆମ ଟିଚର କହନ୍ତି ବାଣ ଆମ ବାୟୁ ମଣ୍ଡଳ ପାଇଁ କ୍ଷତିକାରକ।
ସେ କହନ୍ତି ଯଦି ଆମେ ପାଣି, ପବନ ଏବଂ ଭୂମି ର ଯତ୍ନ ନେବା ନାହିଁତେବେ କେତେକ ବର୍ଷ ପରେ ଋତୁ ସବୁ ବଦଳି ଯିବେ। ତାହା କିଭଳି ହେବ ମୋତେ ଆଶ୍ଚର୍ଯ୍ୟ ଲାଗେ। ଶୀତ ବଢ଼ିଲାଣି। ଜେଜେମା କହନ୍ତି ଶରତ ଋତୁ ର ଠିକ ପର ଋତୁକୁ ସଂସ୍କୃତରେହେମନ୍ତ ଋତୁ କୁହାଯାଏ। ଏହା ଭାରତର ସବୁଠୁଁ ଛୋଟ ଋତୁ। ଶୀଘ୍ର ହିଁ ଶୀତ ଋତୁ ଆସିଯିବ।
ସ୍କୁଲରୁ ଆସିବା ପରେ ଆମେ ସମସ୍ତେ ଓସ୍ତଗଛ ତଳେ ଖେଳୁ। ଛୋଟିପାରା, ଘୋ ଘୋ ରାଣୀ, ଡାଳି ମାଙ୍କୁଡ଼ି, ଲୁଚକାଳି, କୁମ୍ଭୀର-ପାଣି, ଅନ୍ଧପୁଟୁଳି ଓ ଏମିତି ଆହୁରି କେତେ ଖେଳ।
ଗଛ ପାଖରେ ଅଛି ରାଜୁ କକାଙ୍କ ଚାହା ଦୋକାନ। ଖରାଦିନ ମାନଙ୍କରେ ସେ ଆମ ପାଇଁ ଗୋଟେ ଜଗ୍ ରେ  ଲେମ୍ବୁ ସର୍ବତ ଓ କିଛି ଗ୍ଲାସ୍ ରଖିଦିଅନ୍ତି।
ଆମେ ସେ ଲେମ୍ବୁପାଣିକୁ ଆମ ଆଠ ଜଣଙ୍କ ଭିତରେ ସମାନ ଭାବରେ କିପରି ବାଣ୍ଟିବୁ ଯେ?ଅମନ୍‌ର ପକେଟ୍‌ରେ ଛୋଟ ଖଣ୍ଡେ ସୂତା ଥାଏ। ଜଗ୍ ଭିତରେ ଲେମ୍ବୁ ସର୍ବତ ଯେତିକି ଉଚ୍ଚ ଯାଏ ଥାଏ, ଆମେ ସେତିକି ମାପ କରି ସୂତାଟିକୁ କାଟି ଦେଲୁ।
କଟା ହୋଇଥିବା ସୂତାଟିକୁ ଆମେ ଦୁଇ ଭାଙ୍ଗ କଲୁ। ତାପରେ ପୁଣି ତାକୁ ଆଉ ଦୁଇ ଭାଙ୍ଗ କରିଦେଲୁ। ପୁଣି ଆଉଥରେ ତାକୁ  ଆଉ ଦୁଇ ଭାଙ୍ଗ କଲୁ। ଏବେ ସୂତାଟି ସମାନ ଆଠ ଭାଗରେ ଭାଙ୍ଗି ହୋଇଗଲା।ଆମେ ଜଗ୍ ର ବାହାର ପାଖରେ ଏହି ସମାନ ଆଠ ଭାଙ୍ଗ ହୋଇଥିବା ସୂତାକୁ ରଖି ସମାନ ବ୍ୟବଧାନରେ ଚିହ୍ନ ଦେଇ ଦେଇ ଗଲୁ।
ମନୁ ଆଉ ସାରା ସାଙ୍ଗ ହେଇ ଜଗ୍ ଧରିଲେ ଏବଂ ବଡ଼ ସତର୍କତାର ସହ ଲେମ୍ବୁ ସର୍ବତକୁ  ଗ୍ଲାସ୍ ମାନଙ୍କରେ ଢାଳିଲେ।
“ହଁ, ବଢ଼ିଆ ଲାଗୁଛି। ଆମକୁ ଆହୁରି ଦରକାର।” ଆମେ ଏତକ କହିବାରୁ ରାଜୁ କକା କହିଲେ, “ତୁମେ ବି ଏଇଟା ସହଜରେ ବନେଇ ପାରିବ।” “ଏହାକୁ ତିଆରି କରିବାର ପ୍ରଣାଳୀ ସେଇଠି ବୋର୍ଡରେ ଲେଖାଯାଇଛି।”
ଲେମ୍ବୁପାଣି ପ୍ରସ୍ତୁତ ପ୍ରଣାଳୀ୧/୧୦ ଲେମ୍ବୁ ରସ୨/୧୦ ଚିନି ସିରା୭/୧୦ ଥଣ୍ଡା ପାଣିଏସବୁକୁ ଗୋଟିଏ ପାତ୍ରରେ ଢାଳି ଚାମଚ ସାହାଯ୍ୟରେ ଭଲଭାବରେ ଗୋଳାଇ ଦିଅ ଓ ମିଶିଯିବା ପରେ ପରଷି ଦିଅ।
ଆମ ପାଖରେ ପାଣି, ଚିନି ସିରା ଆଉ ଲେମ୍ବୁ ରସ ଅଛି। ହେଲେ ଏସବୁକୁ ଦଶ ଭାଗରୁ କେମିତି କିଛି ଭାଗ ନିଆଯିବ ତାହା ଆମେ ଜାଣିପାରୁନାହୁଁ।
କଣ୍ଢେଇ କହିଲା, “ଆମ ପାଖରେ ଆଠ ଭାଗ ହୋଇ ଚିହ୍ନ  ଦିଆଯାଇଥିବା ଜଗ୍ ତ  ଅଛି। ଆଉ ଦୁଇଟି ଚିହ୍ନ ଦେଇଦେଲେ ଦଶ ଭାଗ ହେଇଯିବ।” ଆଲୋକ ପ୍ରଥମ ଚିହ୍ନ ଯାଏଁ ଲେମ୍ବୁ ରସ ଢାଳିଲା। ମୁଁ ତୃତୀୟ ଚିହ୍ନ ଛୁଇଁବା ଯାଏ ଦୁଇ ଭାଗ ଚିନି ସିରା ଦେଲି। ମାନୁ ଦଶ ନମ୍ବର ଚିହ୍ନ ଅର୍ଥାତ୍‌ ଶେଷ ଚିହ୍ନ ଯାଏଁ ଥଣ୍ଡା ପାଣି ଢାଳିଲା।
ଆମେ ଆଠ ଗ୍ଲାସ୍ ଲେମ୍ବୁ ସର୍ବତ ଢାଳିନେବା ପରେ ଆଉ ଅଳ୍ପକିଛି ସର୍ବତ ବଳିଲା। ଆମେ ସେତକ ଗୋଟିଏ ବଡ଼ ଗ୍ଲାସ୍‌ରେ ଢାଳିଦେଲୁ ରାଜୁ କକାଙ୍କ ପାଇଁ।
ରାଜୁ କକା ଆମକୁ “ସାବାସ୍” କହିଲେ। ପୁଣି କହିଲେ, “ମୁଁ ଏତେ ସ୍ୱାଦିଷ୍ଟ ଲେମ୍ବୁ ସର୍ବତ ଆଗରୁ କେବେ ପିଇନଥିଲି। ହେଲେ ଗରମ ଗରମ ପକୁଡ଼ି ସହିତ ଏହା ଆହୁରି ସ୍ୱାଦିଷ୍ଟ ଲାଗିବ।” “ହୁର୍‌ରେ..!.
ଧନ୍ୟବାଦ, ରାଜୁ କକା!”
ତୁମ ପାଇଁ କାମ ଚଉଠଅଧାତିନି ଚତୁର୍ଥାଂଶପୁରା ତୁମେ କେବେ କେମିତି ଏସବୁ ଶବ୍ଦ ବ୍ୟବହାର କର କି?
ଗୋଟିଏ ଲେମ୍ବୁ ନିଅ। ଘରର କୌଣସି ବଡ଼ ଲୋକଙ୍କୁ ତାହାକୁ ସମାନ ଆଠ ଭାଗ କରି କାଟିଦେବାକୁ କୁହ। ସାବଧାନ ହୋଇ ଛୁରୀ ବ୍ୟବହାର କର। ଲେମ୍ବୁର ପ୍ରତ୍ୟେକ ଖଣ୍ଡ ପୁରା ଲେମ୍ବୁର ଗୋଟିଏ ଗୋଟିଏ ଭାଗ। ପ୍ରତି ଭାଗକୁ ଗୋଟିଏ ଭଗ୍ନାଂଶ ବୋଲି ମଧ୍ୟ କୁହାଯାଏ। ଏଥର ଲେମ୍ବୁ ଖଣ୍ଡଗୁଡ଼ିକୁ ଏମିତି ଭାବେ ସଜାଇ ରଖ ଯେ ତାହା ଯେମିତି ଅଧା ଲେମ୍ବୁ ହୋଇଯିବ।କେତୋଟି ଖଣ୍ଡ ତୁମେ ଯୋଡ଼ିଲ?
ତୁମ ସାଙ୍ଗଙ୍କୁ ଗୋଟିଏ ଲେମ୍ବୁର ତିନି-ଚତୁର୍ଥାଂଶ ବା ଚାରି ଭାଗରୁ ତିନି ଭାଗ ଦିଅ।ସେ ତେବେ କେତୋଟି ଖଣ୍ଡ ପାଇଲେ?
ଧରିନିଅ, ତୁମ ଭାଇକୁ ଅଧା ଲେମ୍ବୁ ଦରକାର।କେତୋଟି ଖଣ୍ଡ ମିଶି ଅଧା ଲେମ୍ବୁ ହେବ?
ଆଠ ସମାନ ଭାଗରୁ ଏକ ଭାଗ = ୧/୮
ଯଦି କେବେ ସଫାରାତିରେ ଉପରେ ଥିବା ଆକାଶକୁ ଦେଖିବ, ତାହେଲେ ଗୋଟେ ଚକମକିଆ ଲାଲ୍ ତାରା ଦେଖିବାକୁ ପାଇବ। ସେଇ ଗୋଟିକ ହେଉଛି ମଙ୍ଗଳ ଗ୍ରହ। ଯେବେଠୁ ମଣିଷ ଦୂରବୀକ୍ଷଣ ଯନ୍ତ୍ର ଉଦ୍ଭାବନ କଲାଣି, ସେବେଠୁ ମଙ୍ଗଳ ଗ୍ରହକୁ ଦୂରରୁ ଦେଖି ଆଶ୍ଚର୍ଯ୍ୟ ହେଇଛି। ଏଇ ପ୍ରଶ୍ନ ମନରେ ଉଠିଛି : ସତରେ ମଙ୍ଗଳ ଗ୍ରହରେ କ’ଣ ଅଛି?
ସେଠାରେ ଜୀବସତ୍ତା ଅଛି ନା ନାହିଁ?ଆମେ ଏଠୁ ତଳୁ ଖାଲି ମଙ୍ଗଳ ଗ୍ରହକୁ ଦେଖୁଛୁ ଏବଂ ଅନୁମାନ ଲଗାଉଛୁ। ହେଲେ ଯଦି ଆମେ ସତରେ ସେଠାକୁ ଯାଇପାରିବା, ତାହେଲେ?
ଆମ ସୌରଜଗତରେ ପୃଥିବୀର ଅନ୍ୟତମ ପାଖ ଗ୍ରହ ହେଉଛି ମଙ୍ଗଳ। କିନ୍ତୁ ଏଇ ଗ୍ରହଟି ଆମଠୁ ଏତେ ଦୂରରେ ଅଛି ଯେ ଯଦି ତୁମେ ଗାଡ଼ି ଚଳେଇ ସେଠାକୁ ଯିବ, ତାହେଲେ ସେଠି ପହଞ୍ଚିବା ପାଇଁ ୧୨ ଶହ ବର୍ଷ ଲାଗିବ। ଗୋଟେ ଉଡ଼ାଜାହାଜରେ ସବୁଠୁ ଅଧିକ ଗତିରେ ଯଦି ତୁମେ ସେଠାକୁ ଯିବ, ତାହେଲେ ବି ତୁମକୁ ୩୦ ବର୍ଷ ସମୟ ଲାଗିବ।
ଏଇ କ୍ଷେତ୍ରରେ, ପୃଥିବୀର ମାଧ୍ୟାକର୍ଷଣ ଶକ୍ତି ରବରସୂତା ଭୂମିକାରେ ରହିଲା। ମଙ୍ଗଳଯାନ ପ୍ରଥମେ ପୃଥିବୀ ଚାରିପଟେ ଘୂରିବା ଆରମ୍ଭ କଲା।
ତାପରେ ଛଅଥର ଇଞ୍ଜିନର ଗତି ବଢ଼ାଇ ମଙ୍ଗଳଯାନକୁ ଅଧିକରୁ ଅଧିକ ବଡ଼ କକ୍ଷପଥରେ ପହଞ୍ଚାଗଲା। ପ୍ରତିଥର ଏହାର ଗତି ବଢ଼ିଚାଲିଲା।
ଯେତେବେଳେ ମଙ୍ଗଳଯାନ ଏହାର ସବୁଠୁ ଅଧିକ ଗତିରେ ରହିଥିଲା, ସେତିକିବେଳେ ତାକୁ ଶେଷଥର ଖୁବଜୋରରେ ଠେଲି ଦିଆଗଲା। ଫଳରେ ପୃଥିବୀର ମାଧ୍ୟାକର୍ଷଣ ଶକ୍ତିକୁ ପାର୍ କରି ଏହା ଆଗେଇଗଲା।
ଯେହେତୁ ପୃଥିବୀ ମଧ୍ୟ ସୂର୍ଯ୍ୟ ଚାରିପାଖେ ଘୂରୁଛି, ଏହାର ଗତି ମଧ୍ୟ ମଙ୍ଗଳଯାନର ଗତି ବଢ଼ାଇବାରେ ସାହାଯ୍ୟ କଲା। ଅର୍ଥାତ ରବରବନ୍ଧା ବଲକୁ ଫିଙ୍ଗିବା ଲୋକର ହାତ ଭଳି ପୃଥିବୀ କାମ କଲା।
କିନ୍ତୁ ମଙ୍ଗଳଯାନ ସିଧାସଳଖ ମଙ୍ଗଳ ଗ୍ରହକୁ ଗଲାନାହିଁ। ଏହାର କାରଣ ହେଉଛି ମଙ୍ଗଳ ମଧ୍ୟ ସୂର୍ଯ୍ୟ ଚାରିପାଖେ ଘୂରୁଛି। ଏବେ ଇସ୍ରୋର ବୈଜ୍ଞାନିକମାନଙ୍କୁ ଭବିଷ୍ୟତର ଅନୁମାନ କରି ସ୍ଥିର କରିବାର ଥିଲା ଯେ ଅନ୍ତରୀକ୍ଷରେ କେଉଁ ସ୍ଥାନରେ ଓ କେଉଁ ନିର୍ଦ୍ଦିଷ୍ଟ ସମୟରେ ମଙ୍ଗଳଯାନ ଓ ମଙ୍ଗଳ ଗ୍ରହ ପରସ୍ପର ନିକଟବର୍ତ୍ତୀ ହେବେ। ୧.
ମଙ୍ଗଳଯାନ ଯେତେବେଳେ ଅନ୍ତରୀକ୍ଷ ଯାତ୍ରା ଆରମ୍ଭ କଲା, ସେତେବେଳେ ମଙ୍ଗଳ ଏଇଠି ଥିଲା।୨.
ମଙ୍ଗଳ ଗ୍ରହକୁ ମଙ୍ଗଳଯାନ ଯିବାର ମାର୍ଗ।୩.
ତାପରେ ସମାନ ଦଶମାସ ପରେ ଏଇ ଜାଗାରେ ମଙ୍ଗଳ ଓ ମଙ୍ଗଳଯାନ ମୁହାଁମୁହିଁ ହେଲେ।୪.
ପୃଥିବୀ ସୂର୍ଯ୍ୟ ଚାରିପଟେ ନିଜର କକ୍ଷପଥରେ ଘୂରି ଚାଲିଛି।୫.
ମଙ୍ଗଳ ଗ୍ରହ ସୂର୍ଯ୍ୟ ଚାରିପଟେ ତା’ର କକ୍ଷପଥରେ ଘୂରି ଚାଲିଛି।
ପୃଥିବୀଠୁ ମଙ୍ଗଳ ଯାଏଁ ଯିବାର ପଥ ବହୁତ ବହୁତ ଦୂର।
ମଙ୍ଗଳଯାନ ୩୦୦ ଦିନ ଧରି ଯାତ୍ରା କରି ୬୨,୦୦,୦୦,୦୦୦ କିଲୋମିଟର ରାସ୍ତା ପାର୍ କଲା।
ଏତେ ଲମ୍ବା ଯାତ୍ରା ପାଇଁ ସବୁଠୁ ଜରୁରୀ ଥିଲା ଏହି ଅନ୍ତରୀକ୍ଷ ଯାନ ଯେମିତି ସଠିକ ରାସ୍ତାରେ ରହିବ। ଯଦି ଟିକିଏ ବି ଏପାଖ ସେପାଖ ହୋଇଥାଆନ୍ତା, ତାହେଲେ ମଙ୍ଗଳ ଗ୍ରହରେ ପହଞ୍ଚିବା ଅସମ୍ଭବ ହୋଇଯାଇଥାଆନ୍ତା। ନିଜ ଚାରିପାଖରେ ଥିବା ତାରାମାନଙ୍କୁ ଦେଖି ମଙ୍ଗଳଯାନ ନିଜର ଅବସ୍ଥିତି ଜଣାଇ ଦେଇପାରୁଥିଲା। ପୃଥିବୀରେ ଥିବା ଅଭିଯାନ ନିୟନ୍ତ୍ରଣ କକ୍ଷକୁ ମଙ୍ଗଳଯାନ ଏହି ସୂଚନା ପଠାଉଥିଲା। ଏହି ସୂଚନା ଦେଖି ଏଠାରେ ଥିବା ଗଣିତଜ୍ଞମାନେ ହିସାବ କରି କହିଦେଇପାରୁଥିଲେ ଯେ ଅନ୍ତରୀକ୍ଷ ଯାନଟି ସଠିକ ରାସ୍ତାରେ ଅଛି କି ନାହିଁ। ଯେତେବେଳେ ଦରକାର ହେଉଥିଲା ସେତେବେଳେ ସେମାନେ ମଙ୍ଗଳଯାନକୁ ସଂକେତ ପଠାଇ ଇଞ୍ଜିନ ଗତିଶୀଳ କରିବାକୁ ଏବଂ ସଠିକ ରାସ୍ତାକୁ ଆସିଯିବାକୁ ନିର୍ଦ୍ଦେଶ ଦେଉଥିଲେ। ୧.
ପୃଥିବୀ ସହ ଯୋଗାଯୋଗ ନିମନ୍ତେ ଡିସ୍୨.
ଇନ୍ଧନ ଟାଙ୍କି୩.
ଅନ୍ତରୀକ୍ଷ ଯାନର ଯନ୍ତ୍ରପାତିଗୁଡ଼ିକୁ ଶକ୍ତି ଯୋଗାଇବା ପାଇଁ ସୌର ପ୍ୟାନେଲ
ମାସ ମାସ ଧରି ଅନ୍ତରୀକ୍ଷରେ ରହିବା ପରେ ମଙ୍ଗଳଯାନ ପ୍ରାୟତଃ ନିଜ ଲକ୍ଷ୍ୟପଥରେ ପହଞ୍ଚି ଯାଇଥିଲା। ଆଉ ମାତ୍ର ଅଳ୍ପ କିଛିଦିନ ବାକି ଥିଲା, ଦେଖୁ ଦେଖୁ ମଙ୍ଗଳ ଗ୍ରହର ମାଧ୍ୟାକର୍ଷଣ ଶକ୍ତି ମଙ୍ଗଳଯାନକୁ ନିଜ ଆଡ଼କୁ ଟାଣିବାକୁ ଲାଗିଲା।
ଯେତେବେଳେ ଅନ୍ତରୀକ୍ଷ ଯାନ ମଙ୍ଗଳ ଗ୍ରହର ପାଖକୁ ଚାଲି ଆସିଲା, ଏହା ନିଜର ଗତି ଧୀର କରିବାରେ ଲାଗିଲା ଯେମିତିକି ମଙ୍ଗଳ ଗ୍ରହର କକ୍ଷପଥରେ ପ୍ରବେଶ କରିପାରିବ।ଏଇ କାମଟି ଖୁବ ସାବଧାନତା ସହକାରେ ହେବାର ଥିଲା। ନହେଲେ ଏହା ମଙ୍ଗଳ ଗ୍ରହରେ ମାଡ଼ ହୋଇ ଧ୍ୱଂସ ହୋଇଯାଇଥାଆନ୍ତା ନହେଲେ ଏହାକୁ ପାର୍ ହୋଇ ସବୁଦିନ ପାଇଁ ଦୂରକୁ ଚାଲିଯାଇଥାଆନ୍ତା।
ସମସ୍ତଙ୍କ ପାଇଁ ଏହା ଥିଲା ଉଦବେଗର ସମୟ।
ତେବେ ୨୦୧୪ ମସିହା ସେପ୍ଟେମ୍ବର ୨୪ ତାରିଖରେ ମଙ୍ଗଳଯାନକୁ ସଫଳତାର ସହ ମଙ୍ଗଳ ଗ୍ରହର କକ୍ଷପଥରେ ପହଞ୍ଚାଇ ଦିଆଗଲା।
ଆଜି ବି ମଙ୍ଗଳଯାନ ମଙ୍ଗଳ ଗ୍ରହ ଚାରିପଟେ ଘୂରୁଛି ଏବଂ ପୃଥିବୀକୁ ସେଠାରୁ ଫଟୋ ପଠାଇ ଚାଲିଛି।
ଏହା ହେଉଛି ମଙ୍ଗଳଯାନ ଦ୍ୱାରା ଉଠାଯାଇଥିବା ମଙ୍ଗଳ ଗ୍ରହର ଗୋଟିଏ ପ୍ରକୃତ ଚିତ୍ର।ମଙ୍ଗଳ ଗ୍ରହରେ ଆଗରୁ ଜୀବନ ଥିଲା କି ନାହିଁ ଆଉ ଏବେ ଅଛି କି ନାହିଁ, ଆମେ ସେ ବିଷୟରେ ଏଯାଏଁ ନିଶ୍ଚିତ ହୋଇନାହୁଁ। କିନ୍ତୁ ଏକଥା କ’ଣ ଆଶ୍ଚର୍ଯ୍ୟର କଥା ନୁହେଁ ଯେ ଆମେ ଏତେଦୂରରେ ଥିବା ଲକ୍ଷ୍ୟସ୍ଥଳରେ ଯାଇ ପହଞ୍ଚିପାରିଲେ?ଏବେ ସେଠାକୁ କେମିତି ମଣିଷମାନଙ୍କୁ ପଠାଇ ହେବ ସେଇ ସ୍ୱପ୍ନ ଆମେ ଦେଖିପାରିବା। ଇସ୍ରୋ ଏବେ ଗୋଟିଏ ନୂଆ ଅନ୍ତରୀକ୍ଷ ଯାନ ତିଆରି କରୁଛି, ଯେଉଁଥିରେ ମଣିଷମାନେ ବି ଅନ୍ତରୀକ୍ଷକୁ ଯାଇପାରିବେ। ଏହାର ନାଁ ହେଉଛି ଗଗନଯାନ। ଗଗନଯାନରେ ତିନିଜଣ ଲୋକ ଯାଇପାରିବେ ଏବଂ ଆସନ୍ତା ଅଳ୍ପ କିଛିବର୍ଷ ମଧ୍ୟରେ ଏହା ଯାତ୍ରା ଆରମ୍ଭ କରିବ। ତୁମେ ଏଥିରେ ଯିବାକୁ ଚାହୁଁଛ କି?
ମାଧ୍ୟାକର୍ଷଣ ଶକ୍ତି କ’ଣ?ଏହା ହେଉଛି ଗୋଟିଏ ଶକ୍ତି, ଯାହା ଦ୍ୱାରା ସମସ୍ତ ବସ୍ତୁ ପରସ୍ପରକୁ ନିଜ ନିଜ ଦିଗକୁ ଟାଣିବାକୁ ଚେଷ୍ଟା କରନ୍ତି। ଚନ୍ଦ୍ର ଓ ପୃଥିବୀ ପରସ୍ପରକୁ ଟାଣିବାକୁ ଚେଷ୍ଟା କରନ୍ତି। ସୂର୍ଯ୍ୟ ଓ ପୃଥିବୀ ମଧ୍ୟ ପରସ୍ପରକୁ ଟାଣନ୍ତି। ତେବେ, ଗୋଟିଏ ବସ୍ତୁ ଯେତିକି ଭାରୀ ହୋଇଥାଏ, ତାହାର ମାଧ୍ୟାକର୍ଷଣ ଶକ୍ତି ସେତିକି ଅଧିକ ହୋଇଥାଏ। ସେଇଥିପାଇଁ ଏଇ ପଥରଟି ଭଳି ଛୋଟ ଜିନିଷଗୁଡ଼ିକ ମାଟି ଉପରେ ଖସିପଡ଼ନ୍ତି। ପୃଥିବୀ ଅଧିକ ଭାରୀ ହୋଇଥିବାରୁ ନିଜର ଅଧିକ ମାଧ୍ୟାକର୍ଷଣ ଶକ୍ତି ଦ୍ୱାରା ପଥରକୁ ନିଜ ଆଡ଼କୁ ଟାଣିଆଣେ। ପଥରଟି ମଧ୍ୟ ପୃଥିବୀକୁ ନିଜ ଆଡ଼କୁ ଟାଣିବାକୁ ଚେଷ୍ଟା କରେ, କିନ୍ତୁ ଏହାର ମାଧ୍ୟାକର୍ଷଣ ଶକ୍ତି ଏତେ କମ୍ ହୋଇଥାଏ ଯେ ପୃଥିବୀ ବହୁତ କମ୍ ବାଟ ଘୁଞ୍ଚିଥାଏ। ଏହା ଏତେ କମ୍ ଯେ ଜମା ଜଣାପଡ଼େନାହିଁ।
କକ୍ଷପଥ କ’ଣ?ଯେତେବେଳେ ମୁଁ ଏଇ ପଥରଟିକୁ ଦୂରକୁ ଫୋପାଡ଼ିବି, ପୃଥିବୀର ମାଧ୍ୟାକର୍ଷଣ ଶକ୍ତି ସେତେବେଳେ ବି ଏହାକୁ ଟାଣୁଥିବ। କିନ୍ତୁ ଏହା କିଛିବାଟ ଯିବା ପରେ ହିଁ ତଳକୁ ଖସିପଡ଼ିବ। ଯେତେବେଳେ ମୁଁ ଏହାକୁ ଆହୁରି ଜୋରରେ ଫିଙ୍ଗିବି, ଏହା ଆଉ ଟିକିଏ ଅଧିକ ବାଟ ଯାଇ ଖସିପଡ଼ିବ। କିନ୍ତୁ ମୁଁ ଯଦି ଏହାକୁ ପ୍ରକୃତରେ ବହୁତ ବହୁତ ଜୋରରେ ଫିଙ୍ଗେ, ତାହେଲେ କ’ଣ ହେବ?
ସଠିକ ଗତିରେ ଗଲେ ପଥରଟି ପୃଥିବୀ ଚାରିପାଖେ ଘୂରି ଆସିବ ଏବଂ ସେମିତି ହିଁ ଘୂରି ଚାଲିବ। ଅର୍ଥାତ ଏହା ନିଜର କକ୍ଷପଥରେ ପହଞ୍ଚି ଯିବ। ଠିକ୍ ସେହିଭଳି ମଙ୍ଗଳଯାନକୁ ପ୍ରଥମେ ପୃଥିବୀର କକ୍ଷପଥରେ ଏବଂ ପରେ ମଙ୍ଗଳ ଗ୍ରହର କକ୍ଷପଥରେ ପହଞ୍ଚା ଯାଇଥିଲା। ମାଧ୍ୟାକର୍ଷଣ ଶକ୍ତି ଯୋଗୁଁ ଅନ୍ତରୀକ୍ଷରେ ହାଲୁକା ଜିନିଷଗୁଡ଼ିକ ଓଜନିଆ ଜିନିଷ ଚାରିପାଖେ ଘୂରିବାରେ ଲାଗନ୍ତି, ଯେମିତି କି ଚନ୍ଦ୍ର ପୃଥିବୀ ଚାରିପାଖେ ଏବଂ ପୃଥିବୀ ସୂର୍ଯ୍ୟ ଚାରିପାଖେ ଘୂରୁଥାଏ। ସାଧାରଣତଃ କକ୍ଷପଥ ହେଉଛି ଅଣ୍ଡା ଆକାରର।
ଡ୍ରୋସୋ ଗୋଟିଏ ଫଳରେ ବସୁଥିବା ମାଛି ବା ଫ୍ରୁଟଫ୍ଲାଇ। ସେ ଏବେ ସାଙ୍ଗେ ସାଙ୍ଗେ ଜନ୍ମହୋଇଛି। ସେ ତା’ର ଡେଣା ପ୍ରଥମଥର ପାଇଁ ଖୋଲିଲା। ଆଉ ତାକୁ ଜୋରରେ ଉପରତଳ କରି ଫଡ଼ଫଡ଼ କଲା, ସଠିକ ଭାବେ କହିବାକୁ ଗଲେ ସେକେଣ୍ଡକୁ ୨୨୦ ଥର!“ଆରେ ବାଃ!
ମୁଁ ତ ଉଡ଼ିପାରୁଛି!”
ଡ୍ରୋସୋ ତଳେ ପଡ଼ିଥିବା ପଚା କଦଳୀଗୁଡ଼ାକ ଆଡ଼କୁ ଅନାଇଲା, ଯେଉଁଠାରେ ସେ ଜନ୍ମ ହୋଇଛି।କି ଦୃଶ୍ୟ, ତା’ ଭଉଣୀ ଫିଲା ବି ତା’ର ଡେଣା ଖୋଜି ପାଇଗଲାଣି। “ମୁଁ କେତେ ଉପରକୁ ଉଡ଼ିପାରିବି?” ଡ୍ରୋସୋ ଭାବିଲା ଏବଂ ଆଉଟିକେ ଉଚ୍ଚରେ ଉଡ଼ିଲା।
ଫିଲାର ବି ଉପରେ ଉଡ଼ିବା ପସନ୍ଦ ଥିଲା। ହେଲେ ସେତେ ନୁହେଁ, ଯେତିକି ସେ ଦେଖେଇହେବାକୁ ଚାହୁଁଥିଲା।ଗୋଟେ ଗୋଡ଼ ଏଠି, ଦୁଇଟା ଗୋଡ଼ ସେଠି, ଆଉ ତିନିଟା ଗୋଡ଼ ଆଉ କୋଉଠି, ସେ ଅଲଗା ଅଲଗା ଢଙ୍ଗରେ ନିଜକୁ ରଖି ଦେଖୁଥିଲା।“ମୁଁ ଜଣେ ମଡ଼େଲ ହେବାକୁ ଚାହେଁ,” ଫିଲା ଘୋଷଣା କଲା।
ପରଦିନ ଡ୍ରୋସୋ ଫଳଝୁଡ଼ିର ଉପରଯାଏଁ ଉଡ଼ିକରି ଗଲା। ତା’ ପରଦିନ ସେ ଫ୍ରିଜ୍ ଉପରଯାଏଁ ଉଡ଼ିପାରିଲା।ଉଚ୍ଚକୁ, ଉଚ୍ଚକୁ, ଆହୁରି ଉଚ୍ଚକୁ ଡ୍ରୋସୋ ଉଡ଼ିଚାଲିଲା, ସେପର୍ଯ୍ୟନ୍ତ....ଛାତରେ ଧକ୍କା ଖାଇବା ଯାଏଁ। ସେଠୁ ଆଉ ଉପରକୁ ସେ ଉଡ଼ିପାରିଲା ନାହିଁ!
ଦେଖ, ଏବେ ଡ୍ରୋସୋ ଓ ଫିଲା ରିଚାର ଘର ଭିତରେ ଅଛନ୍ତି। ରିଚା ଜଣେ ମହାକାଶଚାରୀ। ଦି’ ସପ୍ତାହ ଭିତରେ ସେ ରକେଟରେ ବସି ମହାକାଶକୁ ଯିବlସେ ନିଜ ଯାତ୍ରାର ଯୋଜନା କରିବାରେ ବ୍ୟସ୍ତ ରହିଯାଇଥିଲା। ତା’ ଭିତରେ ସେ ଲକ୍ଷ୍ୟ କରିନଥିଲା ଯେ କଦଳୀଗୁଡ଼ାକ ପଚିବାରେ ଲାଗିଲାଣି।
ଡ୍ରୋସୋଠାରୁ ମହାକାଶଚାରୀ ରିଚା ସେମିତି କିଛି ଅଲଗା ନଥିଲା।ଡ୍ରୋସୋ ଭଳି ସେ ବି ଉଚ୍ଚକୁ ଉଚ୍ଚକୁ ଯିବା ପାଇଁ ଚାହୁଁଥିଲା।ମହାକାଶକୁ ଉଡ଼ିଯିବା ଥିଲା ରିଚାର ବହୁଦିନର ସ୍ୱପ୍ନ। ଆଉ ତା’ର ଏଇ ସ୍ୱପ୍ନ ସତ୍ୟ ହେବାକୁ ଯାଉଥିଲା। କେତେ ରୋମାଞ୍ଚକର ସତେ!
ରିଚା ସବୁବେଳେ ମହାକାଶ କଥା ହିଁ ଭାବୁଥିଲା। ମହାକାଶ ପୃଥିବୀଠାରୁ ଶହେ କିଲୋମିଟରରୁ ଅଧିକ ଉପରେ ଆରମ୍ଭ ହୁଏ। ସେଠାରେ ନିଃଶ୍ୱାସ ନେବାକୁ ପବନ ନଥାଏ କି ଠିଆହେବାକୁ ଭୂଇଁ ନଥାଏ। ନା ତଳ ଥାଏ ନା ଉପର!
ସବୁ ଏକାଭଳି। ସେଥିପାଇଁ ମହାକାଶରେ କିଛି ବି ତଳକୁ ଖସିପଡ଼େନାହିଁ। ରିଚାଭଳି ମହାକାଶଚାରୀମାନେ ସେଠାରେ ଭାସିବୁଲନ୍ତି।କେତେ ଆଶ୍ଚର୍ଯ୍ୟଜନକ ଜାଗା ସତରେ!
ରିଚା ସବୁବେଳେ ଭାବୁଥିଲା, “ମହାକାଶରେ ତ ଉପର ନାହିଁ କି ତଳ ନାହିଁ, ତାହେଲେ ଚଢ଼େଇମାନେ ସେଠାରେ ଉଡ଼ିବେ କେମିତି?”ଏ କଥା ଜାଣିବାପାଇଁ ଗୋଟିଏ ବାଟ ଥିଲାlସେ ସ୍ଥିର କଲା, “ମୁଁ ମହାକାଶକୁ ମୋ ସାଙ୍ଗରେ ଗୋଟେ ଚଢ଼େଇ ନେଇକି ଯିବି।”
କିନ୍ତୁ କାହାକୁ?ଗୋଟେ ପାରା?ନା, ତା’ର ବହୁତ ପର ଅଛି।ଗୋଟେ କାଉ?ବହୁତ ବଡ଼ ହୋଇଯିବ।ଗୋଟେ ଘରଚଟିଆ?ନା, ସେ ବହୁତ ଶବ୍ଦ କରେ। ଆଉ ବହୁତଗୁଡ଼ାଏ ଖାଏ।
ରିଚା ବହୁତବେଳ ଧରି ଭାବିବା ଯୋଗୁଁ ତାକୁ ଭୋକ ଲାଗିଲା। ସେ ଫଳଝୁଡ଼ି ପାଖକୁ ହାତ ବଢ଼ାଇଲା, “ଛି, ପଚାl”ଆଉ ଏତିକିବେଳେ ଗୁଣୁଗୁଣୁ କରି ଏଣେତେଣେ ଉଡ଼ିବୁଲୁଥିବା ଡ୍ରୋସୋ ଓ ଫିଲାଙ୍କ ଉପରେ ତା’ର ନଜର ପଡ଼ିଲା।“ମାଛି,” ସେ ପାଟି କରି ଉଠିଲା, “ମହାକାଶକୁ ଯିବା ପାଇଁ ସେମାନେ ବିଲକୁଲ ଠିକ୍!”
ଡ୍ରୋସୋ ଓ ଫିଲାଙ୍କୁ ରିଚା ଗୋଟିଏ କାଚଡବାରେ ଭର୍ତ୍ତି କଲା। ଡବା ଭିତରେ ସେମାନଙ୍କ ଖାଇବା ପାଇଁ କିଛି ପଚା କଦଳୀ ଚୋପା ପକାଇଦେଲା।ଏହାପରେ ସେ ଅନ୍ୟ ପଚା କଦଳୀ ଚୋପାଗୁଡ଼ାକ ଫୋପାଡ଼ି ଦେଲା ଏବଂ ନିଜ ପାଇଁ ଗୋଟେ ସ୍ୟାଣ୍ଡଉଇଚ୍ ବନେଇଲା।
ଆଜି ରିଚା ମହାକାଶକୁ ଯିବ।ଦେଖ, ତା’ ହାତରେ କ’ଣ ଅଛି!
ଫିଲା ଏବେ ମହାକାଶରେ ପ୍ରଥମ ମଡ଼େଲ୍। ମହାକାଶଚାରୀମାନେ ସେ ମହାକାଶରେ ଖାଉଥିବା ଓ ବିଶ୍ରାମ ନେଉଥିବାର ଅନେକଗୁଡ଼ିଏ ଫଟୋ ନେଲେ। ଆଉ ଡ୍ରୋସୋ?
ରିଚା ଓ ତା’ର ସାଥୀ ମହାକାଶଚାରୀମାନେ ସେ ମହାକାଶରେ କେମିତି ନିଜ ଡେଣାର ବ୍ୟବହାର କରୁଛି ତାହାକୁ ଅତି ନିକଟରୁ ଲକ୍ଷ୍ୟ କଲେ।
ଦେଖ, ଫଳରୁ ଜନ୍ମ ନେଇଥିବା ଡ୍ରୋସୋ ଚୂଡ଼ାନ୍ତଭାବେ ଉଚ୍ଚକୁ ଉଚ୍ଚକୁ ଆହୁରି ଉଚ୍ଚକୁ ଯାଉଛି। ପୃଥିବୀରେ ଥିବା ଯେକୌଣସି ମାଛିଠାରୁ ବି ଉଚ୍ଚକୁ।
ମହାକାଶରେ ଜୀବମାନେଡ୍ରୋସୋଫିଲା ହେଉଛି ଫଳରେ ବସୁଥିବା ମାଛି (ଫ୍ରୁଟଫ୍ଲାଇ)ଙ୍କର ବୈଜ୍ଞାନିକ ନାମ। ମହାକାଶକୁ ଯାଇଥିବା ପ୍ରଥମ ଜୀବ ହେଉଛି ଏହି ଫଳବାଲା ମାଛି। ଏହା ୧୯୪୭ ମସିହାରେ ଘଟିଥିଲା।ତୁମେ ଜାଣିଛ କି, ଫଳବାଲା ମାଛି ଏବଂ ମଣିଷ ଭିତରେ କିଛି କଥା ଏକା ପ୍ରକାରର ଦେଖିବାକୁ ମିଳେ?
ସେମାନେ ଆମଭଳି ମନେରଖିପାରନ୍ତି ଏବଂ ଆମଭଳି ବି ସେମାନଙ୍କର ଦେହ ଅସୁସ୍ଥ ହୁଏl ସେଇଥିପାଇଁ ବୈଜ୍ଞାନିକମାନେ ଫଳବାଲା ମାଛିକୁ ନେଇ ମହାକାଶରେ ଗବେଷଣା କରିବାକୁ ପସନ୍ଦ କରନ୍ତି।  ମାଛିକୁ ମହାକାଶକୁ ପଠାଇବା ବି ଢ଼େର ସହଜ!
ତେଣୁ ଫଳବାଲା ମାଛିକୁ ମଡ଼େଲ ଜୀବ ବୋଲି କୁହାଯାଏ।ତୁମେ ଜାଣିଛ କି, ଆଉ କେଉଁ କେଉଁ ଜୀବ ମହାକାଶକୁ ଯାଇଛନ୍ତି?
ଆଲବର୍ଟ ନାମକ ମାଙ୍କଡ଼, ଲାଇକା ନାମକ କୁକୁର, ହାମ୍ ନାମକ ସିମ୍ପାଞ୍ଜି ଏବଂ ଆରାବେଲା ନାମକ ବୁଢ଼ିଆଣୀ!
ହାଆଆଆଆଇ!
କୋଟ୍ଟାୱି ରାଜାଙ୍କୁ ନିଦ ଲାଗୁଛି । ତାଙ୍କ ମନ୍ତ୍ରୀମାନେ ଗୋଟେ ଗମ୍ଭୀର ସମସ୍ୟା ବିଷୟରେ ଚର୍ଚ୍ଚା କରୁଥିବା ବେଳେ ସେ ବିରକ୍ତ ହୋଇ ଯାଉଛନ୍ତି । ସେ ଗତକାଲି ରାତି କିମ୍ବା ତା ଆଗ ରାତି କିମ୍ବା କିମ୍ବା ଗତ ତିରିଶି ରାତି ହୋଇ ଭଲ ଶୋଇ ପାରି ନଥିଲେ । ମନ୍ତ୍ରୀ ପ୍ରତ୍ୟେକ ବାକ୍ୟ ଆରମ୍ଭ କଲାବେଳେ ରାଜା ଧ୍ୟାନ ଦେବାକୁ ବହୁତ ଚେଷ୍ଟା କରିଥିଲେ । କିନ୍ତୁ ବାକ୍ୟ ଗୁଡ଼ା ଯେ ସେତେ ଗୋଳେଇ ହେଇ ଯାଉଥିଲା !
“ଗମ୍ଭୀର ସଅଅଅମସ୍ୟାଆଆଆଆ ଟି ସମାଧାନ କରିବାବ୍ଲାବ୍ଲାବ୍ଲା ପାଇଁ ସଠିଠିଠିଠିକ କକକକକ୍ ଘରରର୍ ଘର୍ରର୍ ଘର୍ରର୍ ।”ରାଜାଙ୍କ ମୁଣ୍ଡ ନିଦରେ ଆଗକୁ ଝୁଲି ପଡ଼ିଲା । ରାଜା ନଲନ୍ ଜଣେ ଭଲ ରାଜା ଥିଲେ । କିନ୍ତୁ କିଛିସମୟ ଧରି ସେ ଦିନବେଳେ ଶୋଇବା ସମସ୍ୟାରେ ପୀଡିତ ଥିଲେ । ସେ ଦିନସାରା ରାଜ ଦରବାରରେ ହାଇ ମାରୁଥାନ୍ତି । ତେଣୁ ଲୋକେ ତାଙ୍କୁ କୋଟ୍ଟାୱି ରାଜା ଡାକିବାକୁ ଲାଗିଲେ । କାରଣ ‘କୋଟ୍ଟାୱି’ ମାନେ ତାମିଲ୍ ରେ ‘ହାଇ’ ଅଟେ ।
“ସୁଜାତା,” ଗୋଟେ ରାତି ରାଣୀଙ୍କୁ ଧୀରେ ଉଠାଇ ରାଜା ପଚାରିଲେ । “ତୁମେ କିଭଳି ସାରାଦିନ ଜାଗୃତ ଓ ସକ୍ରିୟ ରହିପାର ?”“କାରଣ ମୁଁ ରାତିରେ ଶୋଇଯାଏ” ସେ ଟିପ୍ପଣୀ କଲେ “ଆପଣଙ୍କୁ ମଧ୍ୟ ଶୋଇବା ଉଚିତ୍” ଶୋଇବା ତ ଉଚିତ୍ । କିନ୍ତୁ ତାହା କିପରି ସମ୍ଭବ ?
ସେ ତ ପୁରାଦିନ ଢୋଳେଇ ଥାନ୍ତି, ବିଶେଷତଃ ସନ୍ଧ୍ୟାରେ । କିନ୍ତୁ ରାତି ହେଉ ହେଉ ତାଙ୍କ ନିଦ ଭାଙ୍ଗିଯାଏ ଓ ସାରାରାତି ସେ ଶୋଇ ପାରନ୍ତି ନାହିଁ ।ଆରଦିନ ରାଜ ଦରବାରରେ ରାଜା ପ୍ରଧାନ ମନ୍ତ୍ରୀଙ୍କୁ ପଚାରିଲେ “ମନ୍ତ୍ରୀ ତୁମକୁ ରାତିରେ ନିଦ ନ ଲାଗିଲେ ତୁମେ କଣ କର ?”“ମୁଁ ନିଦ୍ରା ଦେବୀଙ୍କୁ ମୋତେ ଆଶୀର୍ବାଦ କରିବାକୁ ପ୍ରାର୍ଥନା କରେ,” ସେ କହିଲେ ।“ତାହା କିପରି କର ?” “ମୋ ମାଁ କହନ୍ତି ନିଦ୍ରା ଦେବୀ ଭରା ପେଟକୁ ଭଲପାନ୍ତି । ତେଣୁ ମୁଁ ମୋ ରାନ୍ଧୁଣୀଆ କୁ ରାତ୍ରିଭୋଜନ ପାଇଁ ଗରମ ଭୋଜନ ଏବଂ ମିଠା ବ୍ୟଞ୍ଜନ ରାନ୍ଧିବାକୁ କହେ । ଭୋଜନର ଦୁଇ ମିନିଟ୍ ପରେ ମୁଁ ଗାଢ଼ ନିଦରେ ଶୋଇ ଯାଏ ।”ମନ୍ତ୍ରୀ ଙ୍କର ବଡ଼ ପେଟ ଦେଖି ରାଜା ତାଙ୍କ କଥାକୁ ବିାସ କଲେ ।
ଆର୍ଥିକ ମନ୍ତ୍ରୀ ପଛରେ ରହିବାକୁ ଚାହିଁଲେ ନାହିଁ, ତେଣୁ କହିଲେ, “ମୁଁ ସବୁବେଳେ ଉଷୁମ ଦୁଧ ରେ ମହୁ ମିଶାଇ ରାତିରେ ପିଏ । ତାହା ସରଳ ଉପାୟ ଅଟେ । ରାନ୍ଧୁଣୀଆ ଆବଶ୍ୟକତା ନାହିଁ, ମୁଁ ନିଜେ ବନେଇ ପାରେ ଆଉ ମୁଁ ପ୍ରତ୍ୟେକ ରାତି ପୁରା ନଅ ଘଣ୍ଟା ଶୋଇଥାଏ ।”ଦରବାରୀ ସଂଗୀତଜ୍ଞଙ୍କୁ ଏହିସବୁ ଖାଇବା ପିଇବା କଥା ଭଲ ଲାଗିଲା ନାହିଁ । ଅଧିକା ଖାଇଲେ ସେ ଗୀତ ଗାଇପାରନ୍ତି ନାହିଁ । କିନ୍ତୁ ସେ ରାଜାଙ୍କୁ ସାହାଯ୍ୟ କରିବାକୁ ଚାହୁଁ ଥିଲେ । ତେଣୁ କହିଲେ “ରାଜା ଆମ ପରିବାରରେ ଆମେ ସବୁବେଳେ ନିଦ୍ରାଦେବୀଙ୍କୁ ସଂଗୀତ ାରା ଆମନ୍ତ୍ରଣ କରୁ । ମଧୁର ନିଲାମ୍ବରୀ ରାଗ ବୀଣାରେ ବଜେଇ ଗାଇବା .....ଆହାହା, କି ଭାଗ୍ୟ ।”
ରାଜ କବି କହିଲେ “ପାରିଜାତ ଫୁଲ ଉପରେ ଚନ୍ଦ୍ରାଲୋକ ପଡ଼ି ଅଦ୍ଭୁତ ଦିଶୁଥିବା ବେଳେ ରାତିର ମୃଦୁ ପବନରେ ବିଚରଣ କରିପାରିବା କି ଭାଗ୍ୟ । ସେ ମୁହୁର୍ତ୍ତ ର ସୁନ୍ଦରତା ଏବଂ କବିତା ମନର ସମସ୍ତ ଚିନ୍ତା ଦୂର କରିଦିଏ । ନିଦ୍ରା ଦେବୀ ଶାନ୍ତ ମନ କୁ ଭଲପାଆନ୍ତି ରାଜା ।”ରାଜ ବିଦୁଷକ କହିଲେ “କିଛି ଯଦି କାମ ଦିଏନି, ତେବେ ଗୋଟେ ଭଲ କାହାଣୀ ଆପଣଙ୍କୁ ଭଲ ନିଦ ଦେଇ ପାରିବ ରାଜା ।”
ରାଜାଙ୍କୁ ସମସ୍ତ ପ୍ରସ୍ଥାବ ଭଲ ଲାଗିଲା । “କେତେ ପ୍ରକାର ଉପାୟ ଯେ ସେ ଚେଷ୍ଟା କରିପାରିବେ, ସେ ନିଶ୍ଚିତ ଥିଲେ କୌଣସି ଗୋଟିଏ ଉପାୟ ତ ସଫଳ ହେବ ।”
ସେଦିନ ସନ୍ଧ୍ୟାରେ ରାଜ ମହଲର ରାନ୍ଧୁଣୀଆ ମାନଙ୍କୁ ବିଶେଷ ଭୋଜନ ରାନ୍ଧିବାକୁ କୁହାଗଲା । ଗରମ ଘିଅ ଭାତ, ଗରମ ସମ୍ଭର, ଆଳୁ ଭଜା, ଓଲୁଅ ତରକାରୀ, ପୋସ୍ତ କ୍ଷିରୀ ଏବଂ ଶେଷରେ ଏତେ ସବୁ ଖାଦ୍ୟ ସହଜରେ ହଜମ ହେବାକୁ ଥଣ୍ଡା ଚଲ୍ଲା । ରାଜା ଆଜି ଯେମିତି ହେଲେ ବି ଶୋଇବାକୁ ନିଶ୍ଚୟ କରିଥିଲେ ତେଣୁ ସେ ପ୍ରତ୍ୟେକ ବ୍ୟଞ୍ଜନ ଦୁଇ ଥର ଲେଖାଏ ଖାଇଲେ ।ଏ ବିରାଟ ଭୋଜନ ସାରୁ ସାରୁ ରାତି ୧୧ ବାଜିଲା । ତାଙ୍କୁ ନିଦ ଲାଗୁ ନଥାଏ । ପୁରୁଣା ଅଭ୍ୟାସ କି ଏତେ ସହଜରେ ଛାଡେ ।
ସେ ଏପଟ ଗଡି ସେପଟ ଗଡି ପ୍ରଧାନ ମନ୍ତ୍ରୀ ଉପରେ ରାଗୁଥିଲେ । କାରଣ ନିଦ୍ରା ଦେବୀଙ୍କର ଦର୍ଶନ ନଥିଲା ! !
ସେ ଭାବିଲେ, ମନ୍ତ୍ରୀ କହିବା ମୁତାବକ ସେ ଖାଇ ନାହାନ୍ତି ତେଣୁ ତାଙ୍କୁ ନିଦ ଲାଗୁ ନାହିଁ ।“ରାନ୍ଧୁଣୀଆ!
!” ସେ ପାଟି କରି ଉଠିଲେ । ନିଦରେ ଶୋଇଥିବା ରାନ୍ଧୁଣୀଆ ଧଡ ପଡ ହୋଇ ଉଠି କପଡ଼ା ପିନ୍ଧି ରାଜାଙ୍କ ଆଗରେ ହାଜିର ହେଲା ।“ଶୀଘ୍ର ମୋତେ ଗୋଟେ ବଡ଼ ଗ୍ଲାସ୍ ଭରା ମହୁ ମିଶା ଉଷୁମ ଦୁଧ ଆଣି ଦିଅ ।”
କୋଟ୍ଟାୱି ରାଜା ତାହା ଗଟ ଗଟ କରି ଏକା ନିାସରେ ପିଇ ଗଲେ । ଓହୋହୋ !
ତାଙ୍କ ପେଟ ଅସମ୍ଭବ ଭାବେ ଭରିଯାଇଥିଲା ଭୋଜନ ପରେ, ତା’ସାଙ୍ଗକୁ ବଡ଼ ଗ୍ଲାସ୍ ଦୁଧ !
ସେ ଉଠି ପାରୁ ନଥିଲେ, ହଲି ପାରୁ ନଥିଲେ, ଆଉ ଶୋଇ ତ ମୋଟେ ପାରୁ ନଥିଲେ ।‘ସଂଗୀତ ଶୁଣିଲେ କେମିତି ହୁଅନ୍ତା’ ସେ ଭାବିଲେ ।ସଂଗୀତଜ୍ଞ ମାନଙ୍କୁ ସେ ଡକେଇ ପଠାଇଲେ । ଅର୍ଦ୍ଧରାତ୍ର ସମୟରେ ଶୀଘ୍ର ଶୀଘ୍ର ଧୋତି ପିନ୍ଧି ପଗଡି ସଜାଉ ସଜାଉ ଧାଇଁ ଆସିଲେ ସେମାନେ ।
“ମୋ ପାଇଁ ନିଲାମ୍ବରୀ ବଜାଅ” ରାଜା ଆଦେଶ ଦେଲେ ।ନିଶବ୍ଦ ରାତିରେ ମଧୁର ସଂଗୀତ ଶୁଣି ରାଜା ଆସ୍ତ ହେଲେ । କି ଭାଗ୍ୟ !କିନ୍ତୁ କୋଡ଼ିଏ ମିନିଟ୍ ପରେ ଠିକ୍ ରାଜା ଶୋଇବାକୁ ଯାଉଥିବା ବେଳେ ହଠାତ୍ ଗୋଟେ ବଡ଼ ଶବ୍ଦ ଶୁଣି ଚମକି ପଡ଼ିଲେ । ବୀଣା ବାଦକ ବୀଣା ବଜାଉ ବଜାଉ ନିଦ ସମ୍ଭାଳି ନ ପାରି ବୀଣା ଉପରେ ପଡ଼ିଗଲା ।
ନିଦୁଆ ସଂଗୀତଜ୍ଞ ମାନେ ପୁଣି ସଂଗୀତ ଆରମ୍ଭ କଲେ ମାତ୍ର କେତେବେଳେ ରାଗ ଖରାପ ତ ଆଉ କେତେବେଳେ ସର ଖରାପ ଏହିପରି ଗୋଟିଏ ପରେ ଗୋଟିଏ ଭୁଲ କର୍କଶ ଗୀତ ବଜାଉ ଥିଲେ । ନିଦ୍ରା ଦେବୀ ସେ କର୍କଶ ଗୀତ ଶୁଣି ଦୌଡି ପଳାଇଲେ । ରାଜା ପୁଣି ବିରକ୍ତ ହୋଇ ଉଠି ବସିଲେ ।ସେ ବିଦୁଷକ କଥା ମନେ ପକାଇ ତାକୁ ଡାକି ପଠାଇଲେ ।“ମୋତେ ଗୋଟେ କାହାଣୀ ଶୁଣାଅ” କହିଲେ ରାଜା ।
ରାଜା ବିରକ୍ତ ହୋଇ ଶୋଇଯିବେ ଭାବି ବିଦୁଷକ ଲମ୍ବା କାହାଣୀ ଗୋଟେ ଶୁଣାଇବାକୁ ଲାଗିଲା । କିନ୍ତୁ ରାଜା ତ ମୋଟେ ଖୁସି ହେଲେନାହି ବରଂ ସେ ବାରମ୍ବାର ପଚାରିବାକୁ ଲାଗିଲେ, “ଠିକ୍ ଅଛି ଠିକ୍ ଅଛି କାହାଣୀ ଶେଷରେ କଣ ହେଲା କୁହ ?”ନିଦ୍ରା ଦେବୀ ଧୌର୍ଯ୍ୟହୀନତା ମୋଟେ ପସନ୍ଦ କରନ୍ତି ନାହିଁ ତେଣୁ ସେ ସେଠାରୁ ପଳାଇଗଲେ । ଘଣ୍ଟାକ ପରେ ବିଦୁଷକ ଜଣକ ଗଳା ବସି, ଥକି ଯାଇ କାହାଣୀ ଶେଷ କରି ନିଦୁଆ ଆଖି ନେଇ ଘରକୁ ଫେରିଗଲେ । ଆଉ ରାଜା ?
ସେ ତ ଏବେମଧ୍ୟ ଶୋଇପାରି ନଥିଲେ । ସେ ରାଣୀଙ୍କୁ ଉଠାଇ ବୁଲିକି ଆସିବାକୁ ଅନୁରୋଧ କଲେ ରାଣୀ ବିରକ୍ତ ହୋଇ ରାଜି ହେଲେ ଯିବାକୁ ।
“କେବଳ ମଲ୍ଲୀ ବଗିଚା ଯାଏଁ ଠିକ ଅଛି ?
ତା’ପରେ ମୁଁ ଫେରି ଆସି ଶୋଇବି ।”ରାଣୀ ରାଜା ଚନ୍ଦ୍ରାଲୋକ ରେ ପକ୍ଷୀଙ୍କର ସର ଶୁଣୁ ଶୁଣୁ ରାଜମହଲ ର ଚାରିପଟର ବଗିଚା ରେ ବୁଲିଲେ । ରାଜା ଶାନ୍ତି ଅନୁଭବ କଲେ ଏବଂ ଫେରିଯାଇ ଶୋଇବାକୁ ଭାବିଲେ ।ଶାନ୍ତ ନିଶବ୍ଦ ରାତିରେ ସେ ଶୋଇବାକୁ ଉଦ୍ୟମ କରୁଥିବା ବେଳେ ତାଙ୍କ ପେଟ କଡ଼ ମଡ଼ ହେଲା । ସଂଗୀତ, କାହାଣୀ, ପବନ, ଏବଂ ଭ୍ରମଣ ତାଙ୍କୁ ଭୋକିଲା କରିଥିଲା !
ଏଥର ରାଣୀ ପୁରା ଜିମା ନିଜ ହାତକୁ ନେଲେ । ଏକ ଛୋଟ ଗ୍ଲାସ୍ ଦୁଧ ପାଇଁ ଆଦେଶ ଦେଲେ ଏବଂ ରାଜାଙ୍କ ଗୋଡ ଘଷି ଦେବାକୁ ଜଣକୁ ଡକେଇଲେ । ଅଳ୍ପ ସମୟ ମଧ୍ୟରେ ରାଜା ଶୋଇଗଲେ ତେବେଯାଇ ରାଜ ମହଲର ଲୋକ ଶାନ୍ତିରେ ନିାସ ନେଲେ ।
ପ୍ରତିଦିନ ଏହି କ୍ରମ ଚାଲିଲା । କ୍ରମେ ରାଜା ଶୀଘ୍ର ଶୋଇବାକୁ ଲାଗିଲେ । ଦୁଇ ସପ୍ତାହ ପରେ ସେ ଦେଖିଲେ ିତୀୟ ଗ୍ଲାସ୍ ଦୁଧ ପିଇବା ପରେ ପରେ ସେ ଶୋଇଯାଉଛନ୍ତି । ଆଉକିଛି ସପ୍ତାହ ପରେ ଭ୍ରମଣ କରିବା ମାତ୍ରେ ସେ ଶୋଇଯାଉଛନ୍ତି । ମାସେ ପରେ ବିଦୁଷକର କାହାଣୀ ତାଙ୍କୁଶୁଆଇ ଦେଲା । ଏବଂ ଶେଷରେ, ସେ ରାତ୍ରିଭୋଜନ ସାରିବା ମାତ୍ରେ ହିଁ ଶୋଇ ପାରିଲେ । ଅଧିକାଂଶ ଦିନ ସେ ସକାଳେ ଉଠି ସତେଜ ଅନୁଭବ କରୁଥିଲେ ଓ ଫୁର୍ତ୍ତୀ ରେ ଚାଲୁଥିଲେ ଏବଂ ସମସ୍ତଙ୍କୁ ଦେଖି ଆନନ୍ଦରେ ହସୁଥିଲେ ।
କିନ୍ତୁ ସେ ରାନ୍ଧୁଣୀଆ, ସଂଗୀତଜ୍ଞ, ବିଦୁଷକ, ମାଲିଶ ବାଲା, ଏବଂ ରାଣୀଙ୍କ କଥା କଣ ?
ସେମାନେ ସାରା ରାତି ରାଜାଙ୍କ ସେବାରେ ଜଗି ରହୁଥିଲେ । କେଜାଣି କେବେ ରାଜା ଉଠି ତାଙ୍କୁ ଡାକିବେ । ସେମାନେ ନିଦ୍ରା ଅଭାବରେ ଥକି, ସାରାଦିନ ବିରକ୍ତ ହୋଇ ରହୁଥିଲେ । ତା’ସାଙ୍ଗକୁ ତାଙ୍କ ପାଇଁ ଅପେକ୍ଷା କରୁଥିବା ତାଙ୍କ ପରିବାର ଲୋକ - ରାନ୍ଧୁଣୀଆ ର ସ୍ତ୍ରୀ, ସଂଗୀତଜ୍ଞ ର ପୁଅ, ବିଦୁଷକ ର ଭାଇ, ମାଲିଶ ବାଲା ର ବାପା, ରାଣୀଙ୍କ ପରିଚାରିକା, ପରିଚାରିକାର ସାମୀ, ସାମୀର ଭାଇ, ଭାଇର ସାଙ୍ଗ ସାଙ୍ଗ ର ମାଆବାପା.......ପୁରା ସହର ରାତିରେ ଉଠି ବସିଥିଲା ।ରାଜା ନିଦ୍ରା ହୀନ ଲୋକଙ୍କୁ ଦେଖି ବ୍ୟସ୍ତ ଥିଲେ । ସମସ୍ତଙ୍କ ପାଇଁ ଅଲଗା ଅଲଗା ସମାଧାନ ତ ସେ କରିପାରିବେନି । ତେଣୁ ତାଙ୍କ ରାଜ ପୁରୋହିତଙ୍କୁ ସମସ୍ୟାର ସମାଧାନ ମାଗିଲେ । ପୁରୋହିତ ଜାଣନ୍ତି ଏହା ଏକ ବିରାଟ ସମସ୍ୟା । “ଆଜିଠାରୁ ସମସ୍ତଙ୍କୁ ଟାଉନ୍ ହଲ୍ କୁ ପନ୍ଦର ଦିନ ଯାଏଁ ଡାକିବାକୁ ପରାମର୍ଶ ଦେଲେ । ସେମାନଙ୍କୁ ସନ୍ଧ୍ୟାରେ ଉଷୁମ ଜଳରେ ସ୍ନାନ କରି ରାତ୍ରୀ ଭୋଜନ ସାରି ଆସି ଉପସ୍ଥିତ ହେବାକୁ କହିଲେ । ମୁଁ ନିଦ୍ରା ଦେବୀଙ୍କୁ ସମସ୍ତଙ୍କୁ ଏକା ସଙ୍ଗେ ଆଶୀର୍ବାଦ କରିବାକୁ ପ୍ରାର୍ଥନା କରିବି ।”
ଘୋଷଣା ହେବା ମାତ୍ରେ ସହରର ସମସ୍ତ ଲୋକ ଏକତ୍ରୀତ ହେଲେ । ସମସ୍ତେ ଖୁସି ଥିଲେ ଯେ ତାଙ୍କର ନିଦ୍ରାହୀନ ରାତି ଗୁଡ଼ିକର ଅନ୍ତ ହେବାକୁ ଯାଉଛି । ପୁରୋହିତ ନିଦ୍ରା ଦେବୀଙ୍କୁ ପ୍ରସନ୍ନ କରିବାକୁ ମନ୍ତ୍ର ପଢ଼ିବାକୁ ଲାଗିଲେ ।
କିଛି ସମୟ ପରେ ଲୋକଙ୍କ ମଧ୍ୟରୁ ଜଣେ ନବଜାତ ଶିଶୁ ର ମାଁ ଯିଏ ସବୁଠୁଁ ବେଶୀ ନିଦୁଆ ଥିଲା ସେ ହାଇ ମାରିଲା । ତାକୁ ଦେଖି ତା’ଛୁଆ ହାଇ ମାରିଲା । ତାଙ୍କ ଦୁଇଜଣଙ୍କୁ ଦେଖି ଛୁଆର ବାପା ହାଇ ମାରିଲା । ସଂଗୀତଜ୍ଞ ମଧ୍ୟରୁ ଜଣେ ରାଗାଳାପ ଛାଡ଼ିଦେଇ ହାଇ ମାରିଲା । ବେଳକୁ ତା’ଚାରିପଟ କୋଡ଼ିଏ ଲୋକ ହାଇ ମାରିଲେ । ତାପରେ ତାଙ୍କର ପଡ଼ୋଶୀ ହାଇ ମାରିଲେ । ଏବଂ ସେଠାରେ ଉପସ୍ଥିତ ସମସ୍ତ ଲୋକଙ୍କ ମଧ୍ୟରେ ହାଇ ମାରିବା ତରଙ୍ଗ ଭଳିଆ ପ୍ରସାରିତ ହୋଇଗଲା ।
ନିଦ୍ରା ଦେବୀ ପ୍ରସନ୍ନ ହୋଇ ଉଠିଲେ । ଏତେଜଣଙ୍କ ହାଇ ମାରିବାଶକ୍ତି ଯୋଗୁଁ ସେ ଆଉ ଦୂର ରହିପାରିଲେ ନାହିଁ । ଶୀତଳ ପବନ ନେଇ ସହର ଆଡ଼କୁ ଧାଇଁ ଆସିଲେ ।ସେହି ରାତିଠାରୁ ସେ କୋଟ୍ଟାୱି ରାଜାର ରାଜ୍ୟରେ ଲୋକଙ୍କୁ ସଦା ଆଶୀର୍ବାଦ କଲେ । ପ୍ରତ୍ୟେକ ରାତି ସେ ଆଶୀର୍ବାଦ କରନ୍ତି ।
ଗୋଟିଏ ରୁଟି I
ମୂଷା ରୁଟି ଦେଖିଲା I
ମୂଷା ଭାବିଲା ଖାଇବି ?
ନା ଘରକୁ ନେଇଯିବି ?
ଦଉଡ଼ିରେ ବାନ୍ଧିଲା ଏବଂ ଟାଣିଲା Iରୁଟି ହଲିଲା ନାହିଁ I
ଟିକିଏ ଖାଇଲି ଭଲ ଲାଗିଲା I
ଆଉ ଟିକିଏ ଖାଇଲି I
ଟିକିଏ-ଟିକିଏ କରି କରି ଏତେଖାଇଦେଲି ଯେ ପେଟ…..
ମଣି ସ୍କୁଲ୍ ବ୍ୟାଗ୍ ଟିକୁ କଫି ଟେବୁଲ୍ ଉପରେ ରଖି କୁନ୍ଥେଇଲା। ତା’ର କାନ୍ଧରେ ତ ବ୍ୟ  ଥା ହେଉଥିଲା କିନ୍ତୁ ତା’ଠୁ ବେଶୀ ତା’ମୁଣ୍ଡ ବ୍ୟଥା ହେଉଥିଲା। ଆଜି ପୁରାଦିନ ଟା ବ୍ୟସ୍ତ ଥିଲା।ତା’ବେକରେ ଝୁଲୁଥିବା ତାବିଜ ଥରେ ଚମକିଲା।"ମଣିକାନ୍ତନ୍, ତୁମ ସ୍କୁଲ୍ ବ୍ୟାଗ୍ କୁ ଯେଉଁଠି ରଖିବା କଥା ରଖ," କଫି ଟେବୁଲ୍ କହିଲା।"ସତରେ, ମଣିକାନ୍ତନ୍" ସ୍କୁଲ୍ ବ୍ୟାଗ୍ ମଧ୍ୟ ସମ୍ମତ ହେଲା "ମୁଁ ଏଠି ରଖିବା ଜିନିଷନୁହେଁ। ମୁଁ ତ କହୁଛି ତୁମ କୋଠରୀରେ ଗୋଟେ ଭଲ ଜାଗାରେ ମୋତେ ରଖ।"
ମଣି ଜାଣେ ଯୁକ୍ତି କରି ଲାଭ ନାହିଁ। ସେ ବ୍ୟାଗ୍ ଟିକୁ ଉଠାଇ ନିଜ କୋଠରୀ ଆଡକୁ ଗୋଡ ଘୋଷାଡି ଘୋଷାଡି ଚାଲିଲା। ଟେବୁଲ୍ ଉପରେ ବ୍ୟାଗ୍ ଟିକୁ ରଖିଲା, ଗୋଡରୁ ଜୋତା କାଢି ଫୋପାଡିଲା, ଏବଂ ଖଟ ଉପରେ ଗଡିଗଲା। ସେ କୁନ୍ଥାଉ ଥାଏ।  "ଦେହ ଭଲ ଲାଗୁନି କି ମଣିକାନ୍ତନ୍?"
କୋଠରୀ ପଚାରିଲା।"ମୁଁ ଭଲ ଅଛି। ମୋତେ କିଛି ପଚାର ନାହିଁ।" ମଣି ତାର ତାବିଜ କୁ ବେକ ପଛପଟକୁ ବୁଲାଇ ଦେଲା। ସେ ତ ତାକୁ ଆବର୍ଜନା ରେ ଫିଙ୍ଗିଦେବାକୁ ଚାହୁଁଥିଲା। ଘରର ଜିନିଷ ତା’ଉପରେ ଗୋଇନ୍ଦାଗିରି ତ କରିବେ କିନ୍ତୁ କଥା ତ କହି ପାରିବେନି।  "ତୁମେ ଦୁଇ ଥର କୁନ୍ଥେଇଲ।" ସନ୍ଦେହ ଭରା ଥିଲା କୋଠରୀର ସ୍ୱର।"କଣ ତୁମ ମୁଣ୍ଡ ବ୍ୟଥା ହେଉଛି?
""ମୋତେ ଏକଲା ଛାଡିଦିଅ।" ମଣି କହିଲା, ଏବଂ ଟିକେ ସମୟ ଚୁପ୍ ରହି, ପୁଣି କହିଲା "ହଁ""ଆହା, ଆହା। ବଡ କଷ୍ଟ ଲାଗୁଛି ଶୁଣି ମଣିକାନ୍ତନ୍।" କୋଠରୀ ସହାନୁଭୂତି ଦେଖାଉଥିଲା। "ମୁଁ ତୁମ ମା’ଙ୍କୁ ଜଣେଇଦେଲି। ତୁମକୁ ବୋଧେ ଭୋକ ଲାଗୁଛି, ତେଣୁ ତୁମକୁ ମୁଣ୍ଡ ବ୍ୟଥା ହେଉଛି। ପକୁଡି ଏବଂ ଗରମ ଚା ଖାଇବ?"
ଚା ଏବଂ ପକୁଡି ତ ଠିକ ଅଛି, କିନ୍ତୁ ମଣି ଚାହୁଁ ନ  ଥିଲା ତା’ମୁଣ୍ଡ ବ୍ୟଥା ବିଷୟରେ ଆମ୍ମାକୁ କହି କୋଠରୀ କିଛି ଠିକ୍ କରିନି। ସେ ବର୍ତ୍ତମାନ ଚିନ୍ତା କରିବେ।"ଠିକ ଅଛି""ବଢ଼ିଆ। ମୁଁ ରୋଷେଇଘର କୁ କହି ଦେଇଛି। ମଣିକାନ୍ତନ୍ ତୁମ ଜୋତା କୁ ଜୋତା ସ୍ଟାଣ୍ଡ୍ ରେ ରଖ।"  "ହଁ" କହିଲା ଜୋତା ସ୍ଟାଣ୍ଡ୍, "ମୋ ପାଖେ ଅନେକ ଖାଲିସ୍ଥାନ ଅପେକ୍ଷା କରୁଛି ତୁମ ପାଇଁ।"ମଣି ଭାବୁଥିଲା ସେ ଉଠି ପଡ଼ିବ, କିନ୍ତୁ ଉଠି ପାରୁ ନ ଥିଲା। ସେ ଏତେ ଥକି ଯାଇଥିଲା। ସେ ଟିକେ ଶୋଇ ପାରନ୍ତା କି।"ଅପେକ୍ଷା କରୁଛି" କହିଲା ଜୋତା ସ୍ଟାଣ୍ଡ୍।ମଣି ଆଖି ବୁଜି ଆନନ୍ଦପୁରମ୍ ବିଷୟରେ ଭାବୁଥିଲା। ଆମ୍ମା ତାକୁ ଗାଁ କହୁଥିଲେ କିନ୍ତୁ ମଣି ପାଇଁତାହା ଘର ଥିଲା।
ଗାଁ ର ତାଳ ଗଛର ଧିରେ ଝୁଲିବା ଏବଂ ଅସୀମ ଗୋଲାପିନୀଳ ଆକାଶ ର ସୁନ୍ଦର ଦୃଶ୍ୟ ସେ ମନେ ପକାଇଲା।  ସକାଳର ମୃଦୁ ପବନ କୋଇଲା ଚୁଲୀ ଉପରେ ରନ୍ଧା ହେଉଥିବା ପରଠା ର ବାସନା ବୋହି ନେଇ ଆସେ। ଶୀତଦିନ ଗୁଡ଼ିକ ସବୁଠୁଁ ବଢ଼ିଆ। ପ୍ରକୃତିର ଥଣ୍ଡା ପବନ ସ୍ମାର୍ଟ୍ ସହରର ଏୟାର୍ କଂଡିସନ୍ ର ଥଣ୍ଡା ପବନ ଠାରୁ ଲକ୍ଷ ଗୁଣ ଭଲ।
ନାହିଁ, ରୁହ, ବର୍ଷା ଋତୁ ଟା ବେଶୀ ଭଲ!
ସେ ବଡ଼ ବଡ଼ ପାଣି ଠୋପା ଟୁପୁର୍ ଟାପୁର୍ ପେରିୟାର୍ ନଦୀରେ ପଡ଼ିବା ଦେଖିବାକୁ ଏତେ ମନମୋହକ ଲାଗେ।ଓହୋ, ନଦୀ କୁଳ ରେ ବସିବାକୁ ସେ କେତେ ଭଲ ପାଉ ଥିଲା। କେତେ ନିସ୍ତବ୍ଦ, କେତେ ଶାନ୍ତ ପରିବେଶ। ସବୁକିଛି ଆଗ ଭଳିଆ ହୋଇଯାନ୍ତା।
"ଅପେକ୍ଷା କରୁଛି" କହିଲା ଜୋତା ସ୍ଟାଣ୍ଡ୍।ମଣି ଦୀର୍ଘଶ୍ୱାସ ଛାଡ଼ି ଉଠି ବସିଲା।  କାମ କରିବାକୁ ଦିଆଯାଉଥିବା ଉପଦେଶ ନେଇ ସେ କେବେ ଦୁଃଖିତ ହୁଏ ନାହିଁ କିନ୍ତୁ ଆଜି ତ ସୀମାପାର ହୋଇଗଲା। ଏହା ତ ପୁରା ଗୋଟେ ବନ୍ଦୀ ହେଲାଭଳିଆ ଏବଂ କେହି ଏପରିକି ଆମ୍ମା, ମଧ୍ୟ ବୁଝନ୍ତି ନାହିଁ। ମଣି ଜୋତା କୁ ସ୍ଟାଣ୍ଡ୍ ରେ ରଖି ରନ୍ଧାଘର ଆଡକୁ ଗଲା।ସେ ନିଜେ ପକୁଡି ଗରମ କଲା, ଫୁଡ଼ଜିନି ଚା ବନେଇଲା। ଚା ର ସ୍ୱାଦ ପୁରା ମେସିନ୍ ର ଚା ଭଳିଆ ହୋଇଥିଲା।"ଚା ତୋତେ ଭଲ ଲାଗିଲା ତ ମଣିକାନ୍ତନ୍?"
ଫୁଡ଼ଜିନି ପଚାରିଲା।"ଗାଈ ର ମୁତ୍ର ଭଳିଆ ଭଲ ଥିଲା""ଧନ୍ୟବାଦ"
ମଣି ର ତାବିଜ ବାଜିଲା। ତା’ମା ଆସିଲେ। ସେ ତା ଦେହ ବିଷୟରେ ପଚାରିବାକୁ ଆସିଥିଲେ।  ମୁଣ୍ଡ "ତୁମବ୍ୟଥା କେମିତି ଅଛି କାଣ୍ଣା?"
ତାଙ୍କ ସ୍ନେହଭରା କଥା ଶୁଣି ମଣି କୁ ଦୁଃଖ ଲାଗିଲା।    "ମୁଣ୍ଡ ବ୍ୟଥା ଠିକ୍ ଅଛି ଆମ୍ମା। ତୁମ କାମ କେମିତି ଅଛି?
""ବଢ଼ିଆ। ଏହା ମୋର ଆନନ୍ଦପୁରମ୍ ର ପୁରୁଣା କାମ ଭଳିଆ ଜମା ନୁହେଁ।"  ତୋର ଦିନ, କେମିତି ଥିଲା କାଣ୍ଣା?
""ବଢ଼ିଆ।"
ଆମ୍ମା ଏତେ କଷ୍ଟ କରନ୍ତି, ଏତେ ଲମ୍ବା ସମୟ କାମ କରନ୍ତି, ତା’ପାଇଁ ଏତେ ଚିନ୍ତା କରନ୍ତି, ତା’ର ଏତେ ଯତ୍ନ ନିଅନ୍ତି। ସେ ତା’ର ମା, ସେ ହିଁ ତା’ର ବାପା, ପୁରା ଦୁନିଆରେ ସେ ହିଁ ତା’ର ପରିବାର ଅଟନ୍ତି। ତା’ର ସାହାସ ହେଉ ନ ଥିଲା ତାଙ୍କୁ ସତ କହିବାକୁ। "ମୋ ଦିନ ବଢ଼ିଆ ଥିଲା।""ସତ କହୁଛ ମଣି?
ତୋ ସ୍କୁଲ୍ ବ୍ୟାଗ୍ ମୋତେ କହିଲା ତୋତେ ସ୍କୁଲ୍ ପଧାନ ଅଧ୍ୟାପକ ପାଖକୁ ପଠା ଗଲା, କଣ ପାଇଁ ପଠା ଗଲା?
""କିଛି ନାହିଁ।""ମଣି?
""କିଛି ନାହିଁ!
ତୁମେ ସ୍କୁଲ୍ ବ୍ୟାଗ୍ କୁ ପଚାରି ପାର।ତାକୁ ତ ଲାଗେ ତାକୁ ସମସ୍ତ କଥା ଜଣା।""ମଣି କଣ ହେଲା?
ଶୁଣ, ତୁମେ କାହିଁକି ଦର୍ପଣ ପାଖକୁ ଯାଉନ?"
ମୁଁ ତୁମକୁ ଦେଖିବାକୁ ଚାହେଁ।ସମସ୍ୟା ଯାହାକିଛି ଅଛି ଆମେ ତାର ସମାଧାନ ବାହାର କରି ପାରିବା।
"ନାହିଁ, ଆମେ ସମାଧାନ କରି ପାରିବା ନାହିଁ।" ମଣି ର ଆଖିରେ ପାଣି ଜମିବାକୁ ଲାଗିଲା। ସେ ବହୁତ ଚେଷ୍ଟା କଲା ଲୁହ କୁ ଆଖିରେ ହିଁ ଚାପି ରଖିବାକୁ କିନ୍ତୁ ତାହା ପେରିୟାର୍ ନଦୀ ରେ ବର୍ଷା ଭଳିଆ ବରଷି ବାକୁ ଲାଗିଲା। ସେ ଜାଣେ ଘର ତା’ମାକୁ ତା କାନ୍ଦିବା କଥା କହିଦେବ। ସେ ଯାହାକିଛି କରେ ତା’ଉପରେ ଦୃଷ୍ଟି ରଖାଯାଏ ଏବଂ ସବୁକିଛି ଜଣେଇ ଦିଆଯାଏ। ସେ ଜାଣେ ସବୁକିଛି ତା’ଭଲ ପାଇଁ କରାଯାଉଛି ଏବଂ ସେ ଜାଣେ ଆମ୍ମା ତାକୁ ବହୁତ ଭଲପାଏ, କିନ୍ତୁ ବେଳେବେଳେ ସେ ଚାହେଁ ସବୁକିଛି --- ସେ ତା’ତାବିଜ କୁ ମୁଠିରେ ଧରି ଏତେ ଯୋରରେ ଟାଣି ଦେଲା ଯେ ହାର ଟା ହିଁ  ଛିଣ୍ଡି ଗଲା। ମଣି ତାବିଜ କୁ ଆବର୍ଜନା ରେ ଫିଙ୍ଗି ଦେଲା, ତାବିଜ ର ପାଟିକରିବା କୁ ଧ୍ୟାନ ନ ଦେଇ ଘରୁ ବାହାରକୁ ଚାଲିଗଲା।ମଣି ଜାଣି ପାରିଲା ନାହିଁ ସେ କେତେ ସମୟ ଦୌଡିଲା କିମ୍ବା କେଉଁଠି କୁ ଗଲା ବା ପ୍ରକୃତରେ ତା’ର କଣ ହେଲା।
ତାବିଜ ର ସଞ୍ଚାଳନ ବିନା ସେ ଜାଣି ପାରିଲା ନାହିଁ ସେ କେଉଁଠିକୁ ଯାଉଛି। କିନ୍ତୁ ସହରର ତୀବ୍ରବୁଦ୍ଧି ଉପକରଣ ସେ ହଜିଯାଇଛି ବୋଲି ଜାଣିଦେଲେ ଏବଂ ସମ୍ପୃକ୍ତ ଅଧିକାରୀଙ୍କୁ ସୂଚିତ କରିଦେଲେ। ମଣିର ମା ତାକୁ ଘର କୁ ଫେରାଇ ଆଣିଥିବା ପୋଲିସ କୁ ଧନ୍ୟବାଦ ଜଣେଇଲେ। ମଣି ମା’ଙ୍କଠାରୁ ତାବିଜ ନେଲା। ସେ ଲଜ୍ଜିତ ଥିଲା କିନ୍ତୁ ଫେରି ଆସିଛି ତାହା ପାଇଁ ଆନନ୍ଦିତ ଥିଲା। "ମୁଁ କିଛି ଯୋଜନା ପରିବର୍ତ୍ତନ କରିଛି," ମା କହିଲେ। "ମଣି ଆଜିଠାରୁ ଏ ଘର ତୁମକୁ ଅଧିକ ଏକାନ୍ତତା ଦେବ କିନ୍ତୁ ଏହା ତୁମ ଭଲ ପାଇଁ ହେବ।""ମୁଁ ଜାଣେ" ମଣି ଧିରେ କହିଲା।"ତାହାହେଲେ ତୁମ ଛୋଟ ଅଭିଯାନ ର ଅନୁଭବ କେମିତି ରହିଲା?
"ମଣି ଥରି ଗଲା। ରାସ୍ତାଘାଟ ଲୋକଙ୍କ ଦ୍ୱାରା ଭରିଥିଲା କିନ୍ତୁ ସବୁକିଛି ଅଲଗା ଥିଲା।ସେମାନେ  ସମସ୍ତେ... ଅଚିହ୍ନା ଥିଲେ। ତାବିଜ ପିନ୍ଧିବା ବେଳେ ରାସ୍ତାଘାଟ ସେହି  ଲୋକଙ୍କ  ଦ୍ୱାରା ଭରି ରହୁଥିଲା ଯାହାଙ୍କୁ ସେ ଜାଣିଥିଲା। ତାଙ୍କ ନାମ, ସେ କି ସଙ୍ଗୀତ ଶୁଣିବାକୁ ପସନ୍ଦ କରନ୍ତି, କିଏ ତାଙ୍କର ସାଙ୍ଗ ଅଟନ୍ତି, ଏବଂ ଏ ଭଳିଆ ଅନେକ ମଜା କଥା ସେ ଜାଣି ପାରୁଥିଲା।
ତାବିଜ ବିନା ରାସ୍ତା ପାର୍ କରିବା ଭଳି ସହଜ କାମ ମଧ୍ୟ କଷ୍ଟକର ହୋଇଗଲ। "ମଣିକାନ୍ତନ୍ ବର୍ତ୍ତମାନ ତୁମେ ରାସ୍ତା ପାର୍ କରିପାର," ଏହା କହିବାକୁ କେହି ନ ଥିଲା।ଏବଂ ତାକୁ କେହି ଚିହ୍ନି ନ ଥିଲେ ମଧ୍ୟ। ସେ ଯେତେବେଳେ ମିସନ୍ ମୌତ୍ ସିନେମାର ପୋଷ୍ଟର୍ ଆଗ ଦେଇ ଯାଉଥିଲା, ସିନେମାର ନାୟକ ବିକ୍ରମ୍ ସାତ କହିଲା: "ହେ ମଣିକାନ୍ତନ୍ ତୁମେ ଫାଇଟିଂଗ୍ ସିନେମା ପସନ୍ଦ କର କି?"
କିନ୍ତୁ ତା’ପାଖରେ ଯଦି ତାବିଜ ଥାନ୍ତା, ବିକ୍ରମ୍ କହିଥାନ୍ତା "ହେ ମଣିକାନ୍ତନ୍, ତୁମକୁ ଦେଖି ଭଲ ଲାଗିଲା ବନ୍ଧୁ, ଆସ କଥାହେବା।"
ତାବିଜ ବିନା ପ୍ରତ୍ୟେକ ବସ୍ତୁ ପଥର ଭଳି ଜୀବନହୀନ ଲାଗୁ ଥିଲା।
"ମୁଁ ଭି ସେୟା ଭାବୁଥିଲି," ହସୁ ହସୁ କହିଲେ ମା।  "ତ ମଣି ବର୍ତ୍ତମାନ ତ ତୁମେ ବୁଝିଯାଇଥିବ ତାବିଜ ବିନା ତୁମେ ଘର ଛାଡ଼ି ଯିବା ନ ଥିଲା ?
ଆମେ କେତେ ଚିନ୍ତିତ ଥିଲୁ!
""ମୁଁ ବହୁତ ଦୁଃଖିତ ମୁଁ ନିୟମ ଭାଙ୍ଗିଲି ଆମ୍ମା।""ତାହା କିଛି ବଡ଼ କଥା ନୁହେଁ କଣ୍ଣା। କିନ୍ତୁ ତୁମେ ବର୍ତ୍ତମାନ ବଡ଼ ପିଲା ହୋଇଗଲ। ତୁମକୁ ଅଧିକ ପରିପକ୍ୱ ହେବାକୁ ପଡ଼ିବ। ଏଠି ଆମ ଜୀବନ ବହୁତ ଆନନ୍ଦରେ ଅଛି ନା?
"ମଣି ଆନନ୍ଦପୁରମ୍ ବିଷୟରେ ଭାବୁଥିଲା। ଆନନ୍ଦପୁରମ୍ ରେ ତ ତାବିଜ ବେକାର କିଛି କାମ ରେ ଲାଗିବନି। ବୋଧହୁଏ ତାହା ସେତେ ଭଲ ଜିନିଷ ନୁହେଁ। ସେ ସମ୍ମତ ଥିଲା।ତା’ମା ବହୁତ ସ୍ନେହୀ ଥିଲେ। ସେ ନିଜେ, ମାନେ ନିଜ ହାତରେ ରାତ୍ରୀ ଭୋଜନ ରାନ୍ଧିଲେ, ଫୁଡ୍ ଜିନି ଖାଲି ଟିକେ ସାହାଯ୍ୟ କଲା।
ତାପରେ ସେ ଖୀର ପିଉଥିବା ବେଳେ ତାକୁ କାହାଣୀ ପଢ଼ି ଶୁଣେଇଲେ। ପରେ ସେ ତାକୁ ବିଛଣାରେ ଶୁଆଇ, ତା କପାଳ ରେ ଶୁଭ - ରାତ୍ରି ଚୁମ୍ବନ ଦେଲେ ଏବଂ ତାଙ୍କ ତାବିଜ କୁ ତା ତାବିଜ ସାଥେ ଛୁଆଁଇଲେ। ସେ ଜାଣି ପାରୁଥିଲା ଆମ୍ମା ବହୁତ ଥକିଯାଇଛନ୍ତି।"ଶୁଭ ରାତ୍ରି, ଆମ୍ମା।""ଶୁଭ ରାତ୍ରି, କଣ୍ଣା।"
"ଶୁଭ ରାତ୍ରି, ମଣିକାନ୍ତନ୍, ଶୁଭ ରାତ୍ରି ଆମ୍ମା," ଘର ଧିରେ ଧିରେ କହିଲା। "ଶାନ୍ତି ରେ ଶୋଇଯାଅ, ମୁଁ ତୁମକୁ ଓଡଶ କାମୁଡି ବାକୁ ଦେବିନି।"
ଇଣ୍ଟର୍ନେଟ କଥା ତୁମ ଆଲାର୍ମ୍ ଘଡି ଜାଣେ କି ତୁମର କାଲି ପରୀକ୍ଷା ଅଛି ବୋଲି?
ସେ ତୁମକୁ ସକାଳେ ଉଠି ଅନ୍ତିମ ଥର ପଢ଼ିବା ପାଇଁ ଆଲାର୍ମ୍ ଲଗାଇବାକୁ ସ୍ମରଣ କରାଏ କି?
ତୁମେ ଯଦି କୈଣସି ସ୍ଥାନକୁ ଯାଉଛ ଏବଂ ରାସ୍ତା ଭୁଲିଗଲ ତେବେ କଣ ତୁମ ଜୋତା ତୁମକୁ ଗୋଟେ ପରେ ଗୋଟେ ନିର୍ଦେଶ ଦିଏ କି ?
ନା ବିଲକୁଲ୍ ନୁହେଁ। ଆଜି ଆମେ ଘେରି ହୋଇ ରହିଥିବା ଅଧିକତର ଜିନିଷ କେବଳ ବସ୍ତୁ ଅଟନ୍ତି। ସେମାନେ ତୁମ ବିଷୟରେ କିମ୍ବା ଘରର ଅନ୍ୟ ଜିନିଷ ବିଷୟରେ କିଛି ଜାଣନ୍ତି ନାହିଁ।ଘଡି କେବଳ ଘଡି ଅଟେ। ରେଡିଓ କେବଳ ରେଡିଓ ଅଟେ।ଘଡି ଜାଣେ ନାହିଁ ରେଡିଓ କଣ କରେ ଏବଂ ରେଡିଓ ଜାଣେ ନାହିଁ ଘଡି କଣ କରେ। ସେମାନେ ତୁମ ସାଥେ ବା ଅନ୍ୟ ଲୋକଙ୍କ ସାଥେ କିମ୍ବା ପୃଥିବୀର ଅନ୍ୟ କୌଣସି ବସ୍ତୁ ସହିତ ସମ୍ପୃକ୍ତ ନୁହନ୍ତି।କିନ୍ତୁ ଏହି ସବୁ ବଦଳିବ। ବହୁତ ଶୀଘ୍ର ମନୁଷ୍ୟ ଦ୍ୱାରା ତିଆରି ସମସ୍ତ ଜିନିଷ ପରସ୍ପର ସମ୍ବଦ୍ଧ ହେବେ। ତାଙ୍କ ଚାରିପଟେ କଣ ହେଉଛି ସେମାନେ ଜାଣିପାରିବେ। ସେମାନେ ଚାଲାକ ହେବେ। ସେମାନେ ତଥ୍ୟ ଆଦାନ ପ୍ରଦାନ କରିପାରିବେ ଏବଂ ତୁମର ଆବଶ୍ୟକତାକୁ ଆହୁରି ଭଲଭାବେ ବୁଝି ପାରିବେ। ଠିକ୍ ଅଦୃଶ୍ୟ ଟେଲିଫୋନ୍ ନେଟୱାର୍କ ଭଳିଆ ଯେତେବେଳେ ବସ୍ତୁ ପରସ୍ପର ସମ୍ବଦ୍ଧ ହେବେ ଏବଂ ପରସ୍ପର ସହିତ ସମ୍ପର୍କ ରଖିବେ, ଆମେ କହିପାରିବା ଆମର ବସ୍ତୁର ଇଣ୍ଟର୍ନେଟ ଅଛି।ଯଦି ତୁମେ ତୁମ ଇଛା ଅନୁଯାଇ କରିପାରିବ, ତେବେ ତୁମେ ସ୍ମାର୍ଟ୍ ସିଟି ନା ଆନନ୍ଦପୁରମ୍ ରେ ରହିବାକୁ ଚାହିଁବ?
କାହିଁକି?
କଣ ହେବ ଯଦି ସବୁଜିନିଷ କଥା କହିବାକୁ ଆରମ୍ଭ କରିଦେବେ?ତୁମ ଘରେ କିମ୍ବା ତୁମ ଶ୍ରେଣୀ ରେ ଥିବା ଜିନିଷଗୁଡିକୁ ଗଣ (କବାଟ, ଚେୟାର୍,ଘଡି, ରେଡିଓ, ବହି, ପ୍ରଭୃତି)। ସଂଖ୍ୟା ଦେଖି ଆଶ୍ଚର୍ଯ୍ୟ ହେଉଛ କି?
କଳ୍ପନା କରି ଦେଖା ଯଦି ସେମାନେ ସମସ୍ତେ ଦେଖି ପାରନ୍ତେ, ଶୁଣି ପାରନ୍ତେ ଏବଂ କଥା କହି ପାରନ୍ତେ। ତୁମ ଜୀବନ କିପରି ବଦଳି ଯାନ୍ତା?
ନୀଳ ଆକାଶ ଓ ଶାନ୍ତ ସ୍ଥିର ପାଣି - ସମୁଦ୍ରରେ ବୁଡ଼ିବାକୁ ଏକ ଉତ୍ତମଦିନ!
ଆମେ ଛୋଟ ଡଙ୍ଗା ରେ ବାହାରିଲୁ, କରିବାକୁ ଏକ ବଡ଼  ସାହାସିକ ଅଭିଯାନ!
ଆମେ ଯେତେବେଳେ ବୁଡ଼ିବା ସ୍ଥାନ କୁ ପହଞ୍ଚିଲୁ, ଧ୍ୟାନପୂର୍ବକସମସ୍ତ ଉପକରଣ - କୁ ଆମେ ପରଖି ନେଲୁଏବଂ ବୁଡାଳି ପୋଷାକ ପିନ୍ଧି ମୁହଁରେ ମାସ୍କ୍ ଲଗାଇ ନେଲୁ।
ଆମେ ପାଣି ଭିତରକୁ ଯିବାମାତ୍ରେ ୟେଲୋବେକ୍ ଫୁସିଲିଏରସ୍  ମାଛ ଦଳ ଆମର ସ୍ୱାଗତ କଲେ।
ଏହି ବିରାଟ ପ୍ରବାଳ ରେ କେତେ ପ୍ରକାରର ପ୍ରାଣୀ ଥିଲେ: ଓରିଏଣ୍ଟାଲ୍ସ୍ୱିଟଲିପ୍ସ, ପ୍ୟାରଟ୍ ଫିସ୍, ବ୍ୟାଟ୍ ମାଛ ଏବଂ ସୁନ୍ଦର ଡିଜାଇନବାଲା ନୁଡିବ୍ରାଞ୍ଚ ଥିଲେ। *ଯେଉଁ ପ୍ରାଣୀ ଗୁଡ଼ିକ ନାମ ବିଶିଷ୍ଠ ରୂପରେ ଦର୍ଶାଯାଇଛି ତାଙ୍କବିଷୟରେ ଅଧିକ ଜାଣିବାକୁ ହେଲେ ବହିର ପଛଭାଗକୁ ଯାଇ ପଢ଼।
ଏହି ଟ୍ରମ୍ପେଟ୍ ମାଛ ନିଜ ରଙ୍ଗକୁ ପରିବର୍ତ୍ତନ କରି ୟେଲୋ ଟେଙ୍ଗ୍ ଦଳ ସାଥିରେ ମିଶିଯିବାକୁ ଚେଷ୍ଟା କରୁଥିଲା, କିନ୍ତୁ ତୁମେ ତାକୁ ସହଜରେ ଚିହ୍ନି ପାରିବ ନୁହେଁ କି?
ଲାୟନ୍ ଫିସ୍ ଠାରୁ ଆମେ ଦୂରତା ରଖିବା ହିଁ ଉଚିତ୍ମାନିଲୁ। ତା’ଉପର ପିଠିର କଣ୍ଟା ଗୁଡ଼ିକ ବହୁତ ବିଷଭରା ହୋଇଥାଏ!
ଏହି କ୍ଲାଉନ୍ ଫିସ୍ ସି ଅନେମୋନ୍  ଙ୍କୁ ସାବଧାନତା ସହକାରେ ତାଙ୍କ ଘରକୁ  ପହଞ୍ଚାଇଲେ, ଶେଷରେ କିନ୍ତୁ ମୋତେକିଛି ଫଟୋ ତୋଳିବାକୁ ଛାଡ଼ିଦେଲେ।
ଗୋଟେ ହନିକମ୍ବ ମୋରେ ଈଲ୍ ତା’ଦାନ୍ତ କୁ କ୍ଲିନେର୍ ୱ୍ରାସେସ୍ଦ୍ୱାରା ସଫା କରାଉଥିବା ଆମେ ଦେଖିଲୁ ଏବଂ ଆଉ କିଛି ଆମକୁମଧ୍ୟ ଘଷିଦେବାକୁ ଆସିଲେ!
ସେଠାରେ ଟ୍ରିଗାର୍ ଫିସ୍ ଏବଂ ସମୁଦ୍ର ଅର୍ଚିନ୍ସ୍ ମଧ୍ୟ ଥିଲେ।ଆମେ ତ ଏକ କୋରାଲ୍ ଗ୍ରୁପର୍ ଏବଂ ଏକ ରିଫ୍ ଅକ୍ଟୋପସ୍ ଲୁଚକାଳିଖେଳିବା ଦେଖିଲୁ।
ଅକ୍ଟୋପସ୍ ଖେଳ ଜିତିଗଲା। ସେମାନେ ଛଦ୍ମବେଶ ଧରିବାରେ କୁଶଳ ଅଟନ୍ତି।ପାଇପ୍ ଫିସ୍ ମଧ୍ୟ ଛଦ୍ମବେଶ ଧରିବାରେ ମହାନ ଅଟନ୍ତି। ଏହି ଚିତ୍ରରେତୁମେ ଦୁଇଟା ଘୋସ୍ଟ ପାଇପ୍ ଫିସ୍ କୁ ଦେଖି ପାରୁଛ କି?
ସମୁଦ୍ର ତଳ ରେ ବିଶ୍ରାମ କରୁଥିବା ଦୁଇଟି ୱାଇଟ୍  ଟିପ୍ ରୀଫ୍ ଶାର୍କ୍ କୁ ଆମେ ଦେଖିଲୁ। ସେମାନେ ମୋଟେ ହାନିକାରକ ନୁହନ୍ତି, ତେଣୁ ଆମେ ପହଁରି ତାଙ୍କ ପାଖକୁ ଯାଇ ଦେଖିଲୁ।
ଆମେ ଏହି ହକ୍ସ୍ ବିଲ୍ ଟର୍ଟଲ୍  କୁ କିଛି ଦୂର ଅନୁସରଣ କଲୁ, ସେ ତା’ଭୋଜନ ସକାଶେ ଏକ ଭଲ ସମୁଦ୍ର ସ୍ପନ୍ଜ୍ ଖୋଜୁଥିଲା।
ଆମେ ଡଙ୍ଗା ରେ ଚଢ଼ିବାକୁ ବାହାରିଲାବେଳେ ଗୋଟେ ମାନ୍ତା ରେ  କୁ ଦେଖି ରୋମାଞ୍ଚିତ ହୋଇ ଉଠିଲୁ। ସେ ପାଣିରେ ‘ଉଡ଼ିଲା’ ଭଳିଆ ଲାଗୁଥିଲା ଏବଂ ଦୁଇଟି ରେମୋରା ମାଛ ତା’ସାଥିରେ ସାଥିରେ ପହଁରିକି ଯାଉଥିଲେ।
ଏବଂ ଯେତେବେଳେ ସମୁଦ୍ରରେ ଆଉ କିଛି ଦେଖିବାକୁ ମିଳିବ ନାହିଁ ଏହା ଭାବୁଥିଲୁ, ଠିକ୍ ସେତିକିବେଳେ ଆମେଗୋଟେ ଡ଼ୁଗୋଙ୍ଗ କୁ ସମୁଦ୍ର ଘାସ ଚରୁଥିବା ଦେଖିବାକୁ ପାଇଲୁ।
କି ଅଦ୍ଭୁତ ଅନୁଭବ!
ଆଉଥରେ ଏହି ଅନୁଭବ ପାଇବାକୁ ମୁଁ ଆତୁର!
କୋରାଲ୍ (ପୋହଳା)  ସହସ୍ରାଧିକଏଲଗି (ଶିଉଳି) ବାସ କରି ତାଙ୍କୁ ବଢ଼ିବାକୁ ଶକ୍ତି ଦେଇଥାନ୍ତି। ଏମାନଙ୍କର ବାହ୍ୟ ଆବରଣ ଶକ୍ତ ହୋଇଥାଏ ଏବଂ ଏମାନେ ବିଭିନ୍ନ ଆକାରରେ ବଢ଼ିଥାନ୍ତି।  ପ୍ଲାଙ୍କଟନ୍  ଅନେକ ସମୁଦ୍ର ପ୍ରାଣୀଙ୍କର ମୁଖ୍ୟ ଖାଦ୍ୟ ଅଟେ। ଏହା ଏଲଗି,କୀଟାଣୁ, ଛୋଟ ପଶୁ, ବଡ଼ ପଶୁର ଅଣ୍ଡା ଏବଂ ଲାର୍ଭା ପ୍ରଭୃତି ସମୁଦ୍ର ପ୍ରବାହ ରେପ୍ରବାହିତ ହୋଇଥାଏ। ଫିଏଦର୍ ସ୍ଟାର୍ସ୍ଉଦ୍ଭିଦ ଭଳିଆ ଦେଖାଯାନ୍ତି, କିନ୍ତୁ ପ୍ରକୃତରେସେମାନେ ପ୍ରାଣୀ ଅଟନ୍ତି। ସେମାନେ ତାଙ୍କ ପର - ଭଳିଆ ‘ହାତ’ ଭାସୁଥିବା ପ୍ଲାଙ୍କଟନ୍ ଧରିଖାଇବାକୁ ବ୍ୟବହାର କରନ୍ତି।
ପେର୍ରୋଟ୍ ଫିସ୍ଙ୍କର ଶକ୍ତ ଦାନ୍ତ ଥାଏ ଯାହା ଶୁଆ ପକ୍ଷୀ ରଥଣ୍ଟ ଭଳିଆ ଦେଖାଯାଏ, ଯାହାଦ୍ୱାରା ସେମାନେ ଶକ୍ତ ପ୍ରବାଳ ରୁ ଶିଉଳି କୁରାମ୍ପି ଖାଇବାରେ ସକ୍ଷମ ହୋଇଥାନ୍ତି। କେତେକ ମାଛ ତ ପ୍ରବାଳ ଖଣ୍ଡ କୁ ମଧ୍ୟ ଖାଇବାରେସଙ୍କୋଚ କରନ୍ତି ନାହିଁ। ପରେ ସେମାନେ ତାକୁ ସୁକ୍ଷ୍ମ ବାଲି ଭାବେ ମଳ ତ୍ୟାଗ କରନ୍ତି ଯାହାବୋହି ଆସି ସୁନ୍ଦର ଧଳା ସମୁଦ୍ର ତଟ ରେ ପରିଣତ ହୋଇଥାଏ। କ୍ଲାଉନ୍ ଫିସ୍ ଏବଂସି ଆନେମୋନସ୍ମିଳିମିଶି ବାସକରନ୍ତି ଏବଂ ପରସ୍ପର କୁ ସାହଯ୍ୟ କରନ୍ତି। କ୍ଲାଉନ୍ ଫିସ୍  ଆନେମୋନସ୍ କୁ ତାଙ୍କ ତନ୍ତୁ କୁସଫା କରିବାରେ ଏବଂ ତାଙ୍କ ଖାଇବା ପାଇଁ ଅନ୍ୟ ମାଛ କୁ ପ୍ରୋଲୋଭିତ କରିଆଣିବାରେ ସାହଯ୍ୟ କରିଥାନ୍ତି। ବଦଳରେ ଆନେମୋନସ୍ କ୍ଲାଉନ୍ ମାଛ କୁ ନ ମାରି ତାଙ୍କବିଶାକ୍ତ ଭରା ତନ୍ତୁ ଭିତରେ ଲୁଚିବାକୁ ଅନୁମତି ଦେଇଥାନ୍ତି।କ୍ଲିନର ୱ୍ରସେସ୍ ଛୋଟ ଛୋଟ ମାଛ ଅଟନ୍ତିଯାହା ବଡ଼ ମାଛର ମୃତ ଚର୍ମ ଏବଂ ତାଙ୍କ ଉପରେ ବଢ଼ୁଥିବା ପରଜୀବ ଖାଇ ତାଙ୍କୁ ସଫା ରଖନ୍ତି।ବଡ଼ ମାଛ ୱ୍ରସେସ୍ ଙ୍କୁ ତାଙ୍କ ରଙ୍ଗ ଦେଖି ଏବଂ ସେମାନେ ଯେଭଳିନୃତ୍ୟ କଲା ଭଳିଆ ଗତି କରନ୍ତି ତାହା ଦେଖି ଚିହ୍ନି ଥାନ୍ତି।
ରୀଫ୍ ଅକ୍ଟୋପସ୍ନିଜ ରଙ୍ଗ ଏବଂ ପ୍ରକୃତିବଦଳି ଶତ୍ରୁଙ୍କ ଠାରୁ ଲୁଚି ପାରେ। ଏହା ପ୍ରବାଳ ର ଗର୍ତ୍ତ ଗୁଡ଼ିକମଧ୍ୟରେ ନିଜ ବାସ ସ୍ଥାନ ବନାଏ କିମ୍ବା ବାଲିରେ ନିଜକୁ ପୋତିଦିଏ। ଘୋସ୍ଟ ପାଇପ୍ ଫିସ୍ଯୋଡ଼ି ରେ, ନିଜ ମୁଣ୍ଡ ତଳକୁ ପୋତି ସମୁଦ୍ର ଘାସକିମ୍ବା ପ୍ରବାଳ କିମ୍ବା ଫିଏଦର୍ ସ୍ଟାର୍ସ୍ ମଧ୍ୟରେ ଲୁଚିକି ଦେଖାଯାନ୍ତି। ରିଫ୍ ଅକ୍ଟୋପସ୍ଭଳିଆ ଏହା ମଧ୍ୟ ନିଜ ରଙ୍ଗ ବଦଳି ପରିବେଶ ସାଥିରେ ପୁରାପୁରି  ମିଶି ହୋଇଯାଏ।  ୱାଇଟ୍ଟିପ୍ ରିଫ୍ ଶାର୍କ୍ର ପତଳା ଶରୀର,ଚୌଡ଼ା ମୁଣ୍ଡ, ଏବଂ ପିଠି ଓ ଲାଞ୍ଜ ଉପରେ ଧଳା ରଙ୍ଗର ଚିହ୍ନ ଥାଏ। ସେମାନେ ରାତିରେ ଶିକାରକରନ୍ତି ଏବଂ ଦିନବେଳେ ଅଧିକାଂଶ ସମୟ ଶୋଇଥାନ୍ତି।
ହକ୍ସବିଲ୍ ଟର୍ଟଲ୍ର ଚେପଟା ଶରୀର, ଦନ୍ତୁରିତ ଆବରଣଏବଂ ଚିଲ ରଥଣ୍ଟ ଭଳିଆ ଦିଶୁଥିବା ଏକ ବକ୍ର ଧାରୁଆ ପାଟି ଥାଏ। ମାନ୍ତା ରେସ୍ ବିରାଟ ମାଛ ଯାହାରବଡ଼ ବଡ଼ ପକ୍ଷୀର ଡେଣା ଭଳିଆ ଡେଣା ଥାଏ। ଏହି ବିରାଟ ଡେଣା ସାହାଯ୍ୟରେ ତାର ପାଣିରେ ପହଁରିବା ବହୁତ ଆକର୍ଷଣୀୟ ଦୃଶ୍ୟ ହୋଇଥାଏ। କିଛି କିଛି ମାନ୍ତାରେସ୍  ର ଗୋଟିଏ  ଡେଣା ଅଗ ଠାରୁ ଦ୍ୱିତୀୟ ଡେଣାର ଅଗ ମଧ୍ୟରେଦୂରତା ୨୩ ଫୁଟ୍ ଯାଏଁ ହୋଇଥାଏ!
ଦୁଗୋଙ୍ଗ୍ଏକ ଶାକାହାରୀ ସ୍ତନ୍ୟପାୟୀ ସାମୁଦ୍ରିକ ପଶୁ ଅଟେ।ଏହାର ପ୍ରିୟ ଖାଦ୍ୟ ସମୁଦ୍ରର ଘାସ ଅଟେ ଯାହା ସେ ତାର ବିଶେଷ - ଆକୃତିର ପାଟିରେ ଚରିଥାଏ। ଦୁଗୋଙ୍ଗ୍ କୁ ସମୁଦ୍ରର ଗାଈ ମଧ୍ୟ କୁହାଯାଏ।
ସକାଳୁ ସକାଳୁ ଦାନା ଖୋଜି ଖୋଜିଚଢ଼େଇ ଉଡ଼ନ୍ତି ଆକାଶରେକହିଲ ଥରେ ତ କିଏସେ ଧରିଛିସୁଆଦିଆ ପୋକ ଥଣ୍ଟରେ?
ରଙ୍ଗବେରଙ୍ଗର କେତେ ପ୍ରଜାପତିଉଡ଼ି ବୁଲୁଛନ୍ତି ସୁନ୍ଦରକହିଲ କିଏ ସେ ଦିଶେ ନୂଆ ନୂଆଗୋଟିଏ ରଙ୍ଗରେ ମନୋହର?
ଦଳଦଳ ହୋଇ ଉଡ଼େ କେତେ ଗୁଡ଼ିଖୁସିରେ ଝୁଲନ୍ତି ଘୂରି ଘୂରିଗୋଟିଏ ଖାଲି ଯା ସଭିଠୁଁ ଅଲଗାଦେଖ ଥରେ ତୁମେ ଭଲକରି।
ବଡ଼ ଛୋଟ କେତେ ଚାରିକୋଣିଆଗୋଟିଏ ଜାଗାରେ ଏକାଠିଗୋଟିଏ ରହିଛି ସବୁଠୁ ଅଲଗାକୋଉଠି ଲୁଚିଛି ଏଠି ନା ସେଠି?
ସବୁଜ ପତର ଭିତରେ ଝାଙ୍କବଡ଼, ପୁରୁଣା ଏ ଗଛକୁ ଦେଖଗୋଟିଏ ଡାଳରେ ଲାଗିଛି ରଙ୍ଗଭଲକରି ତାକୁ ଖୋଜିକି ରଖ।
ଉଡୁଛି ଜାହାଜ ଆକାଶ ବୁକେସଳଖ ଚିହ୍ନଟି ବନାଇ ଶେଷେସେଥିରୁ ଗୋଟିଏ ଟିକେ ଅଲଗାଘିରି ଘିରି ଲାଞ୍ଜ ଭଳିଆ ଦିଶେ।
କିଚିରିମିଚିରି କେତେ ଜାତି ପକ୍ଷୀବସିଛନ୍ତି ସବୁ ଏକ ଧାଡ଼ିରେଗୋଟିଏ କାହିଁକି ମଉନ ରହିଛିକିଏ ସେଇ ପକ୍ଷୀ କହିଲ ଥରେ?
ଚକମକ ହୋଇ ଚମକେ ବାଦଲନୀଳ ଆକାଶର ଆଢ଼ୁଆଳରେଗୋଟିଏ ସେଥିରୁ ବରଷିବ ଭାବେକାହାକୁ ନଡରି ତାର ମନରେ।
ଲମ୍ବା ଦିନଟିଏ ବିତିଗଲା ଏବେରାତି ଆସିଗଲା ଥିରିଥିରିଗଳିସାରା ବତୀ ଚୁପଚାପ ଥିଲେକିଏ ସେ ଜଳିଲା ସୂରୁଜ ପରି?
ସୂର୍ଯ୍ୟ ବାହାରିଲେ ଶୁଏ ବାଦୁଡ଼ିରାତିରେ ସଭିଏଁ ଶୋଇଲେ ଉଠେଆସ ଖୋଜିବା ସେ ଅଜବ ଜୀବରାତିରେ ଓଲଟା, ଅଦ୍ଭୁତ କେତେ!
ଅନ୍ତରୀକ୍ଷ ସାରା କେତେ ଯେ ଗ୍ରହଚକମକ ଭରା ଆଲୁଅରେଖୋଜିବା ସେଥିରୁ ଅଲଗା ଗୋଟିକୁଘେରା ଅଛି ଯାର ଚାରିପାଖରେ।
ମୁଁ କାରିଗର।କାରିଗରମାନେ କୋଠାର ନକ୍‌ସା ତିଆରି କରନ୍ତି। ପୁଣି କୋଠା ତିଆରି ବି କରନ୍ତି।ସେମାନଙ୍କୁ ମଧ୍ୟ ମୋ ଭଳି କୋଠା ଓ ଘର ତିଆରି କରିବାକୁ ଭଲ ଲାଗେ।ସେଇଥିପାଇଁ ମାଆ ମତେ ଟିକି କାରିଗର ବୋଲି କହେ।
ଘର ତିଆରି ପାଇଁ ତ ସବା ଆଗ ଜାଗା ଦରକାର ହୁଏ।
ଘର ତ କୋଉଠି ବି ହେଇ ପାରିବ, ଗଛଭର୍ତ୍ତି ଜଙ୍ଗଲରେ,ଅତି ଗରମ ମରୁଭୂମିରେବହୁତ ଉଚ୍ଚା ପାହାଡ଼ ଉପରେ।
ବରଫ ଘେରା ଜାଗାରେବହୁତ ବର୍ଷା ହେଉଥିବା ସନ୍ତସନ୍ତିଆ ଜାଗାରେ,ଗୋଟେ କାଦୁଆ ସବୁଜ ଗାଆଁକିମ୍ବା ଗୋଟେ ବହୁତ ଉଚ୍ଚା ସହର ଶେଷ ଜାଗା ହେଇପାରେ।
ଘର ଭିତରେ ବି ଘରଟିଏ ହେଇପାରେ।
ଘରଟିଏ ତିଆରି କରିବା ପାଇଁ କେତେଗୁଡ଼ିଏ ଜିନିଷ ଦରକାର।ସେଇ ଜିନିଷ ସବୁ ପାଇବା ପାଇଁ ତୁମକୁ ଚାରିପଟକୁ ଦେଖିବାକୁ ପଡ଼ିବ।ଜଙ୍ଗଲରେ ଗଛ ଅଛି। ପାହାଡ଼ରେ ପଥର ଅଛି। ଉତ୍ତରମେରୁରେ ବରଫ ଅଛି।ଗାଆଁରେ ମାଟି, ଚାଳ ଛପର ପାଇଁ ଛଣ ଓ ବାଉଁଶ ଅଛି। ସହରରେ ଇଟା, ସିମେଣ୍ଟ,ଷ୍ଟିଲ୍ ଓ କାଚ ମିଳେ।
ଘରଟିଏ ରେ ସବୁ ପ୍ରକାର ଜିନିଷ ଲାଗେ।ଘରଟି ତିଆରି କରିବା ପୂର୍ବରୁ ତୁମକୁ ଜାଣିବାକୁ ହେବ ଯେତୁମେ ଏଠି କ’ଣ କରିବାକୁ ଚାହୁଁଛ।
ବରଫ ତିଆରି ‘ଇଗ୍‌ଲୁ’ ଘର ତୁମକୁ ଉଷୁମ ରଖିବ।ଗଡ଼ାଣିଆ କାଠ ବା ପଥର ଛାତରୁ ବର୍ଷା ପାଣି ଓ ବରଫ ସହଜରେ ଗଡ଼ିଯାଏ।ଖୁଣ୍ଟ ଓ ପଶୁମାନଙ୍କର ଛାଲରୁ ତିଆରି ଆମେରିକା ଆଦିବାସୀମାନଙ୍କର ଘର‘ଟିପି’ ନରମ ଲାଗେ ଓ ଥଣ୍ଡାରୁ ରକ୍ଷାକରେ। ସେଗୁଡ଼ିକ ବାନ୍ଧି ଯେକୌଣସିଜାଗାକୁ ନେଇହୁଏ।ବାଉଁଶ ଖୁଣ୍ଟ ଉପରେ ତିଆରି ‘ମଞ୍ଚାଘର’ ତୁମକୁ ପାଣିଠାରୁ ଦୂରରେ....
... ଏବଂ ଜଙ୍ଗଲି ପଶୁମାନଙ୍କଠାରୁ ମଧ୍ୟ ଦୂରରେ ରଖେ।
ଜାଗା ଓ ଜିନିଷପତ୍ର ମିଳିଗଲା ପରେ, ତୁମେ ଘର ତିଆରି ଆରମ୍ଭ କରିପାରିବ।
ତୁମ ଘରର ଆକାର ପ୍ରକାର ବିଭିନ୍ନ ଭାବରେ ହୋଇପାରେ।ଛୋଟିଆ ଗୋଲ ମାଟି ତିଆରି ଚାଳଛପର ଘର।ବହୁତ ଉଚ୍ଚ ଆକାଶକୁ ଛୁଇଁଲାଭଳି ଗଗନଚୁମ୍ବୀ କୋଠା।ଓଲଟା ଆଇସ୍‌କ୍ରିମ୍ କୋନ୍ ଭଳି ତଳ ଆଡ଼କୁ ଗଡ଼ାଣିଆ ଘର ଟିପି।କେକ୍ ଭଳି ଗୋଲ ମଙ୍ଗୋଲିଆ ଲୋକଙ୍କର ୟର୍ଟ।ଅଧା ପେଣ୍ଡୁ ପରି ଇଗ୍‌ଲୁ।ବଡ଼ ବଡ଼ ରାଜମହଲ ଭଳି ........ବଡ଼ ଅକ୍ଷରରେ ଲେଖା ଘର ଗୁଡ଼ିକ ବିଷୟରେ ଅଧିକ ଜାଣିବା ପାଇଁ ପୁସ୍ତକର ପଛଭାଗ ଦେଖ।
... ମହଲ!
କିମ୍ବା ମୋ ଘର ଭଳି କୌତୁକିଆ ଘର।କିନ୍ତୁ ସବୁଠୁ ସୁନ୍ଦର ଘର...
... ଘର ବୋଲି ତାକୁ କହିବା ଯେଉଁଠି ପରିବାରଟିଏ ଥାଏ!
ପୃଥିବୀର ବିଭିନ୍ନ ପ୍ରକାର ଘର ୟର୍ଟ (Yurt) : ଏହା ମଙ୍ଗୋଲିଆରେ ଦେଖାଯାଏ।ଏଗୁଡ଼ିକ କାଠ ର ଫ୍ରେମ୍ ଏବଂ ମୋଟା ମସିଣାରେ ତିଆରି।ୟର୍ଟର ବିଭିନ୍ନ ଅଂଶ ଖୁବ୍ ହାଲୁକା ହୋଇଥିବାରୁ ଘୋଡ଼ା ବାୟାକମାନଙ୍କ ଦ୍ୱାରା ଗୋଟେ ସ୍ଥାନରୁ ଅନ୍ୟସ୍ଥାନକୁ ନେଇହୁଏ। ଟିପି (Teepee) : ଏଗୁଡ଼ିକ ଲମ୍ବା ଖୁଣ୍ଟ ଓ ପଶୁମାନଙ୍କ ଛାଲରୁ ତିଆରି ଉତ୍ତର ଆମେରିକାର ସମତଳ ଅଞ୍ଚଳ ଆଦିବାସୀମାନଙ୍କର ଘର। ଏହା ୟର୍ଟ ଭଳି ଗୋଟିଏ ସ୍ଥାନରୁ ଅନ୍ୟ ସ୍ଥାନକୁ ବୁହା ହୋଇ ଯାଇପାରେ।
ଟୋଡା ଡୋଗଲ୍ (Toda Dogle) : ଟୋଡ଼ା ଆଦିବାସୀ ମାନଙ୍କର ଏହା ବାଉଁଶ, ସରୁକାଠ ଓ ଛଣ ତିଆରି ଅଧା ଢୋଲକି ଭଳି ଦିଶୁଥିବା ଘର। ଏହାର ଦୁଆର ମୁହଁ ଖୁବ୍ ଛୋଟିଆ, ଲୋକ ଗୁରୁଣ୍ଡି ଗୁରୁଣ୍ଡି ଭିତରକୁ ଯାଆନ୍ତି। ଏହି ଘର ବଣୁଆ ପଶୁଙ୍କ ଦାଉରୁ ରକ୍ଷା କରିଥାଏ। ଟୋଡ଼ା ଲୋକମାନେ ଦକ୍ଷିଣ ଭାରତର ନୀଳଗିରି ପାହାଡ଼ିଆ ଅଞ୍ଚଳରେ ବାସ କରନ୍ତି। ଇଗ୍‌ଲୁ (Igloo) : ତୁମେ ଜାଣିଥିଲ କି ବଡ଼ ବଡ଼ ବରଫ ଇଟାରେ ତିଆରି ଘର ତୁମକୁ ଉଷୁମ ଦେଇପାରେ ?
ଅତି କମ୍‌ରେ ବାହାରର - ୪ ୦ ଡିଗ୍ରୀ ତାପମାତ୍ରାରେ ବି ଇଗ୍‌ଲୁ ଭିତରେ ଉଷୁମରେ ଆରାମରେ ତୁମେ ରହିପାରିବ। ଏହି ଇଗ୍‌ଲୁ ଘର କାନାଡ଼ାର ଉତ୍ତରମେରୁ ଏବଂ ଗ୍ରୀନ୍‌ଲାଣ୍ଡର ‘ଥୁଲେ’ ଠାରେ ଦେଖିବାକୁ ମିଳେ। ଷ୍ଟିଲ୍ଟ ବା ମଞ୍ଚାଘର (Stilts) : ଇଏ କି ବିଚିତ୍ର ପ୍ରକାର ଘର। ଖୁବ୍ ଛୋଟ। ବାଉଁଶର ଖୁଣ୍ଟ ଉପରେ ତିଆରି ଏହି ଘର ଥଣ୍ଡା ରଖିବାରେ ସାହାଯ୍ୟ କରେ। ସନ୍ତସନ୍ତିଆ ଜମି ଓ ବଣୁଆ ପଶୁଙ୍କ ଦାଉରୁ ଏହା ରକ୍ଷା କରିଥାଏ। ସାଧାରଣତଃ ଏହା ଦକ୍ଷିଣପୂର୍ବ ଏସିଆରେ ଦେଖିବାକୁ ମିଳେ।
ସୋନୁର ପେଟ କାଟୁଥିଲା।
ତୁମେ କଣ ଖାଇଲ?
ମା ପଚାରିଲେ|
ସୋନୁ କହିଲା, 'ମୁଁ ଗଣନା ଅଭ୍ୟାସ କରୁଥିଲି।'
କ’ଣ?
’ମା ପଚାରିଲେ।
ମୁଁ ଗୋଟେ ବିସ୍କୁଟ ଖାଇଲି |
ତା’ପରେ ମୁଁ ଦୁଇଟି ବିସ୍କୁଟ ଖାଇଲି |
ତା’ପରେ ମୁଁ ତିନୋଟି ବିସ୍କୁଟ ଖାଇଲି |
ପରବର୍ତ୍ତୀ ସମୟରେ ମୁଁ ଚାରିଟି ଖାଇଲି |
ଶେଷରେ ମୁଁ ପାଞ୍ଚଟି ଖାଇଲି |
‘ଏବଂ ତା’ପରେ ବିସ୍କୁଟର ପ୍ୟାକେଟ୍ ଖାଲି ହୋଇଗଲା!’
ସୋନୁ କେତେ ବିସ୍କୁଟ ଖାଇଲେ?
ଅର୍ଣ୍ଣବ ଓ ତନିଶା ଲୁଚକାଳି   ଖେଳିବାକୁ ଭାରି ଭଲପାଆନ୍ତି। ସବୁଦିନ ସନ୍ଧ୍ୟାବେଳେ ସାଙ୍ଗମାନଙ୍କ ସହ ସେମାନେ ଏ ଖେଳ ଖେଳନ୍ତି।ଦିନେ ଅର୍ଣ୍ଣବ ତନିଶାକୁ କହିଲା, “ଲୁଚକାଳି ଖେଳରେ କେତେ ମଜା ହୁଅନ୍ତା ଯଦି ମୁଁ ଅଦୃଶ୍ୟ ହୋଇଯାଆନ୍ତି ଆଉ କେହିବି ମତେ ଖୋଜି ପାଆନ୍ତେ ନାହିଁ!”ପ୍ରକୃତରେ ଅଦୃଶ୍ୟ ହେବା ସମ୍ଭବ କି ନୁହେଁ, ସେକଥା ସେମାନେ ବାପାମାଆଙ୍କୁ ପଚାରି ବୁଝିବେ ବୋଲି ସ୍ଥିର କଲେ।
ବାପା ହସିଲେ ଏବଂ କହିଲେ, “ଏଇଟା ବିଜ୍ଞାନର ଏକ କାଳ୍ପନିକ କଥା।”ମାମ୍ମା ଲୋକମାନଙ୍କର ଘର ପାଇଁ ପରଦା ଓ କୁସନ ଖୋଳ ଇତ୍ୟାଦି ତିଆରି କରନ୍ତି। ତେଣୁ ସେ ବିଭିନ୍ନ ପ୍ରକାର କପଡ଼ା ସମ୍ବନ୍ଧରେ ଅନେକ କଥା ଜାଣିଛନ୍ତି। ସେ କହିଲେ, “ମୁଁ ଶୁଣିଛି ଯେ ବୈଜ୍ଞାନିକମାନେ ଏମିତି କପଡ଼ା ତିଆରି କରିବାର ଚେଷ୍ଟାରେ  ଲାଗିଛନ୍ତି ଯାହାକୁ ପିନ୍ଧିଲେ ମଣିଷ ଅଦୃଶ୍ୟ ହୋଇଯିବ।”
ତନିଶା ପଚାରିଲା, “ଓଃ, ମାନେ ଗୋଟେ ପ୍ରକୃତ ଅଦୃଶ୍ୟ ପୋଷାକ?”ଏଇ ନୂଆ ଯୁଗର କପଡ଼ା ବିଷୟରେ ଅଧିକ କଥା ଜାଣିବାପାଇଁ ସେମାନେ ପାଠାଗାର ଯିବାକୁ ମନସ୍ଥ କଲେ।
ଅର୍ଣ୍ଣବ ଓ ତନିଶା ପାଠାଗାରରେ ଥାକସବୁ ଖୋଜି ଖୋଜି କପଡ଼ା ତିଆରିର ଇତିହାସ ସମ୍ବନ୍ଧରେ କିଛି ବହି ପାଇଲେ। ସେସବୁ ପଢ଼ି ଜାଣିବାକୁ ପାଇଲେ ଯେ ସବୁଠୁ ପୁରୁଣା ତନ୍ତୁ ଯେଉଁଥିରୁ କପଡ଼ା ତିଆରି ହେଲା, ତାହା ହେଉଛି ଶଣ। ଏହି ଗଛର କାଣ୍ଡରୁ କପଡ଼ା ତିଆରି ହେଉଥିଲା।କପା ସୂତାର କପଡ଼ା ବି ବହୁତ ପୁରୁଣା। ଶଣ ପରି ଏହା ମଧ୍ୟ ଉଦ୍ଭିଦରୁ ହିଁ ତିଆରି। କପା ଗଛର ଫୁଲରୁ ସୂତା ତିଆରି ହୋଇ ସେଥିରୁ କପଡ଼ା ତିଆରି ହୁଏ।ସେମାନେ କିଛି ବହି ଘରକୁ ନେଇ ଆସିଲେ।
କପା                     ଶଣ
ଘରେ ପହଞ୍ଚି ଅର୍ଣ୍ଣବ ତା’ ପୋଷାକ ଆଡ଼କୁ ଅନାଇ କହିଲା, “ମାମ୍ମା, ମୋର ପ୍ୟାଣ୍ଟଟା ମୋଟା କପଡ଼ା ଆଉ ସାର୍ଟଟା ପତଳା କପଡ଼ା। କିନ୍ତୁ ସେ ଦିଟାଯାକ ତ ଏକା ସୂତା  କପଡ଼ାରେ ହିଁ  ତିଆରି ହୋଇଛି, ନୁହେଁ କି?”ମାମ୍ମା କହିଲେ, “ବଢ଼ିଆ ପ୍ରଶ୍ନଟେ ପଚାରିଲୁ ଅର୍ଣ୍ଣବ। କପଡ଼ାଟା କେତେ ମୋଟା ବା ପତଳା ହେବ, ତାହା ନିର୍ଭର କରେ ସେହି ତନ୍ତୁର ଗୁଣ ଉପରେ ….”ପାପା ମଝିରେ ପଶି କହିଦେଲେ, “...…ଆଉ କପଡ଼ାଟି କେମିତି ଭାବେ ବୁଣାଯାଇଛି, ତା ଉପରେ ମଧ୍ୟ।”
ତନିଶା ପଚାରିଲା, “ଆଉ ଅନ୍ୟ ପ୍ରକାର ଉଦ୍ଭିଦଜାତ ତନ୍ତୁ ଅଛି କି?”ମାମ୍ମା ଉତ୍ତର ଦେଲେ “ହଁ, ନଡ଼ିଆ କତା, ବାଉଁଶ, ଝୋଟ ଇତ୍ୟାଦି ମଧ୍ୟ ଉଦ୍ଭିଦଜାତ ତନ୍ତୁ।”ଅର୍ଣ୍ଣବ ଯୋଗକଲା, “ପ୍ରାଣୀରୁ ଜାତ ତନ୍ତୁବି ଅଛି। ଯେମିତି ଏଣ୍ଡିପୋକରୁ ରେଶମତନ୍ତୁ ଓ ମେଣ୍ଢାଲୋମରୁ ପଶମ ତନ୍ତୁ ମିଳେ।”
ତନିଶା ପଚାରିଲା, “ମାମ୍ମା, ମୁଁ ଜାଣିଛି ତୁମେ ରେଶମ ଶାଢ଼ି ପିନ୍ଧୁଛ ଆଉ ପାପାଙ୍କ ସାର୍ଟଟା ଶଣରୁ ତିଆରି ହୋଇଛି ଏବଂ ମୋର ମଫଲର୍ ଉଲ୍‌ରେ ତିଆରି। କିନ୍ତୁ ମୋର ଏଇ ଫ୍ରକ୍‌ଟା କେଉଁଥିରୁ ତିଆରି ହେଇଛି?”ମାମ୍ମା ଉତ୍ତର ଦେଲେ, “ଏଇଟା ପଲିଷ୍ଟର୍‌। ଏହା ଏକ କୃତ୍ରିମ ତନ୍ତୁ। ଏହା କୌଣସି ଉଦ୍ଭିଦ ବା ପ୍ରାଣୀଠାରୁ ମିଳେନାହିଁ। ଏହାକୁ ବିଜ୍ଞାନାଗାରରେ ତିଆରି କରାଯାଏ।
କପଡ଼ା ଯେ ବିଜ୍ଞାନାଗାରରେ ତିଆରି ହେଇପାରୁଛି, ଏକଥା ଜାଣି ଭାଇଭଉଣୀ ଦୁହେଁ ଏ ବିଷୟରେ ଅତ୍ୟନ୍ତ ଉତ୍ସାହିତ ହୋଇପଡ଼ିଲେ। ତେଣୁ ସେମାନେ କୃତ୍ରିମ ତନ୍ତୁ ବିଷୟରେ ଅଧିକ ଜାଣିବାପାଇଁ ବହି ଗୁଡ଼ିକୁ ପଢ଼ି ଚାଲିଲେ। ସେମାନେ ଜାଣିବାକୁ ପାଇଲେ ଯେ କିଛି ତନ୍ତୁ ସ୍ପ୍ରିଂ ପରି ବା ଇଲାଷ୍ଟିକ୍‌ ଅଟନ୍ତି। ଉଦାହରଣ ସ୍ପାନ୍‌ଡେକ୍ସ୍‌ ଯେଉଁଥିରୁ ଟ୍ରାକ୍ ପ୍ୟାଣ୍ଟ ତିଆରି ହୁଏ।ସେମାନେ ଆହୁରି ବି ପଢ଼ିଲେ କେମିତି ବୈଜ୍ଞାନିକମାନେ  ଅତି ଉନ୍ନତମାନର ଦୀର୍ଘସ୍ଥାୟୀ ତନ୍ତୁ ତିଆରି କରିଛନ୍ତି।ଏହିସବୁ ତନ୍ତୁ ଉତ୍ତାପ, ବିଜୁଳି ଏବଂ ରାସାୟନିକ ଦ୍ରବ୍ୟ ଆଦିକୁ ସମ୍ଭାଳି ପାରିବ।ତନିଶା ବଡ଼ ପାଟିରେ ପଢିଲା, “କିଛି ନୂତନ ତନ୍ତୁ ଧକ୍କା ବା ସକ୍‌କୁ ସମ୍ଭାଳିପାରେ। ଏଗୁଡ଼ିକୁ ପୋଲିସ୍ ଏବଂ ସୈନିକ ମାନେ ବ୍ୟବହାର କରନ୍ତି। ଆଉ କିଛି ତନ୍ତୁରେ ଶିଘ୍ର ନିଆଁ ଧରେ ନାହିଁ। ଏଗୁଡ଼ିକ ଅଗ୍ନିଶମ କର୍ମଚାରୀ ମାନଙ୍କ ପାଇଁ ଅତ୍ୟନ୍ତ ଉପଯୋଗୀ।
ଠିକ୍ ସେତିକିବେଳେ ମାମ୍ମା କହିଲେ, “ଅର୍ଣ୍ଣବ, ତନିଶା, ଦେଖ। ଏଇ ବହିରେ କ’ଣ ଲେଖାହେଇଛି।”ସେଇଟା ଥିଲା 'ଉନ୍ନତ ଯାନ୍ତ୍ରିକ ତନ୍ତୁ’ ସମ୍ବନ୍ଧରେ ଏକ ବହି। ସେଥିରେ ଲେଖାଥିଲା ଯେ ଅଙ୍ଗାରକରୁ ନାନୋ ତନ୍ତୁ ତିଆରି ହୁଏ। ଏଗୁଡ଼ିକୁ ସ୍ମାର୍ଟ ତନ୍ତୁ କୁହାଯାଏ। ଏହି ସ୍ମାର୍ଟ ତନ୍ତୁଗୁଡ଼ିକ ତାପମାତ୍ରା, ଚାପ ଏବଂ ବିକିରଣକୁ ମାପିପାରିବେ ଓ ସୂଚାଇ ପାରିବେ।
ଅର୍ଣ୍ଣବ ପଚାରିଲା, “ନାନୋତନ୍ତୁ ............ ଏହାକୁ ଏମିତି କାହିଁକି କହନ୍ତି?” ପାପା ବୁଝାଇଦେଲେ,“ନାନୋତନ୍ତୁ ଗୁଡ଼ିକ ପ୍ରକୃତରେ ଅତି ପତଳା ତନ୍ତୁ। ଏକ ମିଟରକୁ ଯଦି ଆମେ ଶହେ କୋଟି ଦ୍ୱାରା ଭାଗ କରିବା, ତେବେ ଆମେ ଏକ ନାନୋମିଟର ପାଇବା। ନାନୋତନ୍ତୁ ମାନଙ୍କର ବ୍ୟାସ ମଧ୍ୟ ମାତ୍ର କିଛି ନାନୋମିଟର।”୧ ମିଟର ÷ ୧,୦୦,୦୦,୦୦,୦୦୦ = ୧ ନାନୋ ମିଟର
ଅର୍ଣ୍ଣବ ଓ ତନିଶା ପଢ଼ାପଢ଼ି କରି ଆହୁରି ବି ଜାଣିବାକୁ ପାଇଲେ ଯେ ଏଇ ସ୍ମାର୍ଟତନ୍ତୁରୁ ତିଆରି ହେଉଥିବା କପଡ଼ାକୁ  ବୁଦ୍ଧିମାନ କପଡ଼ା ବା e-ବୟନ କୁହାଯାଉଛି। ସ୍ୱାସ୍ଥ୍ୟ ସମ୍ବନ୍ଧୀୟ ପୋଷାକ ତିଆରିରେ ଏହା ବ୍ୟବହୃତ ହେଉଛି। ଏହି ସବୁ ପୋଷାକର ତନ୍ତୁମାନଙ୍କରେ ଅତି ଛୋଟ ଛୋଟ ସଂବେଦକ ବା ସେନ୍‌ସର୍‌ ଲାଗିଥାଏ। ଏଗୁଡ଼ିକ ରୋଗୀର ଶ୍ୱାସ ପ୍ରଶ୍ୱାସ, ହୃତ୍‌ସ୍ପନ୍ଦନ ଏବଂ ଶରୀରର ତାପମାତ୍ରାକୁ ମାପିପାରେ। ରୋଗୀ ନିଜଘରେ ଥାଇ ମଧ୍ୟ ଏହି ସୂଚନା ସବୁକୁ ଡାକ୍ତରଙ୍କ ପାଖକୁ ପଠାଯାଇପାରେ।
ମାମ୍ମା କହିଲେ, “ଆଚ୍ଛା, ଏବେ ଆମେ ତୁମମାନଙ୍କର ମୂଳ ପ୍ରଶ୍ନକୁ ଫେରିଯିବା – ଅଦୃଶ୍ୟ ହେବା ସମ୍ଭବ କି?”ସେ ଏଇ ଅଳ୍ପଦିନ ତଳେ ଗୋଟେ ବିଜ୍ଞାନ ପତ୍ରିକାରେ ଏକ ଲେଖା ପଢ଼ିଥିଲେ, ଯେଉଁଥିରେ ଲେଖାଥିଲା – କୌଣସି ଏକ ବିଶ୍ୱବିଦ୍ୟାଳୟର ବୈଜ୍ଞାନିକମାନେ ଗୋଟେ ପୋଷାକ ତିଆରି କରିଛନ୍ତି ଯାହାକୁ ପିନ୍ଧିଲେ ପିନ୍ଧିବାଲୋକ ଅଦୃଶ୍ୟ ହୋଇଯିବ। ଏହି କପଡ଼ା ତନ୍ତୁର ବ୍ୟାସ ହେଉଛି ମାତ୍ର ୮୦ ନାନୋମିଟର। ସେ ଆହୁରି ମଧ୍ୟ ଏକ ଉଦାହରଣ ମାଧ୍ୟମରେ ବୁଝାଇ ଚାଲିଲେ, କୌଣସି ଏକ ଜିନିଷ – ଧରାଯାଉ ଚଷମା ବା କଳାପଟା ଯାହାବି ହେଉ ତା ଉପରେ ଆଲୋକ ପଡ଼ି ପ୍ରତିଫଳିତ ହୁଏ।ସେହି ପ୍ରତିଫଳିତ ଆଲୋକ ଆମ ଆଖିରେ ପଡ଼ିଲେ ଯାଇ ଆମେ ସେ ଜିନିଷକୁ ଦେଖିପାରୁ। କିନ୍ତୁ ଏହି ପୋଷାକ ଉପରେ ଆଲୋକ ପଡ଼ିଲେ ତାହା ପ୍ରତିଫଳିତ ହୁଏ ନାହିଁ। ବରଂ ଏହା ଆଲୋକର ଗତିକୁ ସାମାନ୍ୟ ବଙ୍କା କରିଦିଏ ଯାହାଫଳରେ ଆଲୋକ ଏହାର ପାଖଦେଇ ଚାଲିଯାଏ। ତେଣୁ ଆମେ ସେ ପୋଷାକ ବା ତା’କୁ ପିନ୍ଧିଥିବା ମଣିଷକୁ ଦେଖି ପାରୁନାହିଁ।
ଅର୍ଣ୍ଣବ ଅତ୍ୟନ୍ତ ଉତ୍ସାହିତ ହୋଇ ପଚାରିଲା, “ସେଇ ତନ୍ତୁରେ ମୋ ପାଇଁ ଗୋଟେ ସାର୍ଟ ତିଆରି ହୋଇପାରିବ କି?” ମନେ ମନେ ଭାବିଲା ଯେତେବେଳେ ତା’ର ସାଙ୍ଗମାନେ ଦେଖିବେ ଯେ କେବଳ ତା’ର ମୁଣ୍ଡ ଏବଂ ଗୋଡ଼ ବୁଲାବୁଲି କରୁଛନ୍ତି ଏବଂ ତାଙ୍କ ମଝିରେ ଦେହ ହିଁ ନାହିଁ, ସେତେବେଳେ ସେମାନଙ୍କର ଯେ କି ପ୍ରକାର ପ୍ରତିକ୍ରିୟା ହେବ ଆଉ ତାହା ଦେଖି ଅର୍ଣ୍ଣବ ଖାଲି ହସୁଥିବ!ମାମ୍ମା ଉତ୍ତର ଦେଲେ, “ଖବର କାଗଜରେ ବାହାରିଥିଲା ଯେ ବୈଜ୍ଞାନିକଗଣ ଏବଂ ନିର୍ମାଣକାରୀମାନେ ଏହି ଧାରଣା ଉପରେ ଅଧିକ ଗବେଷଣା କରି କାମରେ ଲାଗିଛନ୍ତି। କିଛି କିଛି ଦେଶରେ ଏହି ପ୍ରକାର କପଡ଼ା ତିଆରି କାମ ଚାଲିଛି। କିନ୍ତୁ ଏ ପର୍ଯ୍ୟନ୍ତ ଏହା ସମ୍ପୂର୍ଣ୍ଣ ହୋଇନାହିଁ।
ତନିଶା କହିଲା, “ଏ ପ୍ରକାର ଅଦୃଶ୍ୟ ପୋଷାକ ପିନ୍ଧି ଲୁଚକାଳି ଖେଳିଲେ କେତେ ମଜା ହେବ .................। ବଡ଼ ଲୋକମାନଙ୍କ ପାଇଁ ଏପ୍ରକାର ପୋଷାକ ଆଉକିଛି ମହତ୍ତ୍ୱପୂର୍ଣ୍ଣ କାମରେ ଲାଗିପାରିବକି?
ପାପା କହିଲେ, “ହଁ, ସୈନିକମାନେ ଯେତେବେଳେ ଶତ୍ରୁ ସହ ଯୁଦ୍ଧ କରିବାକୁ ବାହାରିବେ, ସେତେବେଳେ ସେମାନେ ଏହାକୁ ପିନ୍ଧିପାରିବେ।” ପୁଣି ମଜାରେ କହିଲେ, ଆଉ ହଁ ତୁମେ ଯେତେବେଳେ ମତେ ତମସହ ଖେଳିବାକୁ ଡାକିବ ଆଉ ମୋର ବହୁତ କାମ ଥିବ, ସେତେବେଳେ ମୁଁ ବି ଏହି ପୋଷାକ ପିନ୍ଧି ତୁମଠୁ ଖସି ଯାଇପାରିବି।”ସ୍କୁଲ୍‌କୁ ଯାଇ ଅର୍ଣ୍ଣବ ଓ ତନିଶା ସେମାନଙ୍କ ସାଙ୍ଗମାନଙ୍କୁ ଏହି ସ୍ମାର୍ଟ କପଡ଼ା ବିଷୟରେ ସବୁକିଛି ବତାଇଲେ। ତନିଶା ଟିକେ ଚଗଲାମି କରି କହିଲା, “ମୋର ମନକୁ ଗୋଟେ କଥା ଆସୁଛି। କେଲକର୍ ସାର୍ ତ ଏପର୍ଯ୍ୟନ୍ତ ଶ୍ରେଣୀକୁ ଆସିନାହାନ୍ତି  ତ ଆମେ ଆମ ବିଜ୍ଞାନାଗାରକୁ ଯାଇ କିଛି ଗୋଟେ ମଜା ପରୀକ୍ଷା କଲେ କେମିତି ହୁଅନ୍ତା?”ଅର୍ଣ୍ଣବ ଫୁସଫୁସ୍ କରି କହିଲା, ଟିକେ ଅପେକ୍ଷାକର। କେଜାଣି ଆମ ସାର୍ ଯଦି ଏଇଠି ଅଦୃଶ୍ୟ ପୋଷାକ ପିନ୍ଧି ଲୁଚିକି ଆମକୁ ଜଗୁଥିବେ ଆମେ କାଳେ କ’ଣ ଦୁଷ୍ଟାମି କିରିବା ବୋଲି।”
ସ୍ମାର୍ଟ କପଡ଼ା ସମ୍ବନ୍ଧରେ କିଛି ତଥ୍ୟକିଛି ସ୍ମାର୍ଟ ତନ୍ତୁରୁ ଚଷମା କାଚ, ଦର୍ପଣ ବା ଅଳଙ୍କାର ସଫା କରିବା ନିମନ୍ତେ କପଡ଼ା ତିଆରି ହୁଏ।
ଉତ୍ତାପ ସହନକାରୀ ତନ୍ତୁରୁ ତିଆରି ହେଉଥିବା ପୋଷାକକୁ ବିସ୍ଫୋରକ ଦ୍ରବ୍ୟ ଉତ୍ପାଦନ କରୁଥିବା ଲୋକମାନେ ବ୍ୟବହାର କରନ୍ତି।
କିଛି ତନ୍ତୁ ଫମ୍ପା ହୋଇଥାଆନ୍ତି ଏବଂ ତାଙ୍କ ଭିତରେ ସୁବାସିତ ତରଳ ପଦାର୍ଥ ରଖାଯାଇପାରେ। ଏହି ପ୍ରକାର ତନ୍ତୁକୁ ଶେଯ ଓ ତକିଆ ଖୋଳ ଇତ୍ୟାଦି ତିଆରି କରିବାରେ ବ୍ୟବହାର କରାଯାଏ।
ତୁମ ପାଖରେ ଯଦି ଅଦୃଶ୍ୟ ପୋଷାକ ଥାଆନ୍ତା, ତେବେ ତୁମେ କଅଣ କରିଥାଆନ୍ତ?ଚାଲ ଦେଖିବା ଅର୍ଣ୍ଣବ ଓ ତନିଶା କ’ଣ ସବୁ କରିବାକୁ ଯୋଜନା କରିଛନ୍ତି!୧.
ଯେତେବେଳେ କେହି ଜଣେ ପ୍ଲାଷ୍ଟିକ ବୋତଲ ବାହାରେ ଫୋପାଡ଼ିବ, ସେତେବେଳେ ଏହି ପୋଷାକ ପିନ୍ଧି ବୋତଲଟିକୁ ଉଠାଇ ଆଣିବ ଏବଂ ସେହି ଲୋକ ସାମ୍ନାରେ ଚଲାବୁଲା କରିବ। ଟିକେ କଳ୍ପନା କର ଯେତେବେଳେ ସେ ଦେଖିବ ଯେ ସେ ଫୋପାଡ଼ି ଦେଇଥିବା ବୋତଲ ନିଜେ ଉଠି ଆସି ତାହାରି ସାମ୍‌ନାରେ ଚଳପ୍ରଚଳ ହେଉଛି, ସେ କେମିତି ଡରିଯିବ!୨.
ଶିକ୍ଷକଙ୍କ ଚଷମା ଟେବୁଲ ଉପରେ ରଖାହେଇଛି କି?
ଚୁପ୍ ଚାପ୍ ଯାଇ ତା ଉପରେ ଏହି କପଡ଼ା ଢାଙ୍କିଦିଅ। ସେ ତାଙ୍କ ଚଷମା ଆଉ ପାଇବେନି। ତେଣୁ ପାଠପଢ଼ା ବନ୍ଦ।୩.
ଖାଇବା ଛୁଟି ଘଣ୍ଟାକୁ ଆଗୁଆ ବଜାଇଦିଅ – ଟନ୍ – ଟନ୍ – ଟନ୍।
“କାଲ୍ଲୁ ଉଠ୍!
ପୁଣିଥରେ ତୋର ସ୍କୁଲକୁ ବିଳମ୍ବ ହୋଇଯିବ!
କାଲ୍ଲୁଉ ଉଉଉ!
!”ହଠାତ ଗୋଟେ ଡାକ ସୁନ୍ଦର ସପ୍ନ ଭିତରେ ପ୍ରବେଶ କରିଗଲା, ଯେଉଁଥିରେ କାଲ୍ଲୁ ଏବଂ ତା ସାଙ୍ଗଦାମୁ, ନଦୀ ରେ ଗୋଟେ ବଡ଼ ମାଛ ଧରୁଥିଲେ ଏବଂ କିଛି ଆଶ୍ଚର୍ଯ୍ୟ କାରଣବଶତଃ ମାଛ ଟି ତାଙ୍କୁ ଦେଖିହସୁଥିଲା।କାଲ୍ଲୁ ତା ନିଦୁଆ ମୁହଁ କମ୍ବଳ ରୁ ବାହାରକୁ କାଢି ନିଦୁଆ ଅବସ୍ଥାରେ
ହିଁ ପ୍ରତିବାଦ କଲା “ଶାବୁ ଏବେ ତ ବହୁତ ସମୟ ଅଛି!
ମୁଁ ତ ଭଲଭାବେଶୋଇନି ମଧ୍ୟ!
“ନାହିଁ ତାହା ନୁହଁ!” ତା ଭାଇ ଶାବୁ ଦୃଢ଼ ଭାବେ କହିଲା। “ସୂର୍ଯ୍ୟତ କେବେ ଠୁଁ ଆସିଲେଣି। ମା ମଇଁଷୀ ଦୁହିଁ ସରିଲାଣି ଏବଂ ଆମେ ସବୁ ଜଳଖିଆ ଖାଇସାରିଲୁଣି”।କାଲ୍ଲୁ ଥରି ଥରି ଉଠି ବସି ଝରକା ବାହାରକୁ ଦେଖିଲା ଏବଂ ଅଶ୍ପଷ୍ଟଭାବେ କହିଲା, “ସୂର୍ଯ୍ୟ!
କାହିଁ ମୁଁ ତ ଦେଖିବାକୁ ପାଉନି ସୂର୍ଯ୍ୟ।”“ଆରେ ବୋକା!
ସିଏ ତ କୁହୁଡି, ବାପା ପରିବା ଖେତ ରେ କାମ କୁ ଯାଇସାରିଲେଣିଏବଂ ଆମ ସାହିର ସମସ୍ତ ସ୍କୁଲ ପିଲା କେବେଠୁଁ ଯାଇ ସାରିଲେଣି”।“ସମସ୍ତେ ଗଲେଣି?” କାଲ୍ଲୁ ହାଇ ମାରିବାକୁ ଯାଉ ଯାଉ ଭୟରେ ଅଧାରେରହିଗଲା। “ମୁନିଆ ମଧ୍ୟ?”ଶାବୁ ନୀରବରେ ମୁଣ୍ଡ ହଲାଇଲା, ସତରେ ତା ମୁହଁ ଦୁଃଖିତ ଦେଖା ଯାଉଥିଲା।“ବାବାରେ!
!”କମ୍ବଳ ଫୋପାଡି କାଲ୍ଲୁ ଖଟ ରୁ ଡେଇଁଲା। ସେ ସ୍କୁଲ କୁ ଆଉ ବିଳମ୍ବହୋଇପାରିବ ନାହିଁ!
ମୋଟେ ହୋଇପାରିବନି ସେ!
ଦୁଇ ଦିନ ପୂର୍ବେ ଗୁରୁଜୀ ଆଜ୍ଞା ଧମକାଇ ଥିଲେ ଯେ ଆଉଗୋଟେ ଦିନ ଯଦି ସେ ଶ୍ରେଣୀ ରେ ବିଳମ୍ବରେ ପ୍ରବେଶ କରେ ତେବେ ଦଣ୍ଡ ମଧ୍ୟ ସେତିକି କଠିନ ହେବ। ଏପରିକିସେ ତାକୁ ପରବର୍ତ୍ତୀ ଶ୍ରେଣୀକୁ ଉତ୍ତୀର୍ଣ୍ଣ ନ କରିବାକୁ ଭାବୁଥିଲେ। ଏବଂ ତାହା ମଧ୍ୟ କାଲ୍ଲୁକୁକାନ ଧରାଇ କୋଣରେ ଘଣ୍ଟା ଘଣ୍ଟା ଠିଆ କରିବା ପରେ।“ମୋତେ ଏଇମାତ୍ରେ କିଛି ଗୋଟେ କାହାଣୀ ଭାବିବାକୁ ପଡିବ” ଖଟ ତଳୁ ତାଚପଲ ଖୋଜୁ ଖୋଜୁ କାଲ୍ଲୁ ଭାବିଲା ଆତୁର ହୋଇ। “ଗୋଟିଏ ଭଲ, ମର୍ମଭେଦୀ, ଅତି ବିଶାସନୀୟ କାହାଣୀ...”ପ୍ରତିଦିନ ପରି ସେ ଅତି ଦ୍ରୁତଗତି ରେ ପ୍ରସ୍ତୁତ ହେବାକୁ ଦୌଡିଲା।ନିଜ ଆଖି ଖୋଲିବାକୁ ବରଫ ପରି ଥଣ୍ଡା ପାଣି ମୁହଁ ରେ ମାରିଲା, ଗାଧେଇବ ତ ଅବଶ୍ୟ ନାହିଁ। ରକ୍ଷାହେଲାଏହା ଶୀତଦିନ ଥିଲା ନ ହେଲେ ମା ତାକୁ ଗାଧୋଇବାକୁ ନିଶ୍ଚୟ ବାଧ୍ୟ କରିଥାନ୍ତା।ସେ ଗୋଟେ ସାର୍ଟ, ପ୍ୟାଣ୍ଟ ଏବଂ ସେଟର ଟାଣିଆଣି ଡେଉଁ ଡେଉଁ ଗଳେଇନେଲା।ଚପଲ ରେ ପାଦ ପୁରାଉ ପୁରାଉ ସେ ତା ଛୋଟ ଭାଇ କୁ ଦେଖି ଧଇଁ ସଇଁ ହୋଇ କହିଲା,” ତୁ କେତେ ଭାଗ୍ୟବାନଶାବୁ!
ପୁରା ମାସେ ଯାଏଁ ସ୍କୁଲ ନାହିଁ!”ଶାବୁ ତା ଡାହାଣ ଗୋଡ ପ୍ଲାଷ୍ଟର ବନ୍ଧାହୋଇ ଝରକା ପାଖରେ ବସିଥିଲା,ଦୁଃଖରେ କହିଲା, “ନିଶ୍ଚୟ!
ଗୋଡ ଗୋଟେ ଭାଙ୍ଗିବା ତ ବଡ଼ ମଜ୍ଜା। ମୁଁ ତ ଏଠି ପୁରାଦିନ ବସିବାକୁଭଲପାଏ, ତୁମେ
ଯେତେବେଳେ ଦାମୁ ସାଥେ ଫୁଟବଲ ଖେଳିବାକୁ ଚାଲିଯାଅ ମୁଁ ଏତେ ବିରକ୍ତ ହୋଇଯାଏ ଯେ ମୁଣ୍ଡରବାଳ ଟାଣିବାକୁ ଇଚ୍ଛା କରେ। ନିଶ୍ଚୟ ମୁଁ ତ ମଜା ରେ ଅଛି!”ଶାବୁ ତା କଥା ସାରୁ ସାରୁ କାଲ୍ଲୁ ଘର ଟପି ସାହି ର ଅଧା ପାର କଲାଣି।ଶାବୁ ଝରକାରୁ ନଇଁ ଦେଖିଲା ଘୁରି ବୁଲୁଥିବା କୁହୁଡି ମଧ୍ୟରେ କାଲ୍ଲୁ ର ଦୌଡୁଥିବା ଆକୃତି ଅଦୃଶ୍ୟହୋଇଗଲା। ଗୋଟେ ବଡ଼ ଆନନ୍ଦିତ ହସ ର ଲହର ତାର ମୁଖମଣ୍ଡଳ ରେ ବ୍ୟାପିଗଲା।“ସେ ଚାଲିଗଲା!” ଶାବୁ ଡାକି ଉଠିଲା। “ ମୁନିଆ ତୁ ବାହାରକୁ ଆସିଯା!”ଆଲମାରୀ ପଛରେ ଲୁଚିଥିବା ତା ଭଉଣୀ ମୁନିଆ ତାଠାରୁ ବଡ଼ ହସମୁହଁ ନେଇବାହାରକୁ ଆସିଲା। ସେମାନେ ଏତେଜୋର ହସୁଥିଲେ ଯେ ମୁନିଆ କୁ ହାକୁଡି ଆସିଗଲା।ଘରୁ ଯାଉ ଯାଉ କାଲ୍ଲୁ ରୋଷେଇ ଘରୁ ଗୋଟେ ଶୁଖିଲା ରୋଟି ଉଠାଇ ନେଇ ଆସିଥିଲା ତାକୁ ଖାଉ ଖାଉସେ ନିଜକୁ ନିଜେ ବଡବଡେଇ ବାକୁ ଲାଗିଲା, “ଗୋଟିଏ କାହାଣୀ କାଲ୍ଲୁ ଭାଇ!
ଗୋଟେ ବିଶାସନୀୟ ଏକଦମ ନୂଆକାହାଣୀ ନ ହେଲେ ତୁ ପୁଣିଥରେ କୋଣ ରେ ଛିଡା ହେବୁ।”
କାଲ୍ଲୁ ପାଇଁ ଜୀବନ ଟା ରହସ୍ୟମୟ ଥିଲା। ସେ ସ୍କୁଲ ଭଲ ପାଉଥିଲା,ସତରେ ସେ ଭଲ ପାଉଥିଲା। ସେ ଗଣିତ କରିବା ଏବଂ ବିଜ୍ଞାନ ଶିଖିବା ରେ ଆନନ୍ଦ ଉପଭୋଗ କରୁଥିଲା, ସେଫୁଟବଲ ଖେଳିବା ଏବଂ ସ୍କୁଲ କାର୍ଯ୍ୟକ୍ରମ ରେ ଗୀତ ଗାଇବାକୁ ଭଲ ପାଉଥିଲା। କିନ୍ତୁ ତେବେ କାହିଁକି,ଓହୋ କାହିଁକି, ସେ ସ୍କୁଲ କୁ ସମୟରେ ଯାଇ- ପାରେନାହିଁ?
ଗୁରୁଜୀ ମଧ୍ୟ ଏହା ସତରେ ବୁଝିପାରନ୍ତିନାହିଁ। ସେ ଥଟ୍ଟା ରେ ପରାମର୍ଶ ଦିଅନ୍ତି ଯେ ତାକୁ ରାତିରେ ସ୍କୁଲ ର ବାରଣ୍ଡା ଉପରେ ଶୋଇବା ଆରମ୍ଭକରିବା ଉଚିତ, ଏବଂ ଏହି କଥାରେ ଶ୍ରେଣୀ ର ବାକି ସବୁ ପିଲା କାଲ୍ଲୁ କୁ ଦେଖି ହସିଥିଲେ।ସମସ୍ୟା ହେଉଛି, ବର୍ତ୍ତମାନ କଥାଟା ଗମ୍ଭିର ହୋଇ ଚାଲିଲାଣୀ। ଗୁରୁଜୀଯଦି ସତରେ ତାକୁ ନବମ ଶ୍ରେଣୀ କୁ ଉତ୍ତୀର୍ଣ୍ଣ କରିବେ ନାହିଁ ତେବେ ସେ ବଡ଼ ଅସୁବିଧା ରେ ପଡିଯିବକାରଣ ତା ଆବୁ ତାକୁ ସ୍କୁଲରୁ କାଢି ପରିବା ଚାଷ କରିବାରେ ଲଗାଇ ଦେବେ। ସ୍କୁଲ ଯିବା ବଦଳରେ କିଏଆଉ ଶାଗ ତୋଳିବ କିମ୍ବା ଗାଜର ଏବଂ ମଟର ସଂଗ୍ରହ କରିବ?
ସ୍କୁଲ ତ ହଜାର ଗୁଣ ଭଲ ଏବଂ ସେ ଜାଣେ ଯଦିସେ ବାର ଶ୍ରେଣୀ ବୋର୍ଡ ପରୀକ୍ଷା ପାସ କରିନେବ ତେବେ ସେ ଭଲ ଗୋଟେ ଚାକିରୀ ପାଇଯିବ, କଲେଜ ମଧ୍ୟଯାଇପାରେ!
କଲେଜ ଯିବା...ଆହା!
ତାହା ତ କାଲ୍ଲୁ ର ସବୁଠୁଁ ବଡ ସପ୍ନ ।ଅସଲରେ କାଲ୍ଲୁ ଯାହା କରିବାକୁ ଚାହେଁ ତାହା ହେଉଛି ବାର ଶ୍ରେଣୀ ପରେକମ୍ପ୍ୟୁଟର ଶିଖିବା।
ଗୁରୁଜୀ କହୁଥିଲେ ତାହା କରିପାରିବା ପାଇଁ ତାର ବୁଦ୍ଧି ଅଛି। ଗତ ମାସ,ସେ ତାଙ୍କ ଶ୍ରେଣୀ କୁ ନିକଟରେ ଥିବା ସହରର ଗୋଟିଏ କମ୍ପ୍ୟୁଟର ମେଳା କୁ ନେଇ ଯାଇଥିଲେ ଏବଂ ସେମାନେସମସ୍ତେ ସେ ଯନ୍ତ୍ର ଗୁଡିକ ଦେଖି ଆଶ୍ଚର୍ଯ୍ୟ ହୋଇଯାଇଥିଲେ!
ଦୋକାନୀ ତାକୁ ମାଉସ୍ କିପରି ଠିକ ଭାବେବ୍ୟବହାର କରାଯାଏ ଏବଂ କିପରି ତୁମେ ଇଣ୍ଟର୍ନେଟ ବ୍ୟବହାର କରି ପାରିବ ତାହା ଦେଖାଇ ଦେଲା। ତାହାତ ପୁରା ଯାଦୁ ଥିଲା!
କାଲ୍ଲୁ ଏବଂ ଦାମୁ ମାଉସ ସଙ୍ଗେ ପୁରା କମ୍ପ୍ୟୁଟର ସ୍କ୍ରିନ ଉପରେ ଏପଟ ସେପଟଘୁଁ ଘାଁ କରି ଯାଦୁଗର ହେବାକୁ ଚାହୁଁ ଥିଲେ।ବସ ରେ ଫେରିଲା ବେଳେ, ସେ ଏବଂ ଦାମୁ ଗୋଟେ ଭଲ ଯୋଜନା କଲେ। ଯେ ହେତୁନୁଆ ରାଜମାର୍ଗ ତାଙ୍କ ଖଜୁରିଆ ଗ୍ରାମ ଦେଇ ଯାଉଛି, ସେମାନେ ଗୋଟେ ଢାବା ଏବଂ ଏସ୍ଟିଡି ବୁଥ ଯୁକ୍ତକମ୍ପ୍ୟୁଟର କେନ୍ଦ୍ର ଖୋଲିବେ। ଦାମୁ ଯିଏ ସବୁବେଳେ ଖାଇବା ବିଷୟରେ ଚିନ୍ତା କରେ, ସେ ଢାବା ଚଳାଇବ,କାଲ୍ଲୁ ଏସ୍ଟିଡି ବୁଥ ଚଳାଇବ। ଟ୍ରକ ଚାଳକ ସେଠାରେ ଖାଇବେ ଏବଂ ଘରକୁ ଏସ୍ଟିଡି ରେ ଫୋନ କରିବେ।ଆଖପାଖ ଗ୍ରାମ ରୁ ପରିବା,ଗହମ,ଏବଂ ଆଖୁ ଖାଉଟି ଭଣ୍ଡାର କୁ ପଠାଉ ଥିବା ଲୋକ ସେଠାକୁ ଆସି ଇଣ୍ଟରନେଟ୍ରେ ନବୀନତମ ବଜାର ଦର ଜାଣି ପାରିବେ।“ଓହୋ କି କଥା!” ଦାମୋଦର ଢାବା ଏବଂ କାଲ୍ଲନ କମ୍ପ୍ୟୁଟର୍ କେନ୍ଦ୍ର,”ଦାମୁ ହସିଲା ଏବଂ କାଲୁ ଆଡେ ଆତୁର ହୋଇ ଚାହିଁ କହିଲା ଆମେ ଯଦି ସ୍କୁଲକୁ ସମୟରେ ପହଞ୍ଚି ପାରିବାତେବେ।”
"ରୋଟି ଚୋବାଉ ଚୋବାଉ ଚା ଦୋକାନ ସାମ୍ନାରୁ ଦୌଡି ଯିବା ବେଳେ କାଲ୍ଲୁପାଟିକଲା, “ସଲାମ ଧରମ ଚାଚା!”ଧରମ ଚା ଦୋକାନୀ ଗରମ ଫୁଟୁଥିବା ଚା କ୍ୟାଟେଲ୍‌ ରୁ ମୁଣ୍ଡ ଟେକି ଆଶ୍ଚର୍ଯ୍ୟରେ ଦେଖିଲା, “ଆରେ ଏଟା ତ କାଲ୍ଲୁ!” ତା ମୁହଁରେ ହସ ଫୁଟିଲା ଭ୍ରୁଲତା ଉଠିଗଲା “କଣ ହେଲା?
ଆଜିକଣ ସୂର୍ଯ୍ୟ ପଶ୍ଚିମରୁ ଉଦୟ ହେଲା?ଏତେ ସକାଳୁ ତୁମେ ଯାଉଛ କୁଆଡେ?”।“ସ୍କୁଊଊଊଊଊଉଲ!”“ପକୁଡି ଟିକେ ଖାଅ!” ସେ ହସିଲେ। “ଧରମ ପକୁଡି ଗରମ ଗରମ”ଦୌଡୁଥିବା କାଲ୍ଲୁର ଉତ୍ତର ଦେବାକୁ ସମୟ ନ ଥିଲା। ସେ ରାଗରେ ବଡ ବଡେଇଲା,ଧରମ ଚାଚା ତ ସବୁ କଥାରେ ଥଟ୍ଟା କରନ୍ତି। ଏଠାରେ କାଲ୍ଲୁ ଗମ୍ଭିର ସମସ୍ୟା ରେ ଏବଂ ସେ ବେକାର ପକୁଡିକଥା କହୁଛନ୍ତି। କାଲ୍ଲୁ ସ୍କୁଲ କୁ ବିଳମ୍ବ ହୁଏ ଏଥିରେ ହସିବା କଥା ବା କଣ ଅଛି?
ଏହା ତ ପ୍ରତିସପ୍ତାହ ରେ ହୁଏ!
ଅବଶ୍ୟ ସବୁଠୁଁ ବଡ ବିପତ୍ତି ତ ଗତ କାଲିର ପୁର୍ବ ଦିନ ଘଟିଲା ଯେତେବେଳେସେ ବିଳମ୍ବ ରେ ପହଞ୍ଚିଲା। ଜାନୁଆରୀ ୨୬ କାର୍ଯ୍ୟକ୍ରମ ପାଇଁ ଅଭ୍ୟାସ ହେଉଥିଲା ଏବଂ ସେ ଯେତେବେଳେସ୍କୁଲ ପଡିଆ ରେ ପହଞ୍ଚିଲା, ସେମାନେ ଜାତୀୟ ସଂଗୀତ ର “ଜୟ ହେ” ଗାଉଥିଲେ। ମୁନିଆ ଏବଂ ସାରୁ ମୁଖ୍ୟଗାୟିକା ଭାବେ ଗାଉଥିଲେ ଏବଂ କାଲ୍ଲୁ କୁ ଦାମୁ ର ସାମ୍ନାରେ ଠିଆହେବା କଥା।
ତେଣୁ ସେ ପଛରେ ଠିଆ ହୋଇ ଗାଇଲା “ଜୟ ହେ!” ଏବଂ ଧିରେ ସେ ଶ୍ରେଣୀରେପ୍ରବେଶ କରିବାକୁ ଯାଉଥିଲା କି କେହି ଜଣେ ତା କଲର କୁ ଟାଣିଧରିଲା, ତା ହୃଦୟଗତି ବନ୍ଦ ହେବାକୁ ଯାଉଥିଲାଗୁରୁଜୀ ମୁହଁ କୁ ଦେଖି।“ତୁମେ ପୁଣି ଥରେ ଅଭ୍ୟାସ ପାଇଁ ବିଳମ୍ବ ପହଞ୍ଚିଲ, ତେଣୁ ତୁମେ କାର୍ଯ୍ୟକ୍ରମରୁ ବାହାର ହେଉଛ।” ଗୁରୁଜୀ କଠୋର ସରରେ କହିଲେ।“ଓହୋ ନାହିଁ!
ଗୁରୁଜୀ ଆଜ୍ଞା ଦୟାକର!” କାଲ୍ଲୁ ଆଖିରେ ଲୁହ ଥିଲାଏବଂ ଏ ଲୁହ ସେ ଲୁହ ନୁହେଁ ଯାହା ସେ ନିଜ ଇଚ୍ଛାନୁସାରେ ଆଖିରେ ଆଣୁଥିଲା ଏ ଲୁହ ଅସଲି ଲୁହ ଥିଲା।ସତରେ ତାର କାର୍ଯ୍ୟକ୍ରମରେ ଭାଗ ନେବାକୁ ବହୁତ ଇଛା ଥିଲା। “ଆଜ୍ଞା...ଆଜ୍ଞା...” ସେ ଆକୁଳ ପ୍ରର୍ଥନାକରୁଥିଲା। “ମୁଁ ପ୍ରତିଜ୍ଞା କରୁଛି ଆଉକେବେ ମୋର ବିଳମ୍ବ ହେବ ନାହିଁ।”“ଠିକ ଅଛି,” ଗୁରୁଜୀଙ୍କ ସର ଅଳ୍ପ କୋମଳ ହେଲା। “ଏଥର ମୁଁ ତୁମକୁଛାଡି ଦେଉଛି, କିନ୍ତୁ ଆଉ ଗୋଟେ ଥର ଯଦି ତୁମର ବିଳମ୍ବ ହେବ ତେବେ ତୁମେ କାର୍ଯ୍ୟକ୍ରମ ରୁ ବାହାରହୋଇଯିବ!
ବୁଝିଲ?” କାଲ୍ଲୁ ବୋହୁଥିବା ନାକ ପୋଛୁ ପୋଛୁ ହଁ ମାରିଲା। ସେତେବେଳକୁ ସେମାନେ କାଲ୍ଲୁର ଶ୍ରେଣୀରେ ପହଞ୍ଚିଗଲେ। କାଲ୍ଲୁ ତା ସ୍ଥାନ କୁ ଯାଉଥିଲା କି ସେ କହିଲେ, “କୁଆଡେ ଯାଉଛ ତୁମେ?
କାନ ଧରି କୋଣରେ ଛିଡା ହୁଅ,” ତା ସାଙ୍ଗ ସବୁ ହସିବାକୁ ଆରମ୍ଭ କରିଥିଲେ
ଏତିକିବେଳକୁ ଗୁରୁଜୀ ଶେଷଭୟଙ୍କର ଧମକି ଦେଲେ “ବୋଧହୁଏ ମୁଁ ତୋତେ ପାସ କରିପାରିବିନି। କାଲ୍ଲୁ– ବିଳମ୍ବ ଯୋଗୁଁ ଅଷ୍ଟମ ଶ୍ରେଣୀରେ ଫେଲ!
!”ବର୍ତ୍ତମାନ ସେ ଆଉଥରେ ବିଳମ୍ବ ହୋଇଗଲା। ତା ଜୀବନ ଶେଷ।ଗୋଟେ ବଢ଼ିଆ କାହାଣୀ...ଭାବିଲା କାଲ୍ଲୁ...ଗୋଟେ ବିଶାସନୀୟ କ୍ଷମା ପ୍ରାର୍ଥନା। ଅତୀତରେ ଯେବେ ସେ ଅନେକ ଥର ଏହା କରିଛି ଆଜି ବା କାହିଁକି ଗୋଟେ ନୁଆ ଭାବିପାରିବନି?
ତା ମନ ର ଚକ୍ଷୁରେ ସେ ଦେଖି ପାରୁଛି ଗୁରୁଜୀ ଆଜ୍ଞା ବିଶ୍ବାସ ରେ ତାକୁ ଚାହୁଁ ଛନ୍ତି ଏବଂ ସେ ଖନେଇଖନେଇ କହୁଛି। ସେ ଏତେ ଗଭୀର ଭାବେ ତା କାହାଣୀ ଉପରେ ଧ୍ୟାନ ଦେଇଥିଲା ଯେ ଦୌଡୁ ଦୌଡୁ ସେ ସିଧା ଯାଇଗୋଟେ ମଇଁଷି ପଲ ଭିତରେ ପଶିଗଲା।ଖାଲି ମୋ ଭାଗ୍ୟ, ସେ ବିରକ୍ତିରେ ଭାବିଲା ରଡୁଥିବା ମଇଁଷି ପଲକୁ ଅଡାଉଅଡାଉ। ଏହିପରି ଜୀବନ ଘାତକ ସମସ୍ୟା, ମୁଁ କଣ କରିବି?
ମୁଁ ବଦ୍ରି ଏବଂ ତା ମୋଟା ମଇଁଷି ପଲ ରେ ଯାଇପଶିଗଲି। ଧଇଁ ସଇଁ ହୋଇ କାଦୁଅରୁ ଖସୁଡୁ ଖସୁଡୁ ବାହାରକୁ ଆସିଲା। ବଦ୍ରି, ପାଗଳ ମଇଁଷି ପାଳକ ମୁଣ୍ଡରେବଡ଼ ପଗୁଡି ପିନ୍ଧି ଥାଏ, କାଲ୍ଲୁକୁ ତା ବାଡି ଦେଖାଇ ସାଗତ କଲା କିନ୍ତୁ ତା ଘନ ନିଶ ତଳେ ହସୁଥାଏ।“ତୁ ଶୀଘ୍ର ଯାଉନୁ କାଲ୍ଲୁ?
ମୋତେ ଟିକେ ମଇଁଷି ଗାଧୋଇଦେବାରେ ସାହାଯ୍ୟକରି ସାରି ସ୍କୁଲ କୁ ଗଲେ ହେବ ନାହିଁ?”
“ତୁମେ ଥଟ୍ଟା କରୁଛ ନା?”“ନାହିଁ। ମୁଁ ତୋତେ ପାଞ୍ଚ ଟଙ୍କା ଦେବି। ଆହୁରି ସମୟ ଅଛି, ତୁମେଶୀଘ୍ର ଯାଉଛ।”“ନିଶ୍ଚୟ ମୁ ଶୀଘ୍ର ଯାଉଛି,” କାଲ୍ଲୁ ବିରକ୍ତିରେ ବଡ ବଡେଇଲା। “ମୁଁଏତେ ଶୀଘ୍ର ଯାଉଛି ଯେ ବର୍ତ୍ତମାନ ଆହୁରି ଆଜି ହୋଇନାହିଁ, ଏବେ ଆହୁରି କାଲି ଅଛି। ଏବଂ ମୁଁ ତୁମମଇଁଷିଙ୍କୁ ଖୁଆଇଦେବି ଏବଂ ତାଙ୍କ ସହିତ ନାଚିବି ମଧ୍ୟ।”“ହୋ!
ହୋ!” ବଦ୍ରି ତା ମଇଁଷି ର ପିଠି ରେ ହାତ ମାରୁ ମାରୁ ହସିଲା।“ତୁମେ ସତରେ ଖୁବ୍ ମଜ୍ଜାକିଆ କାଲ୍ଲୁ!”କାଲ୍ଲୁ ଦୌଡୁଥିଲା। ପୁରା ଗାଁ ମୋ ବିରୁଦ୍ଧରେ, ସେ ଦୁଃଖରେ ଭାବିଲା,ଏହିପରିକି ସେ ପାଗଳ ବଦ୍ରି ମଧ୍ୟ। ସେମାନେ କଣ ମୋ ଭଳିଆ ଦୁଃଖିତ ପିଲା ସଙ୍ଗେ ଥଟ୍ଟା କରିବାକୁ କନ୍ଦେଇବାକୁବନ୍ଦ କରିପାରିବେନି?
ସେ ପୁଣି ତା କାହାଣୀ ଏବଂ କ୍ଷମା ପ୍ରାର୍ଥନା ନେଇ ବ୍ୟସ୍ତ ହୋଇଗଲା।ଆମ୍ମି ଅସୁସ୍ଥ ତେଣୁ ତାକୁ ଜଳଖିଆ ବନେଇ ବାକୁ ପଡିଲା?
ନାହିଁ। ଏହାକହି ସେ ଦୁଇ ଥର ବଞ୍ଚିଛି, ଆଉ ଏହା କାମ ଦେବନି।ଛେଳି ହଜିଗଲା?
ନାହିଁ!
ଏହା ଗତଥର କାମ ଦେଲା ନାହିଁ। କେହି ତା କଲମଚୋରି କରି ନେଲା?
କଲମ ତ ତା ସ୍କୁଲ ବ୍ୟାଗ ରେ ହିଁ ଅଛି।
ତା ଚପଲ ଛିଣ୍ଡି ଗଲା ଏବଂ ସେ ତାକୁ ଠିକ କରୁ କରୁ ବିଳମ୍ବ ହେଲା?
ମୋଟେ ହେବ ନାହିଁ ତା ଚପଲ ତ ପୁରା ନୂଆ ଅଛି।ଦାମୁର ଘର ସାମ୍ନା ଦେଇ ଯାଉ ଯାଉ ସେ ଦେଖିଲା ତା ସାଙ୍ଗ ଏବଂ ସାଙ୍ଗରଭଉଣୀ ଅଗଣା ରେ ଖଟ ଉପରେ ବସି ଜଳଖିଆ ଖାଉଛନ୍ତି। ଓହୋ!
ତାଙ୍କର ମଧ୍ୟ ବିଳମ୍ବ ହୋଇଗଲା, କାଲ୍ଲୁନିଜକୁ ଜିତିଗଲା ଭାବିଲା, ସେମାନେ ତ ଆହୁରି ଖାଉଛନ୍ତି ତେଣୁ ସେମାନେ ମୋ ପରେ ଆସିବେ, ଏବଂ ଆଶାକରେ ଗୁରୁଜୀ ତାଙ୍କ ଉପରେ ପାଟି କରିବାରେ ଏତେ ବ୍ୟସ୍ତ ହୋଇଯିବେ ଯେ ସେ ମୋତେ ଭୁଲିଯିବେ।ଦାମୁ ଉପରକୁ ଦେଖିଲା, ଆଶ୍ଚର୍ଯ୍ୟ ରେ ବଡ ବଡ ଆଖି କରି ଦେଖିଲା,“ଆରେ କାଲ୍ଲୁ!
ଭାଇ, ମୋ ପାଇଁ ଅପେକ୍ଷା କର!”“କାଲ୍ଲୁ ଭାଇ, ପରଠା,” ସାରୁ ପାଟିକରି ଡାକିଲା। “କୋବି ପରଠା!”“ସମୟ ନାହିଁ!” କାଲ୍ଲୁ ଦୃତ ଗତିରେ ଦୌଡିଗଲା। “ସ୍କୁଲ ରେ ମିଳିବା।”“ଠିକ ଅଛି। ତେବେ ପରେ ମିଳିବି।” ଦାମୁ କାନ୍ଧ ଉଠାଇ ବେଖାତିର ହୋଇପୁଣି ଖାଇବାରେ ଲାଗିଲା।ଦାମୁ ଏବଂ ସାରୁ କେତେ ଭାଗ୍ୟବାନ, କାଲ୍ଲୁ ଭାବିଲା। ସେମାନେ ସ୍କୁଲକୁ ଠିକ ଲାଗିକି ରହନ୍ତି। ସ୍କୁଲ ର ଘଣ୍ଟି ବାଜିଲା ପରେ ମଧ୍ୟ ସେମାନେ ଘରୁ ବାହାରି ପାରନ୍ତି। ଯେମିତିସେ ସ୍କୁଲ ଫାଟକ ପହଞ୍ଚିଲା ତା ହୃଦୟ ଯୋରରେ ଧକ ଧକ ହେବାକୁ ଲାଗିଲା। ଭାବି ଦେଖ, କିଏ ସେଠାରେ ପାଟିରେପାନ ପୁରାଇ ଠିଆ ହୋଇଛି।
ଗୁରୁଜୀ!!!
ଦୁର୍ଭାଗ୍ୟ ର କଥା!
କାଲ୍ଲୁ ହଠାତ ଠିଆ ହୋଇଗଲା, ଏବଂ ଭୟରେ ଶୀଘ୍ର ଶୀଘ୍ର କହିବାକୁ ଲାଗିଲା।“ମୁଁ ବଡ ଦୁଃଖିତ ଆଜ୍ଞା ମୋର ବିଳମ୍ବ ହୋଇଗଲା, ଆଜି କିନ୍ତୁ ମୋଟେ ମୋର ଭୁଲ ନାହିଁ!
ମୋତେ ଶାବୁକୁ ଗାଧୋଇବାରେ ସାହାଯ୍ୟ କରିବାକୁ ପଡିଲା। ଆପଣ ତ ଜାଣିଛନ୍ତି ତା ଗୋଡ ଭାଙ୍ଗିଯାଇଛି ଏବଂ...” ହଠାତସେ ଗୋଟେ ଆଶ୍ଚର୍ଯ୍ୟ ଦୃଶ୍ୟ ଦେଖି ରହିଗଲା। ଦୁନିଆ ର ସବୁଠୁଁ ଭୟଙ୍କର ମଣିଷ, ହସୁଥିଲା!
“ରୁହ!” ପାନ ପୀକ ଯୋଗୁଁ ଅଣନିଶାସି ହେଉ ହେଉ ଗୁରୁଜୀ ହାତ ଦେଖାଇଲେ।“ତୁମେ କାହିଁକି ମୋତେ ଆଜି ଏକ ନୁଆ କାହାଣୀ ଶୁଣାଉଛ?”“କି କାହାଣୀ?” କାଲ୍ଲୁ ଯଥା ସମ୍ଭବ ନିଜକୁ ବିସ୍ମିତ ଦେଖାଇବାକୁ ଚେଷ୍ଟାକଲା। “ମୁଁ କେବେ କାହାଣୀ କହେ ନାହିଁ...ତା ମାନେ...କିନ୍ତୁ...।” କଥାଟା କିଛି ଅଜବ ଲାଗୁଛି, କାଲ୍ଲୁଭାବିଲା। “ଆଜ୍ଞା ମୁଁ ସତ କହୁଛି!”“ତୁମେ ପନ୍ଦର ମିନିଟ ଶୀଘ୍ର ଆସିଛ କାଲ୍ଲନ,” ଗୁରୁଜୀ ଆହୁରି ହସୁଥିଲେ।“ଶୀଘ୍ର?” କାଲ୍ଲୁ ତାହା ଶୁଣି ବରଫ ପାଲୋଟିଗଲା। “ଶୀଘ୍ର ମାନେ ଆପଣକଣ କହୁଛନ୍ତି?”
ଗୁରୁଜୀ ତାଙ୍କ ଘଡି କୁ ଦେଖାଇଲେ, “ଦେଖିଲ?
ସାତଟା ବାଜି ପଇଁଚାଲିଶୀ।”“ମୁନିଆ ଏଠି ନାହିଁ?”“ଆହୁରି କେହି ଆସି ନାହାନ୍ତି ଏଠି,” ଏବଂ ଗୁରୁଜୀ ପାନ ଛେପ ବାହାରେପକାଉ ପକାଉ ଆଉଥରେ ହସିଲେ, “ତୁମ ଛଡା କେହି ନାହାନ୍ତି!”କାଲ୍ଲୁ ଅଚଳ ଠିଆ ହୋଇଥିଲା, “ ତା ମାନେ ମୁଁ ଆହୁରି ଶୋଇ ପାରିଥାନ୍ତି?
ଜଳଖିଆ ଖାଇବାକୁ ମୋର ସମୟ ଥିଲା?” ସେ ମୁଣ୍ଡ ହଲାଇ ନିଜକୁ ନିଜେ କହିଲା। “ବର୍ତ୍ତମାନ ମୁଁ ଜାଣିପାରୁଛି। ଏହା ଶାବୁ ଏବଂ ମୁନିଆ ର କାମ। ମୁଁ ତାଙ୍କୁ ଜୀବନରେ ମାରିଦେବି। ମୁଁ ନିଶ୍ଚୟ ମାରିବି।ଶାବୁ ଘରେ ବସି ବସି ବିରକ୍ତ ହେଉଥିଲା ବୋଲି ମୋ ସାଥେ ସେ ଏ ଖେଳ ଖେଳିଲା।”“ଏବଂ ମୋର ଗୋଟେ ଭଲ କାହାଣୀ ମଧ୍ୟ ବେକାର କରିଦେଲେ,” ଗୁରୁଜୀ ଦୟାଦେଖାଇ କହିଲେ। “ ଯାହାହେଉ ଚାଲିଆସ ଭିତରକୁ।”“ମୁଁ ଶାବୁଠୁଁ ଏହାର ପ୍ରତିଶୋଧ ନେବି,” କାଲ୍ଲୁ ଦାନ୍ତ କଡମଡ କରିକହିଲା “ମୁଁ ନିଶ୍ଚୟ ନେବି।”“ତୁମେ କଣ କରିବ?”“ମୁଁ ତାର ଆର ଗୋଡଟା ଭାଙ୍ଗି ଦେବି!
!” କାଲ୍ଲୁ ଲାଲ ଆଖି କରି କହିଲା।
ଦିନେ ରାଜୁ ସାଇକେଲରେ ଗାଁରେ ବୁଲୁଥିବା ସମୟରେ ଏକ ଚା ଷ୍ଟଲ ଦେଇ ଯାଇଥିଲେ।
ସେ ଏକ କପ୍ ଚା ପିଇଲେ ଏବଂ ଏହାର ଆନନ୍ଦ ନେଇଥିଲେ I
ସନ୍ଧ୍ୟାରେ ସେ ବୁଲିବାକୁ ଯାଇଥିଲେ I
ସେ ଘରକୁ ଫେରୁଥିବା ସମୟରେ ତାଙ୍କ ପିତାଙ୍କ ସହ ଭେଟ ହେଲା। ସେ ତାଙ୍କ ପିତାଙ୍କୁ ଅନୁରୋଧ କଲେ, "ଆମେ ନିକଟରେ ଥିବା ଚା ଷ୍ଟଲରୁ ଏକ କପ୍ ଚା ପିଇ ପାରିବା କି?"
ତାଙ୍କ ପିତା ଉତ୍ତର ଦେଲେ, ହଁ, ଚାଲ ଯିବା।
ରାଜୁ ଚା’ ଷ୍ଟଲକୁ ଯାଇ ଦୁଇ କପ୍ ଚା ଆଣିଲେ |
ଚା ପିଇବା ସମୟରେ ସେମାନେ କଳ୍ପନା କରୁଥିଲେ ଯେ ବସ୍ ଯୋଗେ ଯାତ୍ରା କରିବା ସମୟରେ ସେମାନେ କିପରି ପ୍ରତ୍ୟେକ ଷ୍ଟପ୍‌ରେ ଚା ପିଉଥିଲେ ଏବଂ ଦୁହେଁ ଏକାଠି ପାଟି କରି କହିଲେ, “ଚାହା, ଚାହା, ଚାହା !!
!”।
୧୭, ୧୮, ୧୯...... ୨୦...... ଲୁଚିଲୁ  ତ। ମୁଁ ଆସୁଛି!
ଆଈଙ୍କ କଲୋନିରେ ମତେ ଲୁଚକାଳି ଖେଳିବାକୁ ଭାରି ଭଲଲାଗେ। ସେଠି ଲୁଚିବାପାଇଁ ବହୁତ ଜାଗା ଅଛି। ସବୁ ଜାଗା ବିଷୟରେ ମତେ ଜଣା। ଆଈ ଏ କଲୋନିଟିକୁ ବହୁତ ବର୍ଷ ତଳେ ତିଆରି କରାଇଥିଲେ। ଶ୍‌ ଶ୍‌......... ପ୍ରେମା ଆସିବା ପୂର୍ବରୁ ମତେ ଲୁଚିବାକୁ ପଡ଼ିବ।
ଆମ ମାମା ଯେତେବେଳେ ଛୋଟପିଲା ଥିଲେ ସେତେବେଳେ ଆଈ ଏହି ବାଉଁଶ ପୋଲଟିକୁ ତିଆରି କରାଇଥିଲେ। ବର୍ଷାଋତୁରେ ଝରଣାଟି ପାଣିରେ ପୂରିଉଠେ। ସେତିକିବେଳେ ସ୍କୁଲକୁ ଯିବା ପାଇଁ ଏଇ ପୋଲଟି ହିଁ ସବୁଠାରୁ ସୁରକ୍ଷିତ ରାସ୍ତା ଅଟେ। ଏବେ ତ ଗ୍ରୀଷ୍ମୠତୁ ହୋଇଛି। ଝରଣାଟି ପ୍ରାୟ ଶୁଖିଯାଇଛି। ତେଣୁ ଏଇ ପୋଲତଳେ ଲୁଚିବାକୁ ବଢ଼ିଆ ହୋଇଛି।କିନ୍ତୁ ଏଠି ବୁଢ଼ିଆଣୀ ଜାଲ ଯୋଗୁ ଛିଙ୍କ ହୋଇପାରେ। ଆ......... ଆ........ ଛୁଁ!
ଓହୋ!
ପ୍ରେମାକୁ ମୋ ଛିଙ୍କ ଶୁଭିଗଲା କି!
ଆଈଙ୍କର ପୁରୁଣା ଜିନିଷ ସବୁ ଏହି ଥାକରେ ରଖାହୋଇଛି।ଏଇ ଫଟୋରେ ସେ କେତେ ଛୋଟ ଦିଶୁଛନ୍ତି!
ଏବଂ ଏଇ ଯେଉଁ କାଗଜ ସବୁ ଗୁଡ଼ାହୋଇ ରଖାହୋଇଛି, ସେଗୁଡ଼ିକ ସବୁ ଆଈ  ତିଆରି କରିଥିବା ଡ୍ରଇଂ। ସେ ତାଙ୍କର ନୂଆ ଘର ତିଆରିର ରୂପରେଖ ଆଙ୍କିଛନ୍ତି। ତାକୁ ଆଈ ବ୍ଲୁପ୍ରିଣ୍ଟ ବା ନକ୍‌ସା କହନ୍ତି। ଓହୋ!
ପ୍ରେମାର ଗୋଡ଼ବଳାର ଘୁଙ୍ଗୁର ଶବ୍ଦ ଶୁଭୁଛି। ଭଣ୍ଡାରଘରର କବାଟଟା ପ୍ରେମା ଖୋଲୁଛି ବୋଧେ। ‘‘ହା!
ଗୋପି!
ତତେ ପାଇଗଲି!’’
ଆଈ ଜଣେ ଶିଳ୍ପୀ ବା ସ୍ଥପତି। ସେ ଛୋଟ–ବଡ଼ ସବୁପ୍ରକାର ଘର ତିଆରି କରନ୍ତି। ସେ ବଡ଼ ବଡ଼ ଅଫିସ୍‌ ଏବଂ ଖୁବ୍‌ ଛୋଟ ଛୋଟ ଅଫିସ୍‌ ଘର ମଧ୍ୟ ତିଆରି କରନ୍ତି। ସେ କୋଠାଗୁଡ଼ିକର ରେଖାଚିତ୍ର ଏବଂ ରଙ୍ଗୀନ ଚିତ୍ର ତିଆରି କରି ଦେଖନ୍ତି ଯେ ତିଆରି ସରିଲେ କୋଠାଗୁଡ଼ିକ କେମିତି ଦେଖାଯିବେ। ତୁମେ ଯଦି ଆଈଙ୍କ ପରି ସ୍ଥପତି ହେବାପାଇଁ ଚାହଁ, ତେବେ ତୁମକୁ ଗଣିତ, ବିଜ୍ଞାନ ଏବଂ ସ୍ଥପତିବିଦ୍ୟା ଅଧ୍ୟୟନ କରିବାକୁ ପଡ଼ିବ।
କୁମାରୀ ବାଣ୍ଡିକୋଟାଙ୍କୁ ଭେଟନ୍ତୁକୁମାରୀ ବାଣ୍ଡିକୋଟା ବେଂଗଲେନସିସ୍ ଥିଲା ଗୋଟିଏ କ୍ଷୁଦ୍ର ଭାରତୀୟ ଚୁଚୁନ୍ଦ୍ରା ଯିଏ ନିଜ ମା, ସାତ ଭଉଣୀ ଓ ଦଶ ଭାଇଙ୍କ ସହ ଗୋଲକଧନ୍ଦା ପରି ଏକ ଅଦ୍ଭୁତ ସୁଡ଼ଙ୍ଗ ଭିତରେ ରହୁଥିଲା । ସେମାନେ ସମସ୍ତେ ଥିଲେ ଅମାନିଆ ଆଉ ସବୁବେଳେ ସେ ଉଣେଇଶ ଜଣ ସାରାଦିନ ଉତ୍ପାତ କରୁଥାନ୍ତି । ସବୁଦିନ ପରି ଦିନେ ରାତିରେ ସେ ଖାଦ୍ୟ ଖୋଜିବାକୁ ବାହାରିଥିଲା । ଗୋଟିଏ ଲୋକ ରାଗରେ ଚିତ୍କାର କରୁଥିବାର ସେ ଶୁଣିଲା । ଖୁବ୍ ସାବଧାନତା ସହ ସେ ଦୃତ ଗତିରେ ଏଇ କୃଷକଟିର ନାଲିଅଖି ଏଡ଼ାଇ ଚାଲିଗଲା । ସେ ଖସି ପଳାଇ ଯାଉଥିବା ବେଳେ ଦେଖିଲା ଯେ ଆଉ ଗୋଟେ ଚୁଚୁନ୍ଦ୍ରା ଜାଲରେ ପଡ଼ିଯାଇଛି । ଏମିତି କରୁଣ ଆଖି ସେ ପୂର୍ବରୁ କେବେ ଦେଖି ନ ଥିଲା ।
ସେ ଏକଥା ଦେଖି ଏତେ ଡ଼ରି ଯାଇଥିଲା ଯେ ରାତିସାରା ସେ ତା'ମାର ଗାତରେ ଜାକିଯୁକି ହୋଇ ଆଖି ବୁଜି ବସି ରହିଥିଲା । ସଞ୍ଜ ନ ହେଉଣୁ ସେ ଘୋଷଣା କଲା ଯେ ସେ ଭବିଷ୍ୟତରେ ଆଉ କେବେହେଲେ କାହାରି କ୍ଷେତ ଆକ୍ରମଣ କରିବ ନାହିଁ । ଏକଥା ଶୁଣି ସମସ୍ତେ ହତାଶ ହୋଇ ପଡ଼ିଲେ । ସବୁ ଭାଇ ଭଉଣୀ ମିଶି ତା’ମନ ପରିବର୍ତ୍ତନ କରିବାକୁ ଚେଷ୍ଟା କଲେ । ମାତ୍ର ନିଜ ଜିଦ୍ ରୁ ସେ ଆଉ ହଟିଲା ନାହିଁ । ଧୀରେ ଧୀରେ ସେ ବିରକ୍ତି ଅନୁଭବ କଲା । ଠିକ୍ କଲା ଯେ ସେ ଆଉ ବେଶିଦିନ ସେଇ ପୁରୁଣା ସୁଡ଼ଙ୍ଗ ଭିତରେ ରହି ପାରିବ ନାହିଁ । ସେ ବୁଲିବା ପାଇଁ ବ୍ୟବହାର କରୁଥିବା ବ୍ୟାଗରେ ନିଜ ରଂଗୀନ ଚଷମା, ଦୁଇ ଆଖିଆ ଦୂରବୀକ୍ଷଣ ଯନ୍ତ୍ର, ଯବକାଚ ଓ ପ୍ରିୟ ବ୍ୟାଣ୍ଡେଜ୍ ପଟି ଭର୍ତ୍ତିକଲା ।
ଏସବୁ ଦେଖି ତା'ମା ବିଚଳିତ ହୋଇ ପଚାରିଲା, ‘ତୁ ଆଉ କି କାମ କରିବୁ ?
ତୁ ଆଉ କଣ ବା କରିପାରିବୁ?’କୁମାରୀ ବାଣ୍ଡିକୋଟା ବେଂଗଲେନସିସ୍ ସରଳ ଭାବେ ହସି କହିଲା, ‘ମୁ ଗାତ ଖୋଳି ପାରିବି ।’ଏଣୁ ସେ ସୁଡ଼ଙ୍ଗଖୋଳି.......ଖୋଳି .........ଚାଲିଲା।ଏସବୁ କାମ କରିବାବେଳେତାକୁ ଟିକେ ବିମାନ୍ଦା ଲାଗୁ ନଥିଲା । କାରଣ ପ୍ରତ୍ୟେକନୂଆ ସୁଡ଼ଙ୍ଗ ଦେଇସେ ଗୋଟିଏ ନୂଆଜାଗାରେ ପହଞ୍ଚୁଥିଲା । ଏଣୁକୌଣସି କ୍ଷେତକୁ ଆକ୍ରମଣକରିବାର ଆବଶ୍ୟକତା ପଡୁନଥିଲା ।
ସମୁଦ୍ର କୂଳରେକେହି ଜଣେ ଗାତ ଭିତରୁ ବାଲି ଉପରକୁ ନାକ ଟେକି ଚାହିଁଥିଲା। ସେ କିଏ ?
କୁମାରୀ ବାଣ୍ଡିକୋଟା!!!!
ରାତିସାରା ବାଲି ଓ କାଦୁଅ ଭିତରେ ଖୋଳି ଖୋଳି ସେ ଏକ ନୂଆ ସୁଡ଼ଙ୍ଗ ଭିତରୁ ବାହାରୁଥିଲା । ଠିକ୍ ସୂର୍ଯ୍ୟୋଦୟ ପୂର୍ବରୁ ନିଜ ରଂଗୀନ ଚଷମା ନାକ ଉପରେ ରଖିବାକୁ ପ୍ରସ୍ତୁତ ହେଉଥିବା ବେଳେ ସେ ହଠାତ୍ ବାହାର ଦୁନିଆକୁ ଲକ୍ଷ୍ୟ କଲା । କ୍ଷଣିକ ମଧ୍ୟରେ ସେ ଭାସିଯାଇ ପୁଣି ନିଜ ସୁଡ଼ଙ୍ଗ ଭିତରକୁ ଚାଲିଗଲା ।
ଉପର କଠିନ ମାଟିକୁ ଭିଡ଼ି ଧରିବାକୁ ଅପ୍ରାଣ ଚେଷ୍ଟା କରୁଥିବା ବେଳେ ସେ ଚିତ୍କାର କଲା, ‘ରକ୍ଷାକର, ରକ୍ଷାକର ନଈ ବନ୍ଧ ଭାଙ୍ଗି ମାଡ଼ି ଯାଉଛି ।’‘କିଛି କରିବାର ନାହିଁ, ଏ ହେଉଛି ଆରବ ସାଗର’, ପାଖରୁ କୋମଳ ଓ ଆଶ୍ବସ୍ତ କଲାଭଳି ସ୍ବରଟିଏ ଶୁଭିଲା । ଆଶ୍ଚର୍ଯ୍ୟ ହୋଇ କୁମାରୀ ବାଣ୍ଡିକୋଟା ଗୁରୁଣ୍ଡି ଗୁରୁଣ୍ଡି ଓଦାଳିଆ ବାଲି ଉପରେ ମୁଣ୍ଡଟେକି ଅନାଇଲା । ତା’ ଲାଞ୍ଜରୁ ପାଣି ଝାଡ଼ିଲା ବେଳେ ସେ ଅନୁଭବ କଲା ଯେ ତା’ ପାଦତଳର ନରମ ଓଦା ଭୂଇଁ ଧୀରେ ଧୀରେ ତଳକୁ ଦବି ଯାଉଛି ।
ସେ ନିଜ ପାଦ ଆଙ୍ଗୁଳି ଆଡ଼କୁ ଚାହିଁଲା । ତାକୁ ଅଖାଡୁଆ ଲାଗୁଥିଲା । ଦେଖିଲା ଯେ ଉଜ୍ଜ୍ବଳ ନୀଳ ଜିନିଷଟେ ତା ପାଦ ଭିତର ଦେଇ ଭାସି ଯାଉଛି।‘ତୁମେ ବୋର୍ଡ଼ିର ସମୁଦ୍ରକୂଳରେ ପହଞ୍ଚିଛ’, ସେ କହିଲା ।
‘ଏଠିସତର କିଲୋମିଟର ଲମ୍ବାଅଠାଳିଆ ବାଲିର ଉପକୂଳରହିଛି ।’କ୍ଷଣିକ ଭିତରେ କୁମାରୀ ବାଣ୍ଡିକୋଟା ବ୍ୟାଗ୍ ଖୋଲି ନିଜ ଯବକାଚଟିକୁ ବାହାର କଲା । ପରମୁହୂର୍ତ୍ତରେ ସେ ଏହି ସାନ ଓ ସୁନ୍ଦର ଜୀବଟିକୁ ଆଗ୍ରହର ସହ ପରୀକ୍ଷା କରିବାକୁ ଲାଗିଲା । ଏହା ଥିଲା ଏକ ଅଦ୍ଭୁତ ଜୀବ ଗୋଲ୍ ଦେହ ମଝିରେ ଧୂସର ରଂଗ ଚାରିପଟେ ସବୁଜ ନୀଳ ରଙ୍ଗର ବଳୟ ଦେହରୁ ଚେରପରି ଅସଂଖ୍ୟ ସରୁ ସରୁ ହାତଗୋଡ଼ ବାହାରିଥିଲା ।
‘ତୁମେ କିଏ?’ କୁମାରୀ ବାଣ୍ଡିକୋଟା ଆଗ୍ରହର ସହ ପଚାରିଲା ।‘ତୁମେ ଆମକୁ ପୋର୍ପିତା ଡାକିପାର । ଆମେ ପଲିପସ୍, ଏକ ସାମୁଦ୍ରିକ ଜୀବର ଦଳଟିଏ,’ ସେ ଧୀରେ ଧୀରେ ପହଁରୁଥିବାବେଳେ କହିଲା ।‘ମୁଁ ବାଣ୍ଡିକୋଟା ବେଂଗଲେନସିସ୍ । ଏ ପଲିପସ୍ କ’ଣ ।(ତୁମେ ଜାଣି ସାରିବଣି ଯେ ବାଣ୍ଡିକୋଟା ପ୍ରଶ୍ନ ନପଚାରି ରହିପାରିବ ନାହିଁ) ‘ଆମେ ସବୁ ଗୋଟେ ଗୋଟିଏ ପରିବାର ଭଳି’ - ସେ କହିଲା ।ଆମେ ସମସ୍ତେ ଏକାଠି ରହୁ, ମିଳିମିଶି କାମ କରୁ । ଆମ ଭିତରୁ କେତେକ ଶ୍ବାସ ପ୍ରଶ୍ବାସ ନିଅନ୍ତି । କେତେକ ଅନୁଭବ କରନ୍ତି ଆଉ କେତେକ ନୂଆ ପଲିପସ୍ ସୃଷ୍ଟି କରନ୍ତି ।
କୁମାରୀ ବାଣ୍ଡିକୋଟା ଏକଥା କିଛି ବୁଝି ପାରିଲା ନାହିଁ ।ଏ ସବୁ ଆମ ପରିବାରରେ ନାହିଁ । ଆମେ ପ୍ରତ୍ୟେକ ନିଜ ନିଜ ଗାତରେ ରହୁ । ନିଜ ନିଜ ଖାଦ୍ୟ ସଂଗ୍ରହ କରୁ ଆଉ ନିଜର ପିଲା ଜନ୍ମ କରୁ ।‘କି ବିଚିତ୍ର କଥା !’ ପୋର୍ପିତା କହିଲା ।‘ଚୁଚୁନ୍ଦ୍ରା ପାଇଁ ଜୀବନଟା ନିଶ୍ଚୟ ବଡ଼ କଷ୍ଟକର ହୋଇଥିବ ।’‘ଅଦୌ ନୁହେଁ, ଆମେ ଗଳ..... ଗଳ... ଗଳ..... ଶବ୍ଦକରି ବୁଲୁଥାଉ ।’ଗୋଟିଏ ବଡ଼ ଢେଉରେ ଧକ୍କା ଖାଇ କୁମାରୀ ବାଣ୍ଡିକୋଟା ପାଟିଏ ସମୁଦ୍ର ପାଣି ପିଇ ସାରିଥିଲା । ‘ଥୁ.... ଥୁ....ଥୁ.....’ ସେ ମୁହଁ ବିକୃତ କରି ପାଟିରୁ ଲୁଣିଆ ପାଣି ବାହାର କରି ପକାଇଲା । ଆଉ ଗୋଟିଏ ଢେଉ ଭାଙ୍ଗି ସେ କୂଳକୁ ଯିବାକୁ ଚେଷ୍ଟା କରୁଥିଲା ।
ଢେଉ ଥମିଯିବା ପରେ ସେ ପୋର୍ପିତା ଚାହିଁ ଆଉ ଗୋଟିଏ ପ୍ରଶ୍ନ ପଚାରିଲା । ସେ ପାଟିମେଲା କରି ଚାହିଁ ରହିଥିଲା । ପୋର୍ପିତା ପରି ପଲିପସ୍ ଦଳ ଢେଉ ଉପରେ ଆନନ୍ଦରେ ଖେଳୁଥିଲେ । ଲାଗୁଥିଲା ଯେମିତି ରାତିରେ ଆକାଶରୁ ଝକମକ୍ କରୁଥିବା ଅଗଣିତ ତାରା ଏହି କୁହୁକ ସମୁଦ୍ରରେ ଖସି ପଡ଼ିଛନ୍ତି । କୁମାରୀ ବାଣ୍ଡିକୋଟା ମୋହିତ ହୋଇ ଦେଖୁଥିଲା କିପରି ଏହି ସୁନ୍ଦର ପଲିପସ୍ ମାନେ ଧୀର ଗତିରେ ବୋର୍ଡିର ସମୁଦ୍ର ତରଙ୍ଗ ସହ ତାଳ ଦେଇ ବୁଡ଼ି, ଉଠି ଖେଳୁଛନ୍ତି । ସ୍ଥିର ଦଳ ଆଡ଼କୁ ଯାଉ ଯାଉ ସେମାନେ ଅଦୃଶ୍ୟ ହୋଇଯିବା ବେଳେ ସେ ସେମାନଙ୍କୁ ନୀରବରେ ବିଦାୟ ଜଣାଇଲା।
‘ଭିତରକୁ!!
ଆହୁରି ଭିତରକୁ!’ ଏଇ କଥାବାର୍ତ୍ତା ଶୁଣି କୁମାରୀ ବାଣ୍ଡିକୋଟା ର ସକାଳ ନିଦ ଭାଙ୍ଗିଗଲା । ନିଦୁଆ ଆଖିରେ ସେ ଦେଖିଲା ଯେ ଦୁଇଜଣ ମଣିଷ ପିଲା କିଛି କୌତୁକିଆ ଯନ୍ତ୍ର ଧରି ବୋର୍ଡିର ସମୁଦ୍ରକୂଳ ବାଲି ଖୋଳୁଛନ୍ତି । ଗତଥର କୁମାରୀ ବାଣ୍ଡିକୋଟା ଏକ ପାହାଡ଼ିଆ ଫୁଲକ୍ଷେତକୁ ଯାଇ ଜାଣିଥିଲା ଯେ ସବୁ ମଣିଷମାନେ ଚୁଚୁନ୍ଦ୍ରାମାନଙ୍କ ପାଇଁ ବିପଦଜନକ ନୁହନ୍ତି । ତେଣୁ ସେ ପିଲାମାନଙ୍କ ପାଖକୁ ଖେଳିବାକୁ ଗଲା । ‘ମୁଁ ଖୋଳି ପାରିବି କି ?’ ସେ ପଚାରିଲା । ‘ମୁଁ ଗାତ ଖୋଳିବାକୁ ଭଲପାଏ !’
ମାତ୍ର ସେ ଆଶ୍ଚର୍ଯ୍ୟ ହୋଇ ଦେଖିଲା ଯେ ପିଲାମାନେ ଚମକି ପଡ଼ି ଖେଳନା ଫୋପାଡ଼ି ଦେଇ ଦୌଡ଼ି ପଳାଇଲେ । କୁମାରୀ ବାଣ୍ଡିକୋଟା ବୋକାଙ୍କ ଭଳି କିଛି ବୁଝି ପାରୁ ନ ଥିଲା ପିଲାଦିନରୁ ଆଜି ପର୍ଯ୍ୟନ୍ତ ବଡ଼ ହେବାଯାଏ ସେ ମଣିଷମାନଙ୍କୁ ଦେଖିଲେ ଦୌଡ଼ି ପଳାଏ । ସେ ପ୍ରଥମ ଥର ପାଇଁ ଦେଖିଲା ଯେ ମଣିଷମାନେ ଚୁଚୁନ୍ଦ୍ରା ଦେଖି ଧାଇଁ ପଳାଉ ଛନ୍ତି । ‘ତୁମେ ଜାଣ ଯେ ଆମେ ତୁମକୁ କେବେହେଲେ ଧରିବୁ ନାହିଁ,’ ସେ ବଡ଼ ପାଟିରେ କହିଲା ।
କିନ୍ତୁ ସେଇ ପିଲାମାନେ କେବେଠୁ ଅଦୃଶ୍ୟ ହୋଇ ଯାଇଥିଲେ । କୁମାରୀ ବାଣ୍ଡିକୋଟା ତା’ପାଦ ପାଖରେ ସେଇ ଉଳ ସବୁଜ ରଙ୍ଗର ଖେଳନାଟିକୁ ଦେଖିଲା । ସେ ତାକୁ ତଳୁ ଉଠାଇ ବାଲି ଖୋଳିବାକୁ ଚେଷ୍ଟା କଲା । ମାତ୍ର ତା’ ଚେଷ୍ଟା ସଫଳ ହେଲା ନାହିଁ । ‘ମଣିଷମାନେ କେବେ ଗାତ ଖୋଳି ପାରିବେ ନାହିଁ ଏଥିରେ ଆଶ୍ଚର୍ଯ୍ୟ ହେବାର କିଛି ନାହିଁ,’ ସେ ମନେ ମନେ ଭାବିଲା । ସେ ଖେଳନାଟିକୁ ଅଜାଣତରେ ତଳେ ପକାଇ ଦେଇ ନିର୍ଜନ ସମୁଦ୍ର କୂଳରେ ଚାଲିବାକୁ ଲାଗିଲା।
ସମୁଦ୍ର କୂଳରେ ଆଗକୁ ଯାଇ ଯାଇ ସେ ଏକ ବିଚିତ୍ର ଜିନିଷ ଦେଖିଲା । ଖୁବ୍ ସାନ ସାନ ବାଲି ଗୁଳା ଚାରିଆଡ଼େ ବିଛାଇ ହୋଇ ପଡ଼ିଛି । ଯେମିତି ସମୁଦ୍ର କୂଳରେ ନାନା ପ୍ରକାର ତାରାପୁଞ୍ଜ । ‘ଅଜବ ବାଲିଗୁଳାର ରହସ୍ୟ’, କୁମାରୀ ବାଣ୍ଡିକୋଟା ମନରେ ଭାବିଲା । ପୁଣି ଥରେ ତା’ ମୁହଁ ଉଜ୍ଜ୍ବଳ ଦେଖାଗଲା । ଯବକାଚ ଧରି ସେ ପୁଣି ପରୀକ୍ଷା କରିବାରେ ମଜ୍ଜିଗଲା ।
ହଠାତ୍ ତା ଲାଞ୍ଜର ଶେଷ ଭାଗରେ ଏକ କ୍ଷୀଣ ଆଘାତ ଲାଗିବାର ଅନୁଭବ କଲା ।ବୁଲିପଡ଼ି ସେ ଦେଖିଲା ଯେ ଗୋଟିଏ କଙ୍କଡା ତାକୁ ଚାହିଁ ରହିଛି । ‘ଏତେ ବିରକ୍ତି ହେବା ଦରକାର ନାହିଁ, ମୁଁ ଏମିତି ଖାଲି ଦେଖୁଥିଲି ।’ ନିଜ ଗୋଡ଼ ଭିତରେ ଲାଞ୍ଜ ରଖୁ ରଖୁ କୁମାରୀ ବାଣ୍ଡିକୋଟା ତାକୁ ରାଗିଯାଇ କହିଲା ।‘ସେ ପାଇଁ ମୁଁ ଦୁଃଖିତ ମୁଁ ସକାଳ ଜଳଖିଆ ଖାଇବାକୁ ଯାଉଥିଲି ବାଟରେ ତୁମ ଲାଞ୍ଜକୁ ଝୁଣ୍ଟିଲି।’ କଙ୍କଡାଟି ଦୁଃଖ ପ୍ରକାଶ କରି କହିଲା। ‘ମନ ଖରାପ କରନା ଚୁଚୁନ୍ଦ୍ରା ମାନେ ମଧ୍ୟ ଦିନ ତମାମ ଖାଉଥାନ୍ତି । ତୁମେ କଣ କହିବାକୁ ଚାହୁଁଛ ମୁଁ ଜାଣିଛି’, କୁମାରୀ ବାଣ୍ଡିକୋଟା ଉତ୍ତର ଦେଲା । କାରଣ ଅନ୍ୟମାନଙ୍କୁ କ୍ଷମା କରିଦେବା ଭଳି ଗୁଣ ତା’ପାଖରେ ଥିଲା । ‘ମୁଁ ଶ୍ରୀମତି ସ୍କୋପିମେରା’ କଙ୍କଡାଟି ନରମ କଣ୍ଠରେ କହିଲା ।
‘ମୁଁ କୁମାରୀ ବାଣ୍ଡିକୋଟା ବେଂଗଲେନସିସ୍’ । ‘ଏ ସାନ ସାନ ବାଲିଗୁଳା ଗୁଡ଼ିକ କେଉଁଠୁ ଆସୁଛି କହିପାରିବ’?
‘ଏଗୁଡ଼ିକ ସବୁ ବାଲି ଫୋଟକା । ସମୁଦ୍ର କୂଳ ବାଲିରୁ ଖାଦ୍ୟ ଶୋଷି ଖାଇବା ବେଳେ ଆମେ ଏଭଳି ବାଲି ଫୋଟକା ସୃଷ୍ଟି କରୁ ।’
‘ଏସବୁ ତୁମେ ନିଜେ କର ନା ପୋର୍ପିତା ପରି ତୁମର ପରିବାରର ଲୋକମାନେ ଏଥିରେ ସହଯୋଗ କରନ୍ତି,’ କୁମାରୀ ବାଣ୍ଡିକୋଟା ପୁଣିଥରେ ପ୍ରଶ୍ନ ପଚାରିଲା ।‘ଓ ତୁମେ ସେହି ପଲିପସ୍ ମାନଙ୍କ କଥା କହୁଛ?’ ସେମାନେ ଗୋଲ୍ ହୋଇ ମୁଦି ଆକାରରେ ରହିବାର ମୁଁ ଦେଖିଛି । ଆଉ ଦିନସାରା ସେମାନେ ପାଣିରେ ଉପର ତଳ ହେଉଥାନ୍ତି । ‘କିନ୍ତୁ ଆମେ ସବୁ ତାଙ୍କ ପରି ନୁହେଁ,’ ସେ ଗର୍ବର ସହ କହିଲା । ‘ଆମେ ସମୁଦ୍ର ବାଲିରେ ବୁଲୁଥାଉ, କେତେବେଳେ ଯୋଡ଼ି ଯୋଡ଼ି ହୋଇ ପୁଣି କେତେବେଳେ ଏକା ଏକା ।’‘ଆମର ବି ବଡ଼ ପରିବାର ଅଛି’ ସେ କହି ଚାଲିଥାଏ । ‘ମୋ ପିଲାମାନେ ବି ଆଗରେ ନିଶ୍ଚୟ ଥିବେ, ବଦମାସି ବି କରୁଥିବେ । ତୁମେ ତାଙ୍କ ସଙ୍ଗେ ଖେଳିବ କି ?’ ସେ ବନ୍ଧୁଟିଏ ପରି ପଚାରିଲା ।
ଗୋଟିଏ ସାନ ସ୍କୋପିମେରା ଗାତରୁ ମୁଣ୍ଡ ଟେକି ଡାକିଲା ‘କୁମାରୀ ବାଣ୍ଡିକୋଟା ଆସ । ଆମେ ଏଠି ଗୋଟିଏ ସୁଡ଼ଙ୍ଗ ତିଆରି କରୁଛୁ । ତୁମେ ଆମକୁ ଖୋଳିବାରେ ସାହାଯ୍ୟ କରିବ କି ?’‘ଗାତ ଖୋଳିବା ?’ ମୁଁ ଗାତ ଖୋଳିବାକୁ ଭଲପାଏ । କୁମାରୀ ବାଣ୍ଡିକୋଟା ସବୁଠୁଁ ପାଖ ଗାତ ପାଖକୁ ଧାଇଁଗଲା । ହଠାତ୍ ଧକ୍କା ଖାଇ ସେ ଅଠାଳିଆ ବାଲି ଉପରେ ଓଲଟି ପଡ଼ିଲା । ତା’ ମୁଣ୍ଡ ଗାତ ଭିତରେ ଓ ଗୋଡ଼ ବାହାରେ ପବନରେ ଝୁଲୁଥିଲା । ବ୍ୟସ୍ତ ନହୋଇ ସେ ନିଜ ବ୍ୟାଗକୁ ଗାତ ଭିତରକୁ ପକାଇଦେଲା ଓ ସୁଡ଼ଙ୍ଗଟିଏ ଖୋଳିବାକୁ ଲାଗିଲା । ସାନ ସାନ କଙ୍କଡାଗୁଡ଼ିକ ଏହା ଦେଖି ଖୁସିରେ ମାତି ଉଠିଲେ । ଏତେ ଶୀଘ୍ର ଗାତ ଖୋଳିବାର ସେମାନେ ପୂର୍ବରୁ କେବେ ଦେଖି ନଥିଲେ । ସେମାନେ ସମସ୍ତେ ପରିଶ୍ରମ କରି ଗାତ ଖୋଳିବାକୁ ଲାଗିଲେ କିଏ – ଆଗପଟେ, କିଏ ପଛପଟେ, କିଏ କଡ଼ରେ, କିଏ ତଳକୁ ଆଉ କିଏ ଚାରିପଟେ ଖୋଳିବାକୁ ଲାଗିଲେ । ଖୁବ୍ ଅଳ୍ପ ସମୟ ମଧ୍ୟରେ ବୋର୍ଡିର ସମୁଦ୍ରକୂଳରେ ଏକ ଗୋପନୀୟ ସୁଡ଼ଙ୍ଗ ଖୋଳା ହୋଇଗଲା । କୁମାରୀ ବାଣ୍ଡିକୋଟା ଏଠି ନୂଆ ସୁଡ଼ଙ୍ଗମାନ ଖୋଳିବାକୁ ଚେଷ୍ଟା କରୁଥିଲା ।
ଏହି ଗୋପନୀୟ ସୁଡ଼ଙ୍ଗ ଦେଇ ତୁମେ କୁମାରୀ ବାଣ୍ଡିକୋଟା କୁ ବ୍ୟାଗ ଖୋଜିବାରେ ସାହାଯ୍ୟ କରିବକି ?
ସୁଡ଼ଙ୍ଗ ଖୋଳିସାରି କୁମାରୀ ବାଣ୍ଡିକୋଟା ବାଲି ତଳେ ଥିବା ସୁଡ଼ଙ୍ଗ ଦେଇ ତୀବ୍ର ବେଗରେ ଗଲା । ଶେଷରେ ନିଜ ବ୍ୟାଗ ପାଖରେ ପହଞ୍ଚିବା ବେଳେ ତା ଆଖି ଉଜ୍ବଳ ଦିଶୁଥିଲା ଆଉ ଓଠରେ ଥିଲା ବିଜୟର ହସ । ପୂର୍ବରୁ ସେ କେବେ ଏତେଗୁଡ଼ିଏ ନୂଆ ସୁଡ଼ଙ୍ଗ ଏତେ କମ୍ ସମୟରେ ଅତିକ୍ରମ କରି ନଥିଲା ।
ଗାତ ବାହାରକୁ ଆସିବା ପରେ ସେ ଭୟରେ ଧଇଁସଇଁ ହୋଇ ଶ୍ବାସପ୍ରଶ୍ବାସ ନେବାକୁ ଲାଗିଲା । ‘ସମୁଦ୍ର ଉଭେଇ ଯାଇଛି’ ସେ ଚାରିପଟେ ଘୂରି, ଆଗକୁ ପଛକୁ ଚାହିଁ କହିଲା, ‘ଯାଇଛି!
ଉଭେଇ ଯାଇଛି!’ ଆଶ୍ଚର୍ଯ୍ୟରେ ତା’ଆଖି ଧୀରେ ଧୀରେ ବଡ଼ ଓ ଗୋଲ ଦିଶୁଥିଲା । ସ୍କୋପିମେରା ପିଲାମାନେ ସେତେସେତେ ଅଧିକ ସଂଖ୍ୟାରେ ନିଜ ନିଜ ପେଟକୁ ଧରି ହସି ହସି ଗଡ଼ୁଥିଲେ । ବିଚାରୀ କୁମାରୀ ବାଣ୍ଡିକୋଟା ବେଂଗଲେନସିସ୍ ।
‘ସେଠି!
ସେଠି ଅଛି !!
ଏବେ ସମୁଦ୍ର ଭଟ୍ଟା ବେଳ ।’ ଶ୍ରୀମତି ସ୍କୋପିମେରା କହିଲେ । ଭଟ୍ଟା ବେଳ  ପୁଣି କଣ ?
ଆଶ୍ଚର୍ଯ୍ୟ ହୋଇ କୁମାରୀ ବାଣ୍ଡିକୋଟା ପଚାରିଲା ।‘ଭଟ୍ଟା ବେଳେ ପାଣି ସମୁଦ୍ର ଭିତରକୁ ଫେରିଯାଏ ଆଉ ଜୁଆର ବେଳେ ସମୁଦ୍ର ପାଣି ପୁଣି କୂଳକୁ ଫେରିଆସେ । ଏଥିରେ ଭାବିବାର କିଛି ନାହିଁ । ପ୍ରତିଦିନ ଏ ଭଳି ଦୁଇଥର ହୁଏ । ସେତେବେଳେ ଆମେ ଏଇ ବାଲି ଫୋଟକା ତିଆରି ଜୀବମାନେ ଖାଇବାକୁ ପାଉ । ଯେତେବେଳେ ଢେଉ ଫେରେ ଆମେ ଦୌଡ଼ି ଦୌଡ଼ି ଗାତରେ ପଶିଯାଉ ।’‘କିନ୍ତୁ ସମୁଦ୍ର କୁଆଡ଼େ ଯାଏ?’‘ଅନେକ ପଛକୁ ଫେରିଯାଏ । ବୋର୍ଡି ସମୁଦ୍ରକୂଳର ସମତଳ କୋମଳ ବାଲି ଉପରୁ ପାଣି ଉଭେଇ ଯିବା ପରି ଲାଗେ । ତୁମେ ଯେବେ ପଛକୁ ଭଲ ଭାବେ ଚାହିଁବ, ତେବେ ତୁମେ ଧଳା ଫେଣର ଏକ ସରଳ ରେଖା ଦେଖିପାରିବ । ସେ ଯାଏ ଏବେ ସମୁଦ୍ର କୂଳ ଘୁଞ୍ଚି ଯାଇଛି ।’
କୁମାରୀ ବାଣ୍ଡିକୋଟା ତରତରରେ ନିଜ ଦୁଇନଳୀଆ ଦୂରବୀକ୍ଷଣ ଯନ୍ତ୍ର ଆଖିରେ ଲଗାଇଲା । ଦୂର ଦିଗବଳୟରେ ଆରବ ସାଗରର ନିଖୋଜ ଢେଉ ସବୁକୁ ସେ ଭଲ ଭାବେ ଦେଖି ପାରୁଥିଲା । ସେ ଖୁସିର ଦୀର୍ଘଶ୍ବାସ ଟିଏ ନେଲା ଆଉ ବାଲି ଉପରେ ଅଚେତ ହୋଇ ପଡ଼ିଗଲା । ଦିନସାରାର ଧାଁ ଦୌଡ଼ ପରେ ତାକୁ ପ୍ରବଳ ଶୋଷ ଓ ଭୋକ ଲାଗୁଥିଲା । ସେ ଦୁର୍ବଳ ଅନୁଭବ କରୁଥିଲା ମାତ୍ରା କ୍ଲାନ୍ତ ହୋଇ ନ ଥିଲା । ଏଣୁ ପୁଣି ଥରେ ନୂଆ ଯାତ୍ରାରେ ବାହାରି ପଡ଼ିଲା ।
ମାତ୍ର ଏଥର ତା’ଯାତ୍ରା ଥିଲା ଖାଦ୍ୟ ଓ ପାଣି ପାଇଁ । ଶ୍ରୀମତି ସ୍କୋପିମେରା ତା ସଙ୍ଗରେ ସମୁଦ୍ର କୂଳେ କୂଳେ କିଛି ଦୂରଯାଏ ଆସିଥିଲେ, ସେଇଠି ଥିଲା ଧାଡ଼ି ଧାଡ଼ି ଝାଉଁଗଛ । ସେ ବାଣ୍ଡିକୋଟାର ଶୁଭମନାସି ତାକୁ ବିଦାୟ ଦେଇ ସେଇଠୁ ନିଜ ପିଲାମାନଙ୍କ ପାଖକୁ ଫେରି ଆସିଲା। ଆଶା ଓ ଦୃଢ଼ ବିଶ୍ବାସ ସହ କୁମାରୀ ବାଣ୍ଡିକୋଟା ବେଂଗଲେନସିସ୍ ସମୁଦ୍ର କୂଳେ କୂଳେ ଆଗକୁ ଚାଲି ଚାଲି ଯାଉଥିଲା । କ୍ରମେ ସେ ଗୋଡ଼ରେ ଯନ୍ତ୍ରଣା ଅନୁଭବ କଲା ମାତ୍ର ସେ ଚାଲିବା ବନ୍ଦ କଲା ନାହିଁ । ସ୍କୋପିମେରା ତା ଲାଞ୍ଜ ଯେଉଁଠି ଖଣ୍ଡିଆ କରି ଦେଇଥିଲା, ସେ ଜାଗାଟି ଫୁଲି ଯାଇ ତାକୁ କଷ୍ଟ ଦେଉଥିଲା ।
ସବୁ ପରିସ୍ଥିତିକୁ ସାମ୍ନା କରିବାକୁ ପ୍ରସ୍ତୁତ ଥିବା ବାଣ୍ଡିକୋଟା ତା’ ଲାଞ୍ଜର କ୍ଷତ ସ୍ଥାନରେ ବ୍ୟାଣ୍ଡେଜ୍ ପଟି ଗୁଡ଼ାଇ ଆଗକୁ ଚାଲିବାକୁ ଲାଗିଲା । ଖରା କାଟୁଥିଲେ ବି, ଏଇ କ୍ଷୁଦ୍ର, ସବଳ ଚୁଚୁନ୍ଦ୍ରାଟି ଧୀରେ ଧୀରେ ଆଗକୁ ଚାଲୁଥିଲା। କୁମାରୀ ବାଣ୍ଡିକୋଟା ବେଂଗଲେନସିସ୍ ପାଇଁ ଏ ଥିଲା ଏକ ଅସରନ୍ତି ସକାଳ । ତାକୁ ଲାଗିଲା ଯେ ଅସଂଖ୍ୟ ପାଦ ଆଗେଇବା ପରେ ସେ ରାସ୍ତାର ଏକ ତୀକ୍ଷ୍ଣ ମୋଡ଼ରେ ଆସି ପହଞ୍ଚିଛି ।
କୁମାରୀ ବାଣ୍ଡିକୋଟା ଦେଖିଲା ସେଇଠି ସମୁଦ୍ର ଭିତରକୁ ପଶି ଆସିଛି । ପାଖରେ ଦିଶୁଥିଲା ସପେଟା ଗଛର ବଗିଚା । ଏସବୁ ଦେଖି ତା’ର ଆନନ୍ଦର ସୀମା ରହିଲା ନାହିଁ । ବାଦାମୀ ରଂଗର ପାଚିଲା ନରମ ସପେଟା ଫଳରେ ଭର୍ତ୍ତି ଡାଳ ସବୁ ତଳକୁ ନଇଁ ଆସିଥିଲା । ବଗିଚା ଭିତରେ ଗଛ ତଳେ ଅନେକ ପାଚିଲା ସପେଟା ଝଡ଼ି ପଡ଼ିଥିଲା ।
ବଗିଚା ଭିତରେ ଥିବା ପୋଖରୀ ପାଣିରେ ପଡ଼ିଥିଲା ଅନେକ ଗଛର ଛାଇ । କୁମାରୀ ବାଣ୍ଡିକୋଟା ପ୍ରଥମେ ପୋଖରୀ କୂଳକୁ ଦୌଡ଼ିଯାଇ ମନଭରି ପାଣି ପିଇଲା । ସତେଜ ହୋଇ ସେ ପ୍ରବଳ ଆନନ୍ଦରେ ଗଛ ଚାରିପଟେ ବୁଲି ବୁଲି ସପେଟାର ବିଶାଳ ଗଦାଟିଏ ତିଆରି କଲା । ଏହା ଏମିତି ଫଳ ଗଦାଟିଏ ଯାହାକୁ ଦେଖିଲେ ଯେ କୌଣସି ସ୍ବାଭିମାନୀ ଚୁଚୁନ୍ଦ୍ରା ଗର୍ବ ଅନୁଭବ କରିବ ?
ସକାଳର କଠିନ ପରିଶ୍ରମ ପରେ କୁମାରୀ ବାଣ୍ଡିକୋଟା ଆଉଜି ବସି ମନେ ମନେ ଫଳ ଗଦାର ପ୍ରଶଂସା କରୁଥିଲା । କାରଣ ସେ ଏଭଳି ଫଳ ଗଦାଟିଏ ପୂର୍ବରୁ କେବେ ଦେଖି ନଥିଲା । ତା ଭୋକିଲା ନାକ ବାସ୍ନା ବାରିବାକୁ ଓ ଲୋଭି ଆଙ୍ଗୁଳି ସେଇ ପାଚିଲା ଫଳର ନରମ ଚୋପା ଛଡ଼ାଇବାକୁ ବ୍ୟସ୍ତ ହୋଇ ପଡୁଥିଲା । ପୁଣି ତା’ଲୋଭି ଗୋଡ଼ ସେଇ ବିଶାଳ ଫଳଗଦା ଉପରକୁ ଡ଼େଇଁବାକୁ ଅସମ୍ଭାଳ ହୋଇ ପଡୁଥିଲା । ସପେଟା ଗଦା ଉପରକୁ ସେଇ ଭୋକିଲା ଚୁଚୁନ୍ଦ୍ରା ଟି କେତେବେଳେ ଝାମ୍ପମାରି ଡ଼େଇଁ ଥିଲା ଏକଥା କେହି ଦେଖି ନଥିଲେ ।
ମାତ୍ର ତା ବହୁ ପୂର୍ବରୁ....... ଗୋଟିଏ ବ୍ୟସ୍ତ ମହୁମାଛି ଅପରାହ୍ନରେ କଳା ମଞ୍ଜିର ଗଦାଟିଏ ଦେଖି ତା’ ଚାରିପଟେ ବୁଲିବାକୁ ଲାଗିଲା । ଖୁବ୍ ଖୁସି ଦିଶୁଥିବା ଚୁଚୁନ୍ଦ୍ରାଟି ଗଦା ତଳେ ଥିବା ଗୋଟିଏ ଗାତରେ ଗୁଡ଼ାଇ ହୋଇ ଶୋଇପଡ଼ିଥିଲା ।‘ଜଣେ ଭଲ ଶ୍ରମିକ ଦିନସାରା ପରିଶ୍ରମ କରେ ଓ କେବଳ ରାତିରେ ହିଁ ନିଦରେ ଶୁଏ’, ମହୁମାଛି ଟି ତାକୁ ଥଟ୍ଟା କରି କହିଲା। କୁମାରୀ ବାଣ୍ଡିକୋଟା ବେଂଗଲେନସିସ୍ କଡ଼ ଲେଉଟାଇ ନିଦୁଆ କଣ୍ଠରେ ଅସ୍ପଷ୍ଟ ସ୍ବରରେ କହିଲା - ‘ରାତିରେ ଶୁଏ ?
ନାଁ, ନାଁ, ଆଦୌ ନୁହେଁ । ଆଜି ରାତିରେ ମୁଁ ନିଶ୍ଚୟ ଗୋଟିଏ ନୂଆ ସୁଡ଼ଙ୍ଗ ଖୋଲିବି।’
ବାଣ୍ଡିକୋଟା ବେଙ୍ଗଲେନସିସ୍ ଦକ୍ଷିଣ ଏସିଆର ବୃହତକାୟ ମୂଷା। ଏହା ଏକ ଭାରତୀୟ ଚୁଚୁନ୍ଦ୍ରା ଭାବେ ମଧ୍ୟ ପରିଚିତ ।ସାଧାରଣ ମୂଷା ସହ ଏହାର କୌଣସି ସମ୍ପର୍କ ନାହିଁ । ଲାଞ୍ଜକୁ ମିଶାଇ ଏହାର ଦୈର୍ଘ୍ଯ ଚାଳିଶ ସେଣ୍ଟିମିଟର ଯାଏ ହେବ । ଏମାନଙ୍କୁ ଅନିଷ୍ଟକାରୀ ଜୀବ ଭାବେ ଗଣାଯାଏ କାରଣ ଏମାନେ ଶଷ୍ୟକ୍ଷେତ ଓ ବଗିଚା ନଷ୍ଟ କରିଦିଅନ୍ତି । ଆକ୍ରମଣ କରିବା ସମୟରେ ଏମାନେ ଘୁଷୁରୀ ପରି କର୍କଶ ଶବ୍ଦ କରନ୍ତି । ବାଣ୍ଡିକୁଟ ନାଁ ଟି ତେଲୁଗୁ ଶବ୍ଦ ପାନ୍ଦିକୋକୁ ଶବ୍ଦରୁ ଆସିଛି ଯାହାର ଅର୍ଥ ବିଶାଳକାୟ ମୂଷା ।
ତୁମେ ଜାଣିଥିଲକି ପୋରପିତା ପୋରପିତାକୁ ନୀଳବୋତାମୀ ଜେଲି ମାଛ ବୋଲି କୁହାଯାଏ । ମାତ୍ର ଏହା ଆଦୌ ଏକ ଜେଲି ମାଛ ନୁହେଁ । ଏହା ନଳୀ ପରି ଅଙ୍ଗ ଥିବା ଅମେରୁଦଣ୍ଡୀ ଜୀବମାନଙ୍କର ଗୋଟିଏ ଦଳ । ଏମାନେ ଏକାଠି ଭାସୁଥାନ୍ତି । ସେମାନେ ସମସ୍ତେ ଗୋଟିଏ ପାଟିରେ ଖାଆନ୍ତି ଯାହା ସେମାନଙ୍କ ବୋତାମ ଆକୃତି ଅଂଗ ମଝିରେ ଥାଏ ।
ତୁମେ ବିଶ୍ୱାସ କରିପାରିବକି ଚିକୁ ଯାହାର ବୈଜ୍ଞାନିକ ନାମ ମାନୀକାରା ଜାପୋତା ଏକ ଭାରତୀୟ ଫଳ ନୁହେଁ । ଏହା ବହୁ ଦୂରରେ ଥିବା କେନ୍ଦ୍ର ଆମେରିକୀୟ ରାଷ୍ଟ୍ର ଯଥା ମେକ୍ସିକୋ ଦେଶରୁ ଆସିଥିଲା । ଚିକୁ କୁମାରୀ ବାଣ୍ଡିକୋଟା ପରି ଦୁଃସାହସିକ ଯାତ୍ରୀମାନଙ୍କ ସହ ସମୁଦ୍ର ପାର ହୋଇ ପ୍ରାୟ ଦୁଇ ଶହ ବର୍ଷ ପୂର୍ବେ ଭାରତର ସମୁଦ୍ର କୂଳରେ ପହଞ୍ଚିଥିଲା ।
ବାଲି ଫୋଟକା ଗଢୁଥିବା କଙ୍କଡାର ଫୁସଫୁସ ନଥାଏ । ତେବେ ସେ କିପରି ନିଶ୍ୱାସ ପ୍ରଶ୍ୱାସ ନିଏ ?
ତା ଗୋଡରେ ବାଷ୍ପ ଝରକା ଥାଏ ଯାହା ଦ୍ୱାରା ସେ ଅମ୍ଳଜାନ ଗ୍ରହଣ କରେ । ସମୁଦ୍ରରେ ଜୁଆର ଆସିବା ସମୟରେ କଙ୍କଡା ଗୁଡିକ ନିଜେ ଗଢ଼ିଥିବା ଏହି ବାଲି ଫୋଟକା ପରି ଗାତ ଭିତରେ ଥିବା ପବନ ବ୍ୟବହାର କରନ୍ତି । ସେହିଭଳି ଭଟ୍ଟା ସମୟରେ ଏମାନେ ବାହାରକୁ ଆସି ଖାଦ୍ୟ ସଂଗ୍ରହ କରନ୍ତି ଓ ବାଲି ଫୋଟକା ଗଢନ୍ତି।
ହେନା ବାପାଙ୍କ ସହିତ କ୍ଷେତକୁ ଗଲା I
ବାପା କାମରେ ଲାଗିଗଲେ I ହେନା କ୍ଷେତରେ ବୁଲିବାକୁ ଲାଗିଲା I
ସେ କ୍ଷେତରେ ଗୋଟିଏ ମୟୂର ଦେଖିଲା I ସେ ମୟୂରପାଖକୁ ଯିବାକୁ ଲାଗିଲା I
ସେତିକିବେଳେ ରିମ୍-ଝିମ୍ ବର୍ଷା ଆରମ୍ଭ ହୋଇଗଲା I
ବର୍ଷାକୁ ଦେଖି ମୟୂର ନାଚିବାକୁ ଲାଗିଲା I
ତା’କୁ ନାଚିବାର ଦେଖି ହେନା ମଧ୍ୟନାଚିବାକୁ ଲାଗିଲା I
ମୟୂର ନାଚିବା ଭୁଲିଗଲା I
ସେ ଛିଡ଼ା ହୋଇ ହେନାର ନାଚ ଦେଖିବାକୁ ଲାଗିଲା I
ଏଇଠି ନାହିଁ, ସେଇଠି ନାହିଁ Iତେବେ କୁଆଡ଼େ ଗଲା?
ସୋଫା ଉପରେ ନାହିଁ Iଖଟ ତଳେ ନାହିଁ I
ବାକ୍ସ ଭିତରେ ନାହିଁ I  ମୋ ଭଉଣୀର ଫ୍ରକ୍ ତଳେ ନାହିଁ I
ତକିଆ ତଳେ ନାହିଁ I ମୋ ବ୍ୟାଗରେ ନାହିଁ Iଉଁ....ଉଁ...., କୁଆଡ଼େ ଗଲା?
ମୁଁ ପ୍ରତ୍ୟେକ କୋଠରୀକୁ ଦେଖିଲି,ମୁଁ ପ୍ରତ୍ୟେକ ପୁସ୍ତକ ତଳେ ଦେଖିଲି I
ମୁଁ ଚେୟାର ତଳେ ଦେଖିଲି, ମୁଁ ଷ୍ଟୁଲ ତଳେ ଦେଖିଲି Iକେଉଁଠି ହଜିଗଲା ?
ବାହାରୁ ବୁଲାବୁଲି ସାରି ଜେଜେମାଆ ଘରକୁ ଫେରିଲେ Iଦେଖେ, ମୁଁ ପାର୍କରୁ କ'ଣ ପାଇଲି I"
"ଏହା ଦୋହଲି ପାରିବ, ଫକ୍-ଫକ୍ ଡେଇଁ ପାରିବ I ଏହା ଗୋଲ୍-ଗୋଲ୍ ବୁଲିପାରିବ, ଏହା ଝୁଲି ପାରିବ I ହା-ହା, ହି-ହି,” ଜେଜେମାଆ ଖିଲିଖିଲି କରି ହସି କହିଲେ I
ଓହୋ ଜେଜେମାଆ !
ତୁମକୁ ବହୁତ୍ ବହୁତ୍ ଧନ୍ୟବାଦ୍!
ତୁମେ ମୋର ପ୍ରିୟ ୟୋ-ୟୋ ଖୋଜି ପାଇଲ !
"ୟୋ-ୟୋ!
କି ମଜାଳିଆ ନାମ!
କି ମଜାଦାର ଖେଳନା!
ମୁଁ ଏହା ସହିତ ଖେଳିବାକୁ ଚାହୁଁଛି, ଏହା ମୋତେ ବହୁତ ଆନନ୍ଦ ଦେଉଛି !"
ହସି-ହସି, ମଜା କରି କରି ଜେଜେମାଆ ମୋ ଛୋଟ ଖେଳନା ସହିତ ଦିନସାରା ଖେଳିବାକୁ ଲାଗିଲେ I
ଛୋଟ ହାତୀ ଭାଇ ପାହାଡ଼ଠାରୁ ମୋଟା I
କାନ କିପରି ?
ପଙ୍ଖା ପରି !
ସାମନାରେ ଝୁଲୁଥାଏ ଲମ୍ବା ଶୁଣ୍ଢ I
ଲାଞ୍ଜ ଦେଖ କେତେ ଛୋଟ !
ସାଙ୍ଗମାନଙ୍କ ସହ ଖେଳିସାରି ଦିୟା ଏବେ ଏବେ ଘରକୁ ଫେରିଲା।ଜୋର ପାଟିରେ ଡାକିଲା, “ବାପା!”
ବାପା ଜୋରରେ ଦୌଡ଼ିଯାଇ ରୋଷେଇଘରେ ପଶିଗଲେ।ଜଲଦି ଜଲଦି ସେ ଗୋଟେ ଟୋକେଇରେ କଞ୍ଚାମଟର ନେଇ ସେଥିରୁ ଚୋପା ଛଡ଼େଇବାରେ ଲାଗିଗଲେ।
ବାପା ଜମାରୁ ସ୍କୁଲରେ ପାଠ ପଢ଼ିନଥିଲେ। ସେଇଥିପାଇଁ ଦିୟା ସ୍ଥିର କରିଥିଲା ସେ ହିଁ ତାଙ୍କୁ ପାଠ ପଢ଼େଇବ। ସବୁ ବିଷୟ ଭିତରେ ବାପାଙ୍କୁ ଭୂଗୋଳ ଭଲ ଲାଗୁଥିଲା। ଚାଷବାସ ସାଥୀରେ ସମ୍ପର୍କ ଥିବା କଥା ତାଙ୍କୁ ପସନ୍ଦ ଆସୁଥିଲା ଯେମିତିକି - ମାଟି, ଫସଲ, ବର୍ଷା, ନଈ ଓ ମାନଚିତ୍ର।(ପୃଷ୍ଠା ୫ରେ ଦିଆଯାଇଥିବା ଭାରତର ଚିତ୍ରଟି କେବଳ ଅନୁମାନରେ ଅଙ୍କିତ ଚିତ୍ର ଅଟେ। ଏହା ବାସ୍ତବ ମାନଦଣ୍ଡ ଅନୁସାରେ ଅଙ୍କିତ ଭାରତର ମାନଚିତ୍ର ନୁହେଁ।)
ହେଲେ ଆଜି ଥିଲା ଗଣିତର ଦିନ!
“ବାପା, ତୁମେ ଏମିତି ଗଣିତକୁ ଡରି ପଳେଇଲେ ହେବନି।” ଦିୟା କହିଲା।ବାପା ମଟରରୁ ଚୋପା ଛଡ଼େଇଚାଲିଲେ। “ଗଣିତ ବହୁତ ଜରୁରୀ ବାପା!
ଆଜି ଆମେ ହରଣ ଶିଖିବା।”
“ଦିୟା, ତୁ କ’ଣ ଦେଖିପାରୁନୁ ମୁଁ କେତେ ବ୍ୟସ୍ତ ଅଛି?” ବାପା ପଚାରିଲେ। ଗଣିତ ପଢ଼ିବା ଦିନଗୁଡ଼ିକରେ ହିଁ ବାପା ‘ବ୍ୟସ୍ତ’ ହୋଇଯାଉଥିଲେ। ତାଙ୍କର ହଠାତ ଘର ସଫା କରିବା, କି କାନ୍ଥରେ ରଙ୍ଗ ଦେବା ନହେଲେ ଦୂରରେ ଥିବା ବନ୍ଧୁବାନ୍ଧବଙ୍କୁ ଚିଠି ଲେଖିବା କଥା ମନେପଡ଼ିଯାଉଥିଲା।
“ମୁଁ ଏବେ ରାତି ପାଇଁ ରୋଷେଇ କରିବି।” ବାପା କହିଲେ।“ଠିକ ଅଛି ବାପା। ମୁଁ ତୁମକୁ ସାହାଯ୍ୟ କରୁଛି। କିଛି ମଟର ମୋତେ ଛଡ଼େଇବାକୁ ଦେଇଦିଅ।”ବାପା ତାକୁ ଅଧେ ମଟର ଦେଇଦେଲେ।
“ଦେଖ ବାପା!
ତୁମେ ଏବେ କେମିତି ଭାଗ କରିଦେଇପାରିଲ।” ଦିୟା କହିଲା।ସେ ସବୁଯାକ ମଟର ଗଣିଲା। “ଦେଖ ବାପା, ମୋଟ ୨୦ଟି ମଟରଛୁଇଁ ଥିଲା, ତୁମେ ତାକୁ ଦୁଇଭାଗ କରିଦେଲ। ମାନେ ପ୍ରତି ଭାଗରେ ୧୦ଟି ଲେଖାଏଁ ମଟରଛୁଇଁ ପଡ଼ିଲା।”
“ଏବେ ଯଦି ମୁଁ ୨୦ଟିଯାକ ମଟରଛୁଇଁକୁ ୪ ଭାଗରେ ବାଣ୍ଟିବି, ତାହେଲେ ପ୍ରତି ଭାଗରେ ମୋତେ ୫ଟି ଲେଖାଏଁ ମିଳିବ, ହେଇଟି ଦେଖ।” ମଟରଛୁଇଁଗୁଡ଼ିକୁ ୪ ଭାଗରେ ବାଣ୍ଟିଦେଇ ଦିୟା କହିଲା। “ଏହାର ଅର୍ଥ ୨୦କୁ ୪ରେ ଭାଗ କଲେ ୫ ହୁଏ।”“ଇଏ ତ ଭାରି ସହଜ,” ବାପା କହିଲେ।“ହଁ ବାପା, ଭାରି ସହଜ। ତୁମର ମନେଅଛି, ଯେତେବେଳେ ରାମୁକାକା ଆଉ ତୁମେ ମିଶି ମାଲିକଙ୍କ କ୍ଷେତରୁ ଆମ ଭାଗର ଚାଉଳ ନେଇକି ଆସିଥିଲ?” ଦିୟା ପଚାରିଲା।
“ହଁ, ଆମେ ନିଜ ନିଜ ଭିତରେ ବସ୍ତା ବାଣ୍ଟିକି ନେଇଥିଲୁ। ଜଣକୁ ୬ ବସ୍ତା ଲେଖାଏଁ ମିଳିଥିଲା।” ବାପାଙ୍କର ମନେପଡ଼ିଲା।“ବିଲକୁଲ ଠିକ୍!
୫ଟି ପରିବାର ପାଇଁ ମୋଟ ୩୧ ବସ୍ତା ଚାଉଳ ଥିଲା।୩୦କୁ ୫ରେ ଭାଗ କରିବାରୁ ୬ ହେଲା। ଆଉ ଆମପାଖରେ ଗୋଟିଏ ବସ୍ତା ଚାଉଳ ବଳିଥିଲା, ଯାହାକୁ ଆମେ ୫ଟି ଜାଗାରେ ସମାନ ସମାନ ବାଣ୍ଟିଦେଇଥିଲେ।” ଦିୟା କହିଲା।
“ଏହାର ମାନେ ହରଣ ହେଉଛି ଭାଗବଣ୍ଟା କରିବା ଭଳିଆ!” ବାପା ପଚାରିଲେ।“ହଁ। ହରଣ ହେଉଛି ସେଇଆ। ଆମେ ସମୟକୁ ବି ଭାଗ କରୁଛୁ। ଦେଖ, ସବୁଦିନ ଆମକୁ ଶୌଚ ହେବାକୁ ଯିବା ପାଇଁ ୩୦ ମିନିଟ ମିଳୁଛି। ୩୦ ମିନିଟକୁ ଯଦି ୩ରେ ଭାଗ କରିବା ତାହେଲେ ୧୦ ମିନିଟ ହେଉଛି। ତା ମାନେ ତମକୁ, ମୋତେ ଓ ମା’କୁ ପ୍ରତ୍ୟେକ ୧୦ ମିନିଟ ଲେଖାଏଁ ମିଳୁଛି।”
“ହେଲେ ତୁ ୧୦ ମିନିଟରୁ ବି ଅଧିକ ସମୟ ନେଇଯାଉଛୁ, ଆଉ ମୋତେ କମ୍ ସମୟରେ କାମ ତୁଲେଇବାକୁ ପଡୁଛି,” ଆଖି ନଚେଇକି ବାପା କହିଲେ।ଦିୟା ହସି ହସି କହିଲା, “ତୁମେ ଠିକ କହୁଛ। ହେଲେ ଭାଗ କରିବାର ଅର୍ଥ ହେଉଛି ସମାନ ସମାନ ବାଣ୍ଟିବା।”
“ସେମିତି କାମର ବି ଭାଗ କରିହେବ। ଧରିନିଅ ଖାଇବା ପାଇଁ ଆମର ତିନିପ୍ରକାର ଜିନିଷ ବନେଇବାର ଅଛି, ତାହେଲେ ଆମେ ଜଣେ ଜଣେ ଗୋଟିଏ ଲେଖାଏଁ ଜିନିଷ ବନେଇପାରିବା।” ଦିୟା ଆତ୍ମବିଶ୍ୱାସଭରା ସ୍ୱରରେ କହିଲା।ଦିୟା ଦେଖିଲା ବାପାଙ୍କର ମୁହଁ ଉଜ୍ଜ୍ୱଳ ଦିଶିଲା। ତାକୁ ଲାଗିଲା ସତେ ଯେମିତି ସେ ଗୋଟେ ଛୋଟମୋଟିଆ ଯୁଦ୍ଧ ଜିଣିଗଲା।
“ଆଜି ମୁଁ ତିନିଟା ଖାଇବା ଜିନିଷ ବନେଇବି।” ବାପା ଦୁଷ୍ଟାମିଭରା ସ୍ୱରରେ କହିଲେ। ଗଣିତର ଯୋଉ କାମ ତାଙ୍କୁ ଏହାପରେ କରିବା ପାଇଁ ଦିଆଯିବ, ତାକୁ ସେ କୌଣସିମତେ ଏଡ଼େଇଯିବାକୁ ଚେଷ୍ଟା ଚଳେଇଥିଲେ।ଦିୟା ହସିଉଠି କହିଲା, “ମୋର ବି ବନେଇବାର ଅଛି। ଆଚ୍ଛା, ଏମିତି କରିବା, ଆମେ ନିଜନିଜ ଭିତରେ କାମ ବାଣ୍ଟିନେବା।”“ଠିକ୍ ଅଛି, ତାହେଲେ ମୁଁ ଗୋଟେ ବନେଇବି। ତୁ ଗୋଟେ ବନେଇବୁ। ଆଉ ବଳିଯାଇଥିବା ଶେଷଗୋଟାକ କାମ ଆମେ ନିଜନିଜ ଭିତରେ ଭାଗ କରିନେବା। କ’ଣ, ଠିକ୍ କହିଲି ତ ଗୁରୁମା’!”  ବାପା ପଚାରିଲେ।“ପୂରାପୂରି ଠିକ୍, ଛାତ୍ର!” ଦିୟା କହିଲା।
ଆପଣ ଜାଣନ୍ତି କି?ପ୍ରାଚୀନ ମିଶରର ଲୋକମାନେ ହରଣ ବା ଭାଗକ୍ରିୟା ଜାଣିଥିଲେ ଏବଂ ସମ୍ଭବତଃ ପିରାମିଡ଼ ପାଇଁ ପ୍ରସ୍ତୁତି ଓ ନିର୍ମାଣରେ ସେମାନେ ଏହାର ପ୍ରୟୋଗ ବି କରିଥିଲେ। ତେବେ ସେମାନେ ହରଣ ଚିହ୍ନର ପ୍ରୟୋଗ କରିନଥିଲେ, ଯେଉଁ ଚିହ୍ନ ଆମେମାନେ ଆଜିକାଲି ପ୍ରୟୋଗ କରୁଛୁ। ଏହି ଚିହ୍ନକୁ ଇଂରାଜୀରେ ଓବେଲସ୍ (÷) କୁହାଯାଏ। ହରଣର ଚିହ୍ନ ଭାବେ ଓବେଲସର ପ୍ରଥମଥର ପାଇଁ ଉଲ୍ଲେଖ ଜୋହାନ ରାନଙ୍କ ଦ୍ୱାରା ୧୬୫୯ରେ ଲିଖିତ “ଟୋସେ ଏଲଜେବ୍ରା” ନାମକ ପୁସ୍ତକରେ ଦେଖିବାକୁ ମିଳେ।
କାଲକୁଲେଟର ସହଜରେ ନ ମିଳିବା ପର୍ଯ୍ୟନ୍ତ ଚୀନର ଲୋକମାନେ ସୁଆନପେନ ନାମରେ ନିଜର ଏକପ୍ରକାର ଆବାକସ୍ ବନାଇଥିଲେ ଏବଂ ତାକୁ ହରଣ କରିବା (ଭାଗକ୍ରିୟା) କାମରେ ଲଗାଉଥିଲେ।ବୈଜ୍ଞାନିକମାନଙ୍କ କହିବା ଅନୁସାରେ ଆମେ ଗୀଟାର ବା ଭାୟୋଲିନ ଶିଖିବା ବେଳେ ବି ହରଣ (ଭାଗକ୍ରିୟା) ଭଳି ଗଣିତ ପାଠ ଶିଖିଥାଉ।
ଦିନେ ଜଣେ ଲୋକ ଜଙ୍ଗଲ ଦେଖିବାକୁ, ସଙ୍ଗୀତ ଅଭ୍ୟାସ କରିବାପାଇଁ ଜଙ୍ଗଲ ଭିତରକୁ ଗଲା। ସେଠାରେ ସେ ଏକ ସଫାସୁତୁରା ସ୍ଥାନ ଏବଂ ଏକ ବଡ ଛତୁ ଦେଖିଲା। ସେ ଛତୁଉପରେ ବସି ସଙ୍ଗୀତ ଅଭ୍ୟାସ ଆରମ୍ଭ କରିଦେଲା। କିଛିଦିନ ଅଭ୍ୟାସ କରିବାପରେ ଧିରେ ଧିରେ ଜଙ୍ଗଲର ପଶୁପକ୍ଷୀମାନେ ତାଙ୍କ ଗୀତ ଶୁଣିବାକୁ ଲାଗିଲେ।
କାଲି ଅଟେ ମୋର ଶୁଭ ଜନମଦିନଖୁସିରେ ତ ଭରିଥିବ ସବୁରି ମନ।। ଚନ୍ଦ୍ର ସୂର୍ଯ୍ୟ ତାରା ସବୁ ହୋଇଣ ସାଥେଶୁଭଇଚ୍ଛା ଜଣାଇବେ କେତେ ଯେ ମତେ।।
ସକାଳୁ ଉଠି ଦେଖିଲି ମୁହିଁ ରକେଟ୍ ଟିଏ ଅଛି  ଖୁସିରେ ମନ ନାଚିଲା ଉଠି ରକେଟ୍‌ଟିକୁ ଦେଖି।।  ବ୍ୟାଗ୍‌ପତର ସାଥିରେ ଧରି ଗଲି ସେଥିରେ ଚଢ଼ି     ଧୂଆଁ ଉଡ଼ାଇ ଗର୍ଜନ କରି ରକେଟ୍ ଗଲା ଉଡ଼ି।।ସାଥିରେ ଥିଲା ପୁଷି ବିରାଡ଼ି ଦେହ ତା’ ଥରୁଥିଲାମୁଣ୍ଡଟି ମୋର ଗୋଲ୍ ଗୋଲ୍ ଖାଲି ତ ଘୂରୁଥିଲା।।ପଲକ ମାତ୍ରେ ଉଡ଼ି ତ ଗଲୁ ଭୂଇଁ ଉପରୁ ଆମେମହାକାଶଚାରୀ ମାଡାମ୍ ଗୁଲ୍‌ କହିବ ମତେ ତୁମେ।।
ଛଅ ଘଣ୍ଟାରେ ପହଞ୍ଚିଗଲୁ ମହାକାଶର ଘରେ‘ସ୍ପେସ୍ ଷ୍ଟେସନ’ କହନ୍ତି ତା’କୁ ଦେଖିବ ତୁମେ ଥରେ।।
ଅଦଭୂତ ସେଇ ମହାଆକାଶ ପାଦ ତଳେ ଲାଗେନାହିଁଚାଲିଲାବେଳେ ଲାଗେ ଯେମିତି ପାଦ ଆମର ନାହିଁ।।ମୁଣ୍ଡ ଆମର ତଳ ଆଡ଼କୁ ଆପେ ତ ନଇଁ ଯାଏକେବେ ବାଁ ତ କେବେ ଡାହାଣ ହଲି ଦୋହଲୁ ଥାଏ।।ବାୟୁ ଭିତରେ ଭାସି ଭାସିକା ଆମେ ତ ବୁଲୁଥାଇବାଁ ଡାହାଣ ତଳ ଉପର କଡ଼ୁଆ ମୋଡ଼ି ହୋଇ।।
ଓଃ!
ବ୍ୟାଗ୍‌ ମୋର ଓଲଟିଯାଇତଳମୁହାଁ ହୋଇଗଲାଜିଲାପି ଦି’ଟା ତା’ଭିତରୁଧୀରେ ବାହାରି ଗଲା।।ତା’ ପଛକୁ ସିଙ୍ଗଡ଼ା ପୁଣିଧୀରେ ବାହାରିଗଲେଭାବିଲି ମୁହିଁ ଏମାନେ କ’ଣପାଗଳ ହୋଇଗଲେ!।।ସିଙ୍ଗଡ଼ା ଖଣ୍ଡ ଡେଉଁଣଥିଲେସିରା ସହ ଭାସିଭାସିପ୍ୟାକେଟଟିକୁ ଜାବୁଡ଼ି ଧରିଭାବୁଥିଲି ମୁଁ ବସି।।
ମୁଣ୍ଡର ବାଳ ଅଠାଳିଆ ମୋ ପୋଷାକ କେତେ ମଳିପୁଷି ମୋହର ଚାଟି ଚାଟିକା ଝାଡ଼ୁଥିଲା ମୋ ଧୂଳି।।ଏମିତି କ’ଣ ସଫା ହୋଇବି ଗାଧୁଆ ଲୋଡ଼ା ମୋରମହାକାଶରେ କଳ ତ ନାହିଁ କରିବା କିସ କୁହ!।।ଗାମୁଛାଟିକୁ ଟିକିଏ ଖାଲି ଓଦା କରିଣ ମୁହିଁଟିକିଏ  ସାମ୍ପୋ ମୁଣ୍ଡରେ ମାରି ଘସି ଚାଲିଲି ମୁହିଁ।।ଗାମୁଛାଟିରେ ମୁହଁ ମୁଣ୍ଡକୁ ପୋଛି ସାରିଲା ପରେସଫା ଦିଶିଲା ମୁଣ୍ଡଟି ମୋର ମୁହଁ ଚକଚକ କରେ।।
ସ୍ପେସ୍ ପୋଷାକ ପିନ୍ଧି ତ ଦେଲି ଜନମଦିନ ବୋଲିମଜାକରିବା ସାଥିରେ ଆସ ଯିବା ମହାକାଶ ବୁଲି।।ଧୀରେ ଧୀରେ ମୁଁ ଥାପିଲି ପାଦ ବାହାରବୁଲା ପାଇଁଡରିଡରିକା ଘୁଷୁରୁଥିଲି ଚାରି ଆଡ଼କୁ ଚାହିଁ।।କାନ୍ଥ ଆଉଜି ଦେଖିଲି ମୁହିଁ ଚାରିଆଡ଼କୁ ଧୀରେଶୀତ, ଅନ୍ଧାର, ନୀରବତାରେ ଛାତି ମୋହର ଥରେ।।ତାରକାଗଣ ଚମକୁଥିଲେ ବିମଳ ଜ୍ୟୋତ୍ସ୍ନା ଢାଳିବଡ଼ ଆକାରେ ଦିଶୁତ ଥିଲେ ପାଖରେ ଥିବା ଭଳି।।ଜହ୍ନ ମାମୁଁଙ୍କୁ ଦେଖିଦେଇଣ ପୂରିଗଲା ମୋ ମନକହୁଥିଲେ ସେ ହସିହସିକା ଶୁଭ ଜନମଦିନ।।
ଭାବୁଛି ମୁହିଁ ଭିତରେ ଯାଇ ବିଶ୍ରାମ ଟିକେ ନେବିଉଷୁମ ଶେଯ ଘୋଡ଼େଇ ହୋଇ ମୁହଁ ଲୁଚେଇ ଦେବି।।ମହାକାଶବୁଲା ଭାରି ହାଲିଆ ଭୟରେ ପୂରିଅଛିଯାହାହେଲେ ବି ତାଠାରୁ ମଜା ନାହିଁ ଜଗତେ କିଛି।।
ଏଇଟିତ ମୋର ଶୋଇବାଘର  ଆଉକିଛି ଦିନ ପାଇଁଜାକିଜୁକି ହୋଇ ନିଜକୁ ଲଟେଇ ମଜା ବା ମିଳୁଛି କାହିଁ?।।ଅଳପ ସମୟେ ଜାଗିଉଠିଲି ମୁଁସମୟ ତ ନାହିଁ ମୋରଦାନ୍ତ ଘଷିବାକୁ ଯିବାବେଳେ ଖାଲି ପେଷ୍ଟ ଗିଳିବାହିଁ ସାର।।
ଅମ୍ମି କଥା ଭାରି ମନେ ପଡ଼ୁଅଛିକଥାଟିକେ ହେବି ତାରେଲାପ୍‌ଟପ୍‌ ମୋର ଲଟକି ରହିଛିନିଜ ଠିକଣା ଯାଗାରେ।।ଆଶ୍ଚର୍ଯ୍ୟ କଣ୍ଠରେ ସ୍ୱର ଶୁଭିଗଲାକିଏ କହୁଅଛ ସତେ!ମହା ଆକାଶରୁ ଗୁଲ୍ ମୁଁ କହୁଛିଚିହ୍ନିକି ପାରୁନୁ ମତେ!।।ମହାଆକାଶର ସମସ୍ତ ବୃତ୍ତାନ୍ତବିସ୍ତାରି କହିଲି ମୁହିଁଏତେ ଦୂରୁ ପୃଥ୍ୱୀ କେମିତି ଦିଶଇଷ୍ଟେସନ ଭିତରେ ଥାଇ।।
ଦୁଇମାସ ହେଲା ଫେରିବା ଏଥରବହିଯାଉଅଛି କାଳଘରେ ଘରଲୋକେ ଚାହିଁ ବସିଥିବେଉଛୁର ହେଲାଣି ବେଳ।।ଏତେ ଦୂରେ ଥାଇ ଜାଣି ମୁଁ ପାରଇକେତେ କେତେ ସାଙ୍ଗସାଥୀଜହ୍ନମାମୁଁ କୋଳେ ପାଦ ଥାପିବାକୁସପନ ଦେଖୁଛ ନିତି।।କିଏ ତୁମେ ତୁମ ମନରେ ଏକଥାଅଛି ଯଦି ଟେକ ହାତଜିନିଷ ପତର ସଜାଡ଼ି ସୁଜୁଡ଼ିବ୍ୟାଗେ ପୂରାଇ ରଖ।।ପୁଷି ବିରାଡ଼ିକୁ ସାଥିରେ ନେଇଣଫେରିଯିବି ଆଜିକାଲିଆକାଶକୁ ଚାହିଁ ବାଟ ଦେଖୁଥାଅଏଥର ତୁମର ପାଳି।।
ତୁମେ ଜାଣିଛ କି?-ମହାକାଶକୁ ଯିବାପାଇଁ ହେଲେ ତୁମକୁ ରକେଟ୍‌ରେ ଯିବାକୁ ପଡ଼ିବ। ବିଭିନ୍ନ ପ୍ରକାର  ରକେଟ୍ ଅଛି। କିନ୍ତୁ ଗୁଲ୍ ଓ ତା’ର ବିରାଡ଼ି ଯେଉଁ ରକେଟ୍‌ରେ ଯାଇଥିଲେ,  ସେଇଟା ହେଉଛି ସବୁଠାରୁ ସାଧାରଣ ରକେଟ୍। ରକେଟ୍‌ଟି ସେମାନଙ୍କୁ ନେଇ ଅନ୍ତରାଷ୍ଟ୍ରୀୟ ମହାକାଶ ଷ୍ଟେସନ୍ (ISS) ରେ ନେଇ ପହଞ୍ଚାଇଦେଲା। ସେଇଠି ଗୁଲ୍ ଦୁଇମାସ ବିତାଇଥିଲା। ସେମାନେ ISS ରୁ ପୃଥିବୀକୁ ଫେରିଆସିବା ପାଇଁ ସୋୟୁଜ୍ ନାମକ ମହାକାଶଯାନ ବ୍ୟବହାର କରିଥିଲେ। -ପୃଥିବୀରୁ ମହାକାଶ ଷ୍ଟେସନକୁ ଯିବାପାଇଁ  କିଛି ସ୍ୱତନ୍ତ୍ର ମହାକାଶଯାନ ଅଛନ୍ତି। ସେମାନେ  ମହାକାଶଚାରୀମାନଙ୍କ ପାଇଁ ସ୍ୱତନ୍ତ୍ର ଭାବେ ପ୍ୟାକ୍ କରାଯାଇଥିବା ଖାଦ୍ୟ, ଜଳ ତଥା ଅନ୍ୟାନ୍ୟ ଆବଶ୍ୟକ ଜିନିଷପତ୍ର ପହଞ୍ଚାଇ ଦିଅନ୍ତି। ମହାକାଶ ଷ୍ଟେସନ୍‌ରେ ଗୁଲ୍‌କୁ ଖୁବ୍ ସତର୍କତାର ସହ ପାଣି ଖର୍ଚ୍ଚ କରିବାକୁ ପଡ଼ିଥିଲା। ସେଠାରେ ପାଣିର ପ୍ରତ୍ୟେକ ବୁନ୍ଦା ଅମୂଲ୍ୟ।
-  ISS ଭିତରେ ଗୁଲ୍‌ ତଥା  ଅନ୍ୟାନ୍ୟ ଜିନିଷ ବେଲୁନ୍ ପରି ଉଡ଼ୁଥାଆନ୍ତି। ସେଠାରେ ଯେ କୌଣସି ଜିନିଷ ଯଦି ବନ୍ଧାହୋଇନଥିବ, ତାହା ଭାସି ବୁଲିବ। କାରଣ ସେଗୁଡ଼ିକ ମହାକାଶରେ ଓଜନ ଶୂନ୍ୟ ହୋଇଯାଆନ୍ତି। ଏସବୁ ଏମିତି ହେବାର କାରଣ -ଖୋଦ ମହାକାଶ ଷ୍ଟେସନ୍‌ଟି ନିଜେ ତଥା ତା ଭିତରେ ଥିବା ସମସ୍ତ ଜିନିଷ ବା ବସ୍ତୁ ପୃଥିବୀ ଆଡ଼କୁ ଅବିରତ ଅତି କ୍ଷୀପ୍ରବେଗରେ ତଳକୁ ଖସୁଛନ୍ତି। ଏଇ ଯେଉଁ ଏତେ ବେଗରେ ତଳକୁ ଖସିବା ଯୋଗୁଁ ଗୁଲ୍‌କୁ ନିଜର ଓଜନ ଅନୁଭବ ହେଉନାହିଁ। କିନ୍ତୁ ଯଦି ସେମାନେ ତଳକୁ ଖସୁଛନ୍ତି, ତେବେ ଷ୍ଟେସନଟି ପୃଥିବୀସହ ଧକ୍କାହୋଇ ଭାଙ୍ଗିଯାଉନାହିଁ କାହିଁକି?
ଏହାର କାରଣ ହେଲା ଆମର ଗ୍ରହଟିର ଆକାର ଗୋଲକପରି। ଏବଂ ଯେତେବେଳେ ISS ଏବଂ ତା ଭିତରେ ଥିବା ସମସ୍ତ ଜିନିଷ ତଳକୁ ତଳକୁ ଖସୁଥାଆନ୍ତି, ସେତେବେଳେ ପୃଥିବୀପୃଷ୍ଠ ତାଙ୍କଠୁ ବୁଲିପଡ଼ି ଦୂରକୁ ଦୂରକୁ ଚାଲିଯାଏ। ଯାହା ଫଳରେ ସେମାନେ କେବେବି ପୃଥିବୀର ପୃଷ୍ଠକୁ ଛୁଇଁ ପାରନ୍ତି ନାହିଁ।  -  ISS ଭିତରେ କୌଣସି ପାଣିକଳ ନାହିଁ। କାରଣ ଏକ ଓଜନଶୂନ୍ୟ ବାତାବରଣରେ ପାଣି ତଳକୁ ବୋହିପାରିବ ନାହିଁ। ତେଣୁ ଗୁଲ୍‌କୁ ଏକ ସ୍ୱତନ୍ତ୍ର ସାମ୍ପୋ ବ୍ୟବହାର କରିବାକୁ ପଡ଼ିଥିଲା ଯାହାକୁ ଧୋଇ ବାହାର କରିବାର ଆବଶ୍ୟକତା ନାହିଁ। ଆହୁରି ମଧ୍ୟ ତାକୁ ତା ଦାନ୍ତଘଷା ପେଷ୍ଟକୁ ଗିଳିବାକୁ ପଡ଼ିଥିଲା। ଯଦି ଗୁଲ୍ ଭୁଲବଶତଃ କୌଣସି ପାଣିବୋତଲକୁ ଖୋଲା ରଖିଦେବ, ତେବେ ପାଣିବୁନ୍ଦା ସବୁ ଷ୍ଟେସନ ସାରା ଭାସିବାକୁ ଆରମ୍ଭ କରିବେ। ପୁଣି ସେମାନେ ପରସ୍ପର ସହ ମିଶି ଏକ ବିରାଟ ପାଣିବୁନ୍ଦା ତିଆରି କରିବେ।
"ମୁଁ ତୋତେ କାଖେଇ ପାରିବିନି ସୋନୁ," ମାଆ କହନ୍ତି," ତୁ ବହୁତ ବଡ଼ ଅଟୁ !"
"ଏବେ ତୁ ଏକୁଟିଆ ସ୍କୁଲ୍ ଯାଇ ପାରିବୁନି," ବାପା କହନ୍ତି,"ତୁ ବହୁତ ସାନ ଅଟୁ !"
"ସାନ ଝିଅର ବିଛଣାରେ ତୁ ଏବେ ଶୋଇ ପାରିବୁନି ସୋନୁ," ଜେଜେ କହନ୍ତି !
"ତୁ ବହୁତ ବଡ଼ ଅଟୁ !"
"ତୁ ସାନ ଝିଅକୁ କାଖେଇ ପାର୍କ ନେଇ ପାରିବୁନି," ଜେଜେମାଆ କହନ୍ତି I"ଏବେ ତୁ ବହୁତ ସାନ ଅଟୁ!"
ସୋନୁ ଆଶ୍ଚର୍ଯ୍ୟ ହୋଇଗଲା Iବହୁତ ବଡ଼, ବହୁତ ସାନ!ଗୋଟିଏ ସମୟରେ ସେ ଏକା ସାଥିରେ ବହୁତ ବଡ଼ ଓ ବହୁତ ସାନ କେମିତି ହୋଇପାରିବ?
ପୁରୁଣା ଗୋଲାପୀ ଫ୍ରକ୍ ପିନ୍ଧିବା ବେଳେ ବହୁତ ବଡ଼, କିନ୍ତୁ ଦୋସା ତିଆରି କରିବା ବେଳେ ବହୁତ ସାନ!
ଜେଜେଙ୍କ ପିଠିରେ ବସିଲା ବେଳକୁ ବହୁତ ବଡ଼?ଆଉ ସାନ ଝିଅକୁ କାଖେଇଲା ବେଳକୁ ବହୁତ ସାନ?
"ତେବେ ମୁଁ କ'ଣ କରିବାକୁ                  ପୁରାପୁରି ଠିକ୍ ଅଛି ?"
ସୋନୁ ଭାବିବାକୁ ଲାଗିଲା I
ମାଆ ହସିକରି କହିଲେ, "ତୁ ଏତେ ବଡ଼ ଯେ ବଡ଼ ସ୍କୁଲକୁ ଯାଇପାରିବୁ !"
﻿"ଆଉ ଏତେ ସାନ ଯେ ମୁଁ ତୋତେ ନିଜର କାନ୍ଧରେ ବସାଇ ପାରିବି," ବାପା କହିଲେ !
"ତୁ ଏତେ ବଡ଼ ଯେ ମୋତେ ସକାଳୁ ବୁଲେଇ ନେଇପାରିବୁ," ଜେଜେ କହିଲେ !
"ଆଉ ତୁ ଏତେ ସାନ ଯେ ମୁଁ ତୋତେ ବହୁତ କାହାଣୀ ଶୁଣେଇ ପାରିବି," ଜେଜେମାଆ କହିଲେ !
"ଆଉ ତୁ ସବୁଦିନ ଏଥିପାଇଁ ପୁରାପୁରି ସଠିକ୍ ବୟସର ହିଁ ରହିବୁ," ସମସ୍ତେ କହିଲେ ଏବଂ ତାକୁ ଖୁସିରେ କୋଳେଇ ନେଲେ !
ସକାଳ ହେଲା I
ସୂର୍ଯ୍ୟ ବାହାରିଲା I
ପୂର୍ବ ଦିଗରୁ ଚାଲିଲା I
ପଶ୍ଚିମ ଦିଗରେ ବୁଡ଼ିଗଲା I
ଜେଜେମାଆ!
ଜେଜେମାଆ!
“ଆମେ ଆଜି ନଡ଼ିଆ ବରଫି ତିଆରି କରିପାରିବା କି?” ଖାଇବା ପାଇଁ ବହୁତ ମନ ହେଉଛି। ସୂରଯ ତା’ ଜେଜେମା’ଙ୍କୁ କହିଲା। ଦୟାକରି................
“ହୁଁ............. !
ତିଆରି ତ ହୋଇଯିବ। କିନ୍ତୁ ଏଥିପାଇଁ ତୁମକୁ ମୋତେ ସାହାଯ୍ୟ କରିବାକୁ ହେବ। କରିବ ନା?” ବହୁତ ବଢ଼ିଆ। ଏବେ ଆସିବ ମଜା।
“ପ୍ରସ୍ତୁତ ଅଛ ତ?” ସୂରଯ ପଚାରିଲା।“ହଁ ପ୍ରସ୍ତୁତ!”ଜେଜେମାଆ କହିଲେ।
ଆମେ କେବଳ ଶୁଖିଲାନଡ଼ିଆ ହିଁ ନେବା,              ଯେଉଁଗୁଡ଼ିକ ଶୁଖି ଧୂସରରଙ୍ଗ ହୋଇଯାଇଥିବ, ହେଲା।                  ହୁସ୍..... “ଦେଖ ଦେଖ..., ନଡ଼ିଆ ପଡ଼ିଲା।                ମୁଣ୍ଡ ଉପରେ ଯେମିତି ନ ପଡ଼େ।” ଧଡାସ......
“ଏବେ ନଡ଼ିଆର ଚୋପା ଛଡେଇବା...”                                ପୁଚ...... ଚିରର......
ସୂରଯର ପେଟ କୁଡ଼ କୁଡ଼ ହେଲା: କୁଡ଼-କୁଡ଼ କୁଡ଼-କୁଡ଼ଜେଜେମାଆ ମୁରୁକିମୁରୁକି ହସିଲେ।ହିସସ... ହିସସ...
ଏବେ ଆମେ ନଡ଼ିଆକୁ                                   ଭାଙ୍ଗି ଫାଳ କରିବା                                “ଠୋ........ ଠା........”
ଏବଂ ନଡ଼ିଆ କୋରଣାରେ ନଡ଼ିଆ କୋରିବା।କ୍ରୁରର.... କ୍ରୁରର....
“ଏବେ କୋରା ନଡ଼ିଆରେ ଚିନି ଏବଂ ଅନ୍ୟସବୁ ମସଲା ମିଶାଇ ଗରମ କଢେଇରେ ଘାଣ୍ଟିବା......” “ଜେଜେମାଆ, ଏହା କେତେ ବଢ଼ିଆ ବାସୁଛି!”
ଏବେ ତାକୁ ଗୋଟିଏ ଥାଳିରେ ଖେଳେଇ କରି ରଖିଦେବା। “ଏହାକୁ ଥଣ୍ଡା ହେବା ପର୍ଯ୍ୟନ୍ତ ଆମକୁ ଅପେକ୍ଷା କରିବାକୁ ହେବ!”
“ଏବେ ଏହାକୁ ଛୋଟଛୋଟ       ଖଣ୍ଡ କରି କାଟିବାକୁ ହେବ।”                   ସ୍କୁଇକ...                   ସ୍କୁଇକ...
“ଏ ଏ ଏ.....!
ଏବେ ଆମର ନଡ଼ିଆ ବରଫି ଖାଇବା ପାଇଁ ପ୍ରସ୍ତୁତ।”ଆଉ ଖାଇବା ପାଇଁ ମୁହଁରେଲାଳ ଆସିଯାଉଛି।
କ’ଣ ହେବ ଯଦି…………
ଯଦି ମୁଁ ମୋ ନାଇକୁ ଚାପେ?
ଫୁସ୍!…….. ଚେପଟା ସୁନୀତା କବାଟ ତଳ ଦେଇ ବାହାରକୁ ଚାଲିଯିବ।
କ’ଣ ହେବ ଯଦି ମୁଁ ସବୁ ଟମାଟୋ ମଞ୍ଜି ଖାଇଦିଏ? ହୁସ୍! ଆସ ଦେଖ ସୁନୀତାକୁ,……… ସୁନୀତା ଟମାଟୋ ଲତା ପରି ଝିଅଟିଏ
କ’ଣ ହେବ ଯଦି ମୁଁଖବ ଲବା ନିଶ୍ୱାେ ନିଏ?
ଘୁପ୍! ମୁଁ ଏକ ବେଲୁନ୍ ସୁନୀତା! ଫିଙ୍ଗ ଓ ଗଡ଼ାଅ, ଫିଙ୍ଗ ଓ ଗଡ଼ାଅ, ଗଡ଼ାଅ, ଗଡ଼ାଅ।
କ’ଣ ହେବ ଯଦି ମୁଁ ଆଖି ବଂଦକରେ ଶକ୍ତକରି, ଆହୁରି ଶକ୍ତକରି, ଅତି ଶକ୍ତକରି। ମଜା ଆସିଗଲା। ଏବେ ମୁଁ ଅଦୃଶ୍ୟ ସୁନୀତା। କେହି ଜାଣିପାରନ୍ତିନି ମୁଁ କେଉଁଠି ଅଛି।
କ’ଣ ହେବ ଯଦି ମୁଁ ମୋ ଦୁଇ କାନ ଟାଣି ଧରେ? ଉଇ…….. ମୁଁ ଉଡ଼ନ୍ତା ସୁନୀତା। ମୁଁ ବାହାରିଲି ପକ୍ଷୀଙ୍କ ସହ ଉଡ଼ିବାକୁ।
କିନ୍ତୁ ଚୁପ୍! କାହାକୁ ବି ଚେପଟା ସୁନୀତା, ଟମାଦଟା ଲତା ସୁନୀତା, ବେଲୁନ୍ ସୁନୀତା, ଅଦୃଶ୍ୟ ସୁନୀତା, ଉଡ଼ନ୍ତା ସୁନୀତା କଥା କୁହନା।
ଦିଲିପ ଭାଇ ମୋତେ ଗୋଟିଏ କ୍ଲିପ୍ ତାଙ୍କ ଯାଦୁକରୀ ଦୋକାନରୁ ଦେଲେ।
ମୁଁ ଜଣେ ବଡ଼ ଝିଅ। ମୁଁ ଏକଲା ଘର ବାହାରକୁ ଚାଲି ଯାଏ।
କେତେ ଅନ୍ଧାର ହେଇଛି? ସେଠି କିଏ ଅଛି କି? କିଏ ସେ?
ମୁଁ କିଛି ବଡ଼ କଳା ଜିନିଷ ବାହାରେ ଦେଖୁଛି! କଣ ବା ସେ ଟା?
ଏବଂ ସେ ଶବ୍ଦ! କ୍ରୀକ୍ କ୍ରୀକ୍ କ୍ରୀକ୍! ସେଟା କଣ?
. ମୁଁ ବର୍ତ୍ତମାନ ବଡ଼ ହୋଇ ଯାଇଛି।
ମୁଁ କାହାକୁ ଡରେ ନାହିଁ।
ମୁଁ ଦୌଡ଼େ।
ମୁଁ ପହଁରେ।
ମୁଁ ସାଇକେଲ ଚଲାଏ
ମୁଁ ବରଫଉପରେ ଖସେ।
ମୁଁ ଗୁଡ଼ି ଉଡ଼ାଏ
ଘର୍ଷଣ–ଯେତେବେଳେ ଗୋଟିଏ ସମତଳ ଗତିଶୀଳ ହୋଇ ଅନ୍ୟକୁ ଅତିକ୍ରମ କରିବାକୁ ଚେଷ୍ଟାକରେ ସେତେବେଳେ ଘର୍ଷଣ ତା ଗତିକୁ କମ୍ କରିଦିଏ।
ଶକ୍ତି–ଆମର କାମ କରିବାର ଓ ଚାଲିବାର କ୍ଷମତା ହିଁ ଶକ୍ତି।
ଆଖି ଲାଲ।
କାହିଁକି, କାହିଁକି?
ନାକରୁ ପାଣି ବୁହେ। ତାକୁ ପୋଛି ପରିସ୍କାର କର।
ଗାଲ ଉଷୁମ ଲାଗେ। ତାକୁ ଛୁଅଁନା।
ତଣ୍ଟି ଖରଖର ଲାଗେ। ପାଖରେ ପାଣି ବି ନାହିଁ।
ମୁହଁ ଗୋଲ ହେଉଛି। କାହିଁକି? କାହିଁକି?
ସବୁ ପବନ ବାହାରି ଯାଇଛି
କାହିଁକି? କାହିଁକି?
ଏବେ ଆମେ କଣ କରିବା?
ସୂତା ଆଣ। ବେଲୁନ୍ ବାନ୍ଧ।
ବେଲୁନ୍ ଫୁଙ୍କ। ଏବେ ତୁମ ପାଳି।
ମୁଁ ବଡ଼ ହୋଇ ଗଲି।
ମୁଁ ସିଢ଼ି ଚଢ଼ି ଯାଏ।
ମେନ୍‌ଦ ଆଞ୍ଜ୍‌ କାଞ୍ଜ୍‌ ଆଂଙ୍ଗୁ ଦାଇୟେଏ।
ମୁଁ ଚୌକି ଉପରେ ଚଢ଼ି ପାରେ।
କିନ୍ତୁ ମୁଁ ଓହ୍ଲାଇ ପାରେ ନାହିଁ।
ମୁଁ ଚୌକି ଉପରେ ଚଢ଼ି ପୁଣି ଟେବୁଲ ଉପରେ ଚଢ଼ି ପାରେ!
﻿କିନ୍ତୁ ପୁଣି ମୁଁ ଓହ୍ଲାଇ ପାରେ ନାହିଁ।
“ବାପା! ବାପା!” ମୁଁ ପାଟି କରେ।   ବାପା ହସନ୍ତି।   “ସୋନୁ, ଓହ୍ଲାଇବା ଶିଖିଯାଅ!” ସେ କହନ୍ତି।
ମୋତେ ଡର ଲାଗେ।   ମୁଁ କିନ୍ତୁ କାନ୍ଦେ ନାହିଁ।
ଧିରେ ଧିରେ, ମୁଁ ଟେବୁଲ ଉପରୁ ଓହ୍ଲାଏ, ପୁଣି ଚୌକି ଉପରୁ ଓହ୍ଲାଇ ଯାଏ।
ଯାହା ହେଉ, ଶେଷରେ ମୁଁ ତଳକୁ ଓହ୍ଲାଇବା ମଧ୍ୟ ଶିଖିଗଲି!
ବାଘର ଜୀବନ ଏତେ ସହଜ ନୁହେଁ।ବାଘମାନେ ସୁନ୍ଦର ଓ ହିଂସ୍ର।
କିନ୍ତୁ ବାଘମାନେ ବହୁତ ବଡ଼ ଓ ଓଜନିଆ। ଏଣୁ ଖାଦ୍ୟ ପାଇଁ ଶୀକାର କରିବାକୁ ସେମାନଙ୍କୁ କଷ୍ଟ ହୁଏ।
କୋଡ଼ିଏ ଥର ଚେଷ୍ଟା କରିବା ଭିତରେ ସେ ଥରେ ମାତ୍ର ଶୀକାର କରିବାରେ ସଫଳ ହୁଏ।
ଯେତେବେଳେ ବାଘ ଜଙ୍ଗଲରେ  ବୁଲେ, ଖୌ! ଖୌ! ଖାକ୍! ମାଙ୍କଡ଼ ଚିଲାଏ ଯେମିତି ବୁଢାଲୋକଟିଏ ଡ଼ାକୁଛି ଖୌ! ଖୌ! ଖାକ୍!
ଆଉ! ହାଉ! ହରିଣ ଡ଼ରିଯାଇଥିବା କୁକୁରଟିଏ ପରି ଡାକେ।
ଓଉ! ଓଉ! ଓଉ!  ହରିଣଟିଏ ଛୋଟ ଚଢେଇଟି ପରି ବୋବାଏ।
ସାରା ଜଙ୍ଗଲ  ଜାଣିଯାଏ ଯେ ବାଘ ଆସିଛି।ଆହାଉଁ? ଆହାଉଁ? ବାଘ ଆଶ୍ଚର୍ଯ୍ୟ ହୁଏ, ସମେସ୍ତ କୁଆଡ଼େ ଗଲେ?
ଶାମ ଥିଲା ଅଜବ ପିଲାଟିଏ। ସେ ନିଜ ଖ୍ରୀଷ୍ଟମାସ ଉପହାର ବିଷୟରେ  କୌତୁହଳୀ ଥିଲା।
‘ମା, ମୋ ଖ୍ରୀଷ୍ଟମାସ ଉପହାର କାହିଁ?’ ଶାମ ପଚାରିଲା। ମା ହସିଦେଇ କହିଲେ, ‘ଶାମ ମୁଁ ତାକୁ ଗୋଟିଏ ଜାଗାରେ ଲୁଚାଇ ରଖିଛି,।’ ଶାମ ନିଜ ଲମ୍ବା ଜିଭ ବାହାର କରି ବାପାଙ୍କୁ ଖୋଜି ବାହାରିଲା।
‘ବାପା, ମୋ ଖ୍ରୀଷ୍ଟମାସ ଉପହାର କେଉଁଠି ଅଛି?’ ଶାମ ପଚାରିଲା,‘ମୁଁ ତାକୁ ଗୋଟିଏ ଜାଗାରେ ଲୁଚାଇ ରଖିଛି,’ ବାପା ହସି କହିଲେ।
‘କ’ଣ କରିବାକୁ ହେବ, ମୁଁ ଜାଣେ,’ ଶାମ କହିଲା। ‘ଉପହାର କେଉଁଠି ଅଛି ମୁଁ ଖୋଜି ବାହାର କରିବି।’
ସେ ବାପାଙ୍କ ଡ଼େସ୍କ ପଛ ଦେଖିଲା। ଏବଂ ଦେଖିଲା………. ନାଲି କାଗଜରେ ଗୁଡ଼ା ହୋଇଥିବା ଗୋଟିଏ ଉପହାର ବାକ୍ସ। ‘ଏ କିଂତୁ ଜୁଜୁ ମାଉସୀଙ୍କ ପାଇଁ’, ସେଥିରେ ଲଗାଯାଇଥିବା କାଗଜଟି ପଢି ଶାମ କହିଲା।
ଏହାପରେ ସେ ବାପା ମା’ଙ୍କ ଶୋଇବା ଘରକୁ ଗଲା। ସେଠି ଦେଖିଲା……. ସୁନେଲୀ କାଗଜରେ ବଂଧା ହୋଇଥିବା ଗୋଟିଏ ଉପହାର ବାକ୍ସ। ‘ଆଲଫି କକାଙ୍କ ପାଇଁ’, ସେଥିରେ ଲଗା ଯାଇଥିବା କାଗଜ ପଢି ଶାମ ବଡ଼ ପାଟିରେ କହିଲା।
ଏହାପରେ ସେ ମା'ଙ୍କ ଆଲମିରା ଖୋଲିଲା। ସେ ଦେଖିଲା…ବାଇଗଣୀ ରଙ୍ଗର କାଗଜରେ ଗୁଡ଼ାହୋଇଥିବାଗୋଟିଏ ଉପହାର ବାକ୍ସ। ‘ଆମ ଝିଅ ସୋଫି ପାଇଁ’, ସେଥିରେ ଲଗାଯାଇଥିବା କାଗଜରେ ଲେଖା ହୋଇଥିଲା।
ଶାମ ନିଜ କୋଠରୀକୁ ଫେରିଯାଇ ଚଟାଣ ଉପରେ ମନଦୁଃଖରେ ବସି ପଡ଼ିଲା। ସେ ନିଜ ଉପହାରଟିକୁ ଖୁବ୍ ବ୍ୟସ୍ତ ହୋଇ ଖୋଜୁଥିଲା। ତା ଆଖି ପଡ଼ିଲା ଖଟତଳେ ଗୋଟିଏ ରୂପେଲି କାଗଜରେ ଗୁଡ଼ା ହୋଇ ରହିଥିବା ବାକ୍ସ ଉପରେ।
‘ଏଇ ଉପହାରଟି ମୋ ପାଇଁ,’ ସେଥିରେ ଲଗା ହୋଇଥିବା କାଗଜପଢି ସେ ଚିତ୍କାର କରି କହିଲା।
ଶାମ ଡ଼ବା ଉଠାଇ ହଲାଇଲା। ହାତରେ ଧରି ତଳ ଉପର କଲା। ଏହା ଭିତରେ କଣ ଅଛି? କଣ ଥାଇପାରେ? ଶାମ ଉପହାର ବାକ୍ସଟି ଖୋଲିଲା, ନା ତାକୁ ସେଠି ପୁଣି ଲୁଚାଇ ରଖିଦେଲା? ଶାମ କଣ କଲା ଜାଣିବାକୁ ଚାହାନ୍ତି?
ସେ ପୁଣିଥରେ ବାକ୍ସଟିକୁ ଖଟତଳେ ରଖିଦେଲା ଆଉ ଠିକ୍ କଲା ଯେ ସେ ଖ୍ରୀଷ୍ଟମାସ ପର୍ଯ୍ୟନ୍ତ ଅପେକ୍ଷା କରିବ।
ଆଜି ସୁମା ସହ ଖେଳିବାକୁ କେହି ନାହାନ୍ତି। ସୁମା ଏକା କ’ଣ କରିବ?
ସେ କିଛି ସମୟ ଭାବିଲା। ସେ ମା’ର ଶାଢୀ ପିନ୍ଧିଲାଓ ଦିଦିର ଚପଲ ପିନ୍ଧିଲା।
ସେ ଜଣେ ଶିକ୍ଷକ। ସେ ଆଉ କ’ଣ ପିନ୍ଧିପାରିବ?
ସେ ଭିତରକୁ ଯାଏ ଆଉ ଜେଜେଙ୍କ ଚଷମା ଦେଖେ।
ଯେମିତି ଚଷମା ଉଠାଇଲା, ଜେଜେଙ୍କ ବାଡ଼ି ପଡ଼ିଗଲା।
ଶବ୍ଦରେ ଜେଜେଙ୍କ ନିଦ ଭାଙ୍ଗିଗଲା। ଜେଜ କ’ଣ ରାଗିବେ?
ଜେଜେ ତାକୁ ଗାଳି ଦେଲେନାହିଁ। ତାକୁ କୁଣ୍ଡାଇ ପକାଇଲେ।
,   la…”‘ଲା, ଲା, ଲା, ଲା, ଲା,...’
‘ଏହା କେଉଁଠୁ? ଏହା କଣ ସବୁଠୁ?   ଏହାତ ସେଇଠୁ!
ଲା, ଲା, ଲା, ଲା,… ଲା, ଲା,
‘ଏହା କଣ ଆକାଶରୁ?’‘ଏହା କଣ ଗଛରୁ?’‘ଏହା କଣ ବୁଦାରୁ?’
‘ଲା, ଲା, ଲା, ଲା, ଲା,…’
‘ଏହା କଣ କଳା?’  ‘ଏହା କଣ ଧଳା?’ ‘ଏହା କଣ ବାଦାମୀ?’
‘ଲା, ଲା, ଲା, ଲା, ଲା,…’
‘ଏହା କଣ ପ୍ରାର୍ଥନା?’ ‘ଏହା କଣ କବିତା?’  ‘ଏହା କଣ ସଂଗୀତ?’
‘ଏହା କଣ କୋଇଲି?  ‘ଏହା କଣ ଶାରୀ?’  ‘ଏହା ଏକ…’
‘ଲା, ଲା, ଲା, ଲା,…’
‘ଏହା ଏକ ଗଧ!’ ‘ଏହା ଏକ ଗଧ!’ ‘ହଁ ଏ ଗୋଟିଏ ଗଧ’  ‘ବାଃ! ବାଃ!   ଗାଈ ଚାଲ!’
ଇଏ ବିକୁ। ସିଏ ମୁଁ, ଆଇନାରେ ଦିଶୁଛି।
ମୋତେ ଏହା କରିବାକୁ ଭଲଲାଗେ …ବିକୁକୁ ତାହା କରିବାକୁ ଭଲଲାଗେ।
ଏ ଜାଗା ବିକୁକୁ ଭଲଲାଗେ। ଆଉ ସେ ଜାଗା ମୋତେ ଭଲଲାଗେ। ବିକୁ ମୂଷା ଦେଖିଲେ ତା’ପଛରେ ଦୌଡ଼େ।
ମୁଁ ମୂଷା ଦେଖିଲେ, ତାଠୁ ଦୂରକୁ ଦୌଡ଼ି ପଳାଏ।
ମୁଁ ଯେତେବେଳେ ପିପି….ପିପି କରୁଥିବା ମୋ ଗାଡ଼ି ପଛରେ ଧାଏଁ, ମୂଷା ଖୋଲା କବାଟ ବାଟେ ବାହାରକୁ ଦୌଡ଼ି ପଳାଏ।
ମା ଯେତେବେଳେ ଆମ ଦୁଇଜଣଙ୍କୁ କ୍ଷୀର ଦିଏ ଆମେ ସୁ, ସୁ କରି ପିଉ। ଆଉ ଦୁଇଜଣଙ୍କର  ଢକ୍କାର ଜୋରରେ ଆସେ।
ସରଳ କଥା ଯେ ଆମେ ଅଲଗା ଅଲଗା ଜିନିଷକୁ ଭଲପାଉ। କିନ୍ତୁ ଗୋଟିଏ କଥାରେ ଆମେ ଏକାଭଳି – ଆମ ଦୁଇଜଣଙ୍କୁ କ୍ଷୀର ପିଇବାକୁ ଭଲଲାଗେ।
ମୁଁ ଜଣେ ବଡ଼ ଝିଅ ଅଟେ. ମୁଁ ଅନ୍ୟ ମାନଙ୍କର ସାହାଯ୍ୟ କରି ପାରେ.
ସ୍କୁଲରୁ ଫେରିବା ପରେ ମୋତେ ମୋ ସାନ ଭାଇ କୁ ଖୁଆଇ ଦେବାକୁ ଭଲ ଲାଗେ. ସେ ମଧ୍ୟ ଭଲ ପାଏ.
ଯେଉଁ ଦିନ ମୋର ଛୁଟି ଥାଏ, ମୁଁ ମୋ ମା ଙ୍କୁ ଅଫିସ ଯିବା ପାଇଁ ପ୍ରସ୍ତୁତ ହେବାରେ ସାହାଯ୍ୟ କରେ.
ସନ୍ଧ୍ୟାରେ ମୁଁ ମୋ ବାପା ଙ୍କୁ ତାଙ୍କ ଦୋକାନରେ ସାହାଯ୍ୟ କରି ଦିଏ.
କିନ୍ତୁ ବେଳେ ବେଳେ ମୋର ମା କହନ୍ତି “ଦୟାକରି ମୋତେ ସାହାଯ୍ୟ କର ନାହିଁ!"
ଏବଂ ବେଳେବେଳେ ମୋ ବାପା କହନ୍ତି, “ଧନ୍ୟବାଦ,କିନ୍ତୁ ମୋତେ ଆଜି ସାହାଯ୍ୟ କର ନାହିଁ."
ପୁଣି ବେଳେବେଳେ ସେ ଦୁଇଜଣ ମୋତେ ଗୋଟିଏ ଜାଗାରେ ବସିବାକୁ କହନ୍ତି. ସେତେବେଳେମୁଁ ବହି ପଢ଼ି ବାକୁ ଭଲ ପାଏ.
ମୋତେ ମୋ ଜେଜେମା ଙ୍କୁ ସାହାଯ୍ୟ କରିବାକୁ ଭଲ ଲାଗେ. ସେ ମୋତେ କାହାଣୀ ଶୁଣାଇଥାନ୍ତି.
ମୋ ଭାଇ ବର୍ତ୍ତମାନ ସାନ ଅଛି. ସେ କାହାରି ସାହାଯ୍ୟ କରି ପାରିବ ନାହିଁ.
କିନ୍ତୁ ମୁଁ ଗୋଟେ ବଡ଼ ଝିଅ.
ମୁଁ ଅନ୍ୟ ମାନଙ୍କୁ ସାହାଯ୍ୟ କରି ପାରିବି.
ଆଜି, ମୁଁ ଜଣେ ଅନ୍ତରୀକ୍ଷ   ଯାତ୍ରୀ।
ଆଜି, ମୁଁ ଜଣେ ମୂର୍ତ୍ତି ଶିଳ୍ପୀ।
ଆଜି, ମୁଁ ଜଣେ, ଉଦ୍ଭିଦବିତ୍।
yself.           ମୁଁ ଗୋଟିଏ ନୂଆ ଗଛ ଆବିଷ୍କାର କରିଛି। ଭାବିଛି ତାକୁ ମୋ ନାଁ ଦେବି।
ଆଜି, ମୁଁ ଜଣେ,  ଡ୍ରମ୍  ବଜାଳୀ।
ମୁଁ ନିଜ ବନ୍ଧୁଙ୍କ ସହ ମିଶି ଗୋଟିଏ ନାଟକ କରିବାକୁ ଯାଉଛି।
ମାଙ୍କଡ଼ମାନେ ନିଜ ନିଜ ଲମ୍ବା ବାଦାମୀ ଲାଞ୍ଜ ଲଗାଇବାରେ ବ୍ୟସ୍ତ।
ଲେଖକମାନେ, ସେର ସିଂ ଓ ରାନୀର ସଂଳାପ ସେମାନଙ୍କୁ ମନେ ରଖିବାରେ ସାହାଯ୍ୟ କରୁଛନ୍ତି। ‘ମୁଁ ତୁମକୁ ଖାଇବି’ ସେର ସିଂ ଗର୍ଜନ କରି କହିଲା। ‘ନା, ମୋତେ ନଖାଇ ବରଂ ତୁ ଗୁଲାବଜାମୁନ୍ ଖା’,। ରାନୀ କହିଲା।
ରାଜମହଲର ପ୍ରହରୀ ଓ ନର୍ତ୍ତକୀ ମାନେ ନାଚ ଅଭ୍ୟାସ କରୁଛନ୍ତି। ନାଚ ଶିକ୍ଷକ ସେମାନଙ୍କୁ ସାହାଯ୍ୟ କରୁଛନ୍ତି।
ଆରେ! ପ୍ରହରୀର ପ୍ରହରୀର ଝୁଣ୍ଟି ଜଣେ ନର୍ତ୍ଛକୀ ତଦଳ ପଡ଼ିଗଲା।
ଠିକ୍ ସମୟରେ ଫାଷ୍ଟଏଡ଼୍ ଦଳ ଆସି ପହଞ୍ଚି ଗଲେ। ଭାଗ୍ୟଭଲ, ସବୁ ଠିକ୍ ଅଛି।
ଦର୍ଶକଗଣ ଏବେ ହଲ ଭିତରକୁ ଆସିବାକୁ ଆରମ୍ଭ କେଲେଣି।ଆମେ ସମସ୍ତେ ଟିକିଏ ବିଚଳିତ ହୋଇପଡ଼ୁଛୁ।
କିଂତୁ ମୋ ପରିବାର ଲୋକମାନେ ଦେଖାଯାଉନାହାନ୍ତି। ସେମାନେ କେଉଁଠି ଅଛନ୍ତି?
ଆରେ, ଏ କଣ ହେଲା ! ମୋ ନିଶ ଖସିପଡ଼ୁଛି। ନାଟକ ଏବେ ଆରମ୍ଭ ହେବା ଉପରେ। ମୁଁ କଣ କରିବି?
ସେଇଠି ଏମାନେ। ମୁଁ ଏବେ ପରିବାର ଲୋକଙ୍କୁ ଦେଖି ପାରୁଛି।
ଏବେ ଦେଖ – ମୁଁ ସବୁଠୁ ଭଲ ରାଜା ହୋଇ ଦେଖାଇବି।
.ଜିତୁ ତା ସାଙ୍ଗମାନଙ୍କ ସହ ଖେଳୁଛି।
ରାଜୁ କାର ପଛରେ ଲୁଚିଛି।
ସୁମନ କବାଟ ପଛରେ ଲୁଚିଛି।
ଅମନ ଟୋକେଇ ଭିତରେ ଲୁଚିଛି।
ବିଜୁ ଡ଼୍ରମ ଭିତରେ ଲୁଚିଛି।
ବାବା ନଡ଼ିଆ ଚଟଣୀ ତିଆରି କରୁଛି। ‘ଆର! ନଡ଼ିଆ ଖୋଳ ସବୁ କୁଆଡ଼େ ଗଲା?’
ଆପା ଆକାଶରେ ରଂଗ ଲଗେଇବାକୁ ଚାହୁଁଛି। ‘ହେ, ନୀଳରଂଗ କୁଆଡ଼େ ଗଲା?’
ଅମ୍ମୀ ଶବ୍ଦ ଧନ୍ଦା ଗୁଡ଼ିକୁ ପୂରଣ କରିବାକୁ ଚାହୁଁଛି। ‘ଖବର କାଗଜ ଗୁଡ଼ିକ କୁଆଡ଼େ ଗଲା?’
ଦାଦୀ ର ଛୁଞ୍ଚି କପଡ଼ା ଉପରେ ଯାଦୁପରି ଚାଲେ। ‘ହେଲେ ବୋତାମ ଗୁଡ଼ିକ କୁଆଡ଼େ ଗଲା?’
‘ଘରେ ବହୁତ ଶାନ୍ତି’ ବାବା କହନ୍ତି। ‘ଅମୀନା କିଛି ନା କିଛି କରୁଥିବ।’
‘ଅମିନା କେଉଁଠି? ତୁମେ କଣ ଅମିନାକୁ ଦେଖିଛ?’ ଅମ୍ମୀ ପଚାରନ୍ତି। ‘ଅମିନା କିଛି ନା କିଛି କରୁଥିବ,’ ଦାଦୀ କହନ୍ତି।
‘ମୁଁ ଅନ୍ୟ ଏକ ଗ୍ରହର ବିଚିତ୍ର ପ୍ରାଣୀ,’ ଏଲିଏନ୍ ତିଆରି କରୁଛି। ଅମିନା ହସିଦେଇ କହେ।
ଚକ ଗୋଲ କାହିଁକି?
ଗୋଲ ଚକ ବିନା ଏ ବସ୍ ଚାଲିବନି।
ଚୂଡ଼ି ଗୋଲ କାହିଁକି?
ମୁଁ ଚାରିକୋଣିଆ ଚୂଡ଼ି     କିଣିବି ନାହିଁ।
ରୁଟି ଗୋଲ କାହିଁକି?
ମୁଁ ବେଲିବାକୁ ଚେଷ୍ଟା କରିବା ବେଳେ ରୁଟି ଗୋଲ ହେଉନି।
ତୁମ ବିନ୍ଦି ଗୋଲ କାହିଁକି?
ତୁମେ କଣ ଭାବୁଛ ଏଇ ବିନ୍ଦି ସୁନ୍ଦର ଦେଖାଯାଏ?
ଆଖି ଗୋଲ କାହିଁକି?
ଏହା ଗୋଲ ଓ ବଡ଼।
ଶୂନ୍ ଗୋଲ କାହିଁକି? ମୁଁ ଜାଣେନା। ବ୍ଲର୍ବ.
ସୋନୁ, ମୋନୁ ଓ ରୀନା ଖେଳିବାକୁ ବାହାରିଲେ।  ସେମାନେ ଗୋଟିଏ ବିଲେଇଛୁଆ ଦେଖିଲେ।
ସେ ଗୋଟିଏ ବଡ଼ ମୂଷା ଆଡ଼କୁ ଚାହିଁ ରହିଥିଲା। ‘ହେ ଦେଖ,’ ସୋନୁ ବଡ଼ପାଟିରେ କହିଲା।
ରୀନା ଦେଖିଲା ଯେ ଗୋଟିଏ ଛୋଟ ପିମ୍ପୁଡ଼ି ଗୋଟିଏ ବଡ଼ ମୂଷା ଆଡ଼କୁ ଯାଉଛି।
ହଠାତ୍ ତାଙ୍କ ଉପରେ ଗୋଟିଏ ବଡ଼ ଛାଇ ପଡ଼ିଲା।
ଗୋଟିଏ ବଡ଼ ଚିଲ ଉଡ଼ିଆସି କାନ୍ଥ ଉପରେ ବସିଲା। ଛୋଟ ପିମ୍ପୁଡ଼ି, ବିଲେଇ ଛୁଆ, ବଡ଼ ମୂଷା ଓ ବିଶାଳ ଚିଲ ସମସ୍ତେ  ସେଇ ଲମ୍ବା ରାସ୍ତାରେ ଥିଲେ!
ଏବେ ସେଇ, ତିନିଜଣ ଚତୁର ପିଲା କଣ କରିବେ?
ସେମାନେ ଛୋଟ ଛୋଟ ହାତରେ ତାଳି ମାରିଲେ। ଚିଲଟି ତା ବଡ଼ ବଡ଼ ଡ଼େଣା ଖୋଲି ଉଡ଼ିଗଲା।
ରୀନା ସେଇ ଛୋଟ ପିମ୍ପୁଡ଼ିଟିକୁ ପତ୍ର ଉପରେ ରଖି ପତ୍ରଟିକୁ କାନ୍ଥ ଉପରେ ରଖିଦେଲା। ପିମ୍ପୁଡ଼ିଟି ଗୋଟିଏ ଚିନିଦାନା ଦେଖିଲା। ତାକୁ ଧରି ଘର ଆଡ଼କୁ ପଳାଇଲା।
ବଡ଼ ମୂଷାଟି ପାଖରେ ପଡ଼ିଥିବା ଗୋଟିଏ ଅଧାଖିଆ ପକୁଡ଼ି ଧରି ପାଖରେ ଥିବା ନାଳ ଭିତରକୁ ଚାଲିଗଲା। ବିଲେଇଛୁଆଟି ‘ମିଆଉଁ’ କହି ନିଜର ପଂଝା ଚାଟିବାକୁ ଲାଗିଲା।
ମନୁ ତାକୁ ତାଟିଆରେ ଖିର ପିଇବାକୁ ଦେଲା। ତିନିଜଣ ପିଲା ତା’ସହ ଖେଳିବାକୁ ଲାଗିଲେ।
ଗଛ ଉପରେ ବଡ଼ ଚିଲଟି ଆଖି ମିଟିମିଟି କରି ଦୂରକୁ ଉଡ଼ିଗଲା।
ହେଲୋ! ତୁମେ ମୋତେ ଦେଖିପାରୁଛ? ମୋତେ ଦେଖି ପାରିବା ଏତେ ସହଜ ନୁହେଁ|
ମୁଁ ଦେଖି ପାରୁଛି, ମାତ୍ର ଏତେ ସ୍ପଷ୍ଟ ଭାବେ ନୁହେଁ। ଯଦିଓ ମୋର ଆଠଟି ଆଖି ଅଛି।
ଦେଖ, ମୁଁ ଡେଇଁପାରେ, ଝୁଲିପାରେ। ସ୍ପାଇଡ଼ରମ୍ୟାନ ମୋ ଠାରୁ ହିଁ ଏ ସବୁ ଶିଖିଛି।
ମୁଁ କାନ୍ଥ ଉପରେ ଚଢିପାରେ। ଡରିଯାଅନା, ମୁଁ ପଡ଼ିଯିବି ନାହିଁ।ମୋ ଆଠଟି ପାଦର ଲୋମ କେଉଁଠାରେ ବି ଲାଖି ରହିଯାଇପାରିବ।
ମୁଁ ବହୁତ ସମୟ ନିଦରେ ଶୁଏ ନାହିଁ। ରାତିରେ ମୁଁ ଖାଦ୍ୟ ଖୋଜୁଥାଏ।
ମୁଁ ଜଣେ ପୋଲିସ ପରି କାମ କରେ। ମୁଁ ମଶା, ପୋକ ମାଛି ଆଦି କୀଟ ପତଙ୍ଗ ମାନଙ୍କୁ ଧରେ। ରୁହ, ଏଠି ଆଉ ଗୋଟିଏ କୀଟ ଅଛି। ତାକୁ ପ୍ରଥମେ ଧରିସାରେ। ପରେ ଦେଖାହେବ।
ବୁଢିଆଣୀ ବିଷୟରେ ଅଧିକ ସୂଚନା:ଆପଣ କ’ଣ ଜାଣିଛନ୍ତି ଯେ ସବୁଠୁ ସାନ ବୁଢିଆଣୀର ଆକାର ଗୋଟିଏ ପେନସିଲ ମୁନ ପରି। ବଡ଼ ବୁଢିଆଣୀ ଗୋଟିଏ ଖାଇବା ଥାଳି ପରି ହୋଇପାରେ। ଏହି ବୁଢିଆଣୀମାନେ ଗୁମ୍ଫା ଭିତରେ ରହନ୍ତି।
ଆପଣ ଏଇ କାମ ଘରେ ବସି ସହଜରେ କରିପାରିବେ। ଗୋଟିଏ ବୁଢିଆଣୀ ଭଲ ଭାବରେ ଲକ୍ଷ୍ୟ କରନ୍ତୁ। ତାକୁ ହଇରାଣ କରନ୍ତୁ ନାହିଁ। ଦେଖନ୍ତୁ ଆଠଟି ଗୋଡ଼ରେ ସେ କେମିତି ଚୁାଲୁଛି। ଗୋଡ଼ସବୁ କାହାସହ କେହି ଛନ୍ଦି ହେଉନାହିଁ।
ମୋ ନା ମିଆ।ମୁଁ ମୋ ମା’ସହ ବଜାରକୁ ଯାଉଛି।
ଦୁନିଆରେ ସବୁଠୁ ଭଲ ଲୁଚକାଳି ମୁଁ ଖେଳି ପାରିବି! ତୁମେ ମୋତେ ବଜାରରେ ଖୋଜି ପାରିବ ନାହିଁ। ମୋ ମା’ର କିଣିବାକୁ ଥିବା   ଜିନିଷପତ୍ର ମୁଁ ବଜାରରେ ତୁମଠାରୁ ଶିଘ୍ର  ଖୋଜି  ପାଇଯିବି।
ତୁମେ ମୋତେ ଓ ମା’ର କିଣିବାକୁ ଥିବା ଫଳର ତାଲିକା ଖୋଜି ପାଇଗଲ। ଆଉଥରେ ତୁମେ ମୋତେ ଖୋଜି ପାଇବ ନାହିଁ।
ଏ ଠିକ୍ ନୁହେଁ।ଦୁନିଆ!ରେ ସବୁଠୁ ଭଲ ଲୁଚକାଳି ମୁଁ ଖେଳିପାରେ!
ମା କ’ଣ ମୁଁ କେଉଁଠି ଲୁଚିଛି କହି ଦେଲେକି? ଏବେ ଦେଖେ ତୁମେ ମୋତେ କେମିତି ଖୋଜି ପାଇଯିବ!
ଏ ଯାଏ ତୁମେ ଖୁବ୍ ଭାଗ୍ୟବାନ। କିନ୍ତୁ ମୋତେ ଘର ଭିତରେ ଖୋଜି ପାଇବ ନାହିଁ।
ମା’ମୋତେ ଖେଳ ବନ୍ଦ କରିବାକୁ କହିନଥିଲେ ମୁଁ ନିଶ୍ଚୟ ଜିତି ଥାଆନ୍ତି।ମୁଁ ପୃଥିବୀର ସବୁଠୁ ଭଲ ଲୁଚକାଳି ଖେଳାଳୀ।
ଉତ୍ତର :  (୧) ୧୦ଟି ନାଲି ଲଙ୍କା	  (୨) ୨ଟି ସବୁଜ ଟମାଟୋ   (୩) ୧ ଟି ଆଳୁ  (୪) ୧ଟି ବଡ଼ କଖାରୁ
ଉତ୍ତର :(୧) ୬ଟି ହଳଦିଆ କଦଳୀ   (୨) ୩ଟି କମଳା   (୩) ୧ ଟି ନାଲି ସେଓ  (୪) ୧ଟି ଡ଼େମ୍ଫଥିବା ସବୁଜ ଅମୃତଭଣ୍ଡା
ଉତ୍ତର :    (୧) ୫ ଟି ଗୋଲାପ (୨) ୧ଟି ବାଇଗଣୀ ଫୁଲମାଳ  (୩) ରଜନୀଗନ୍ଧା ଫୁଲ  (୪) ଫୁଲପକା ଛୋଟ ପ୍ୟାଣ୍ଟ
ଉତ୍ତର :  (୧) ୧ ଟି ବିନ୍ଦୁ ପକା ଚତୁର୍ଭୁଜ       (୨) ୧ ଟି ସବୁଜ ଗାରଟଣା ଶାଢୀ (୩) ୧ଟି ଚାରି କୋଣ ଚିତ୍ରଥିବା ସ୍କୁଲ ପୋଷାକ  (୪) ୧ଟି ମାମୁଲି କଳା-ସାର୍ଟ
ଉତ୍ତର: (୧) ଚିମୁଟି ଧରୁଥିବା  କଙ୍କଡ଼ା  (୨) ୧ ରାଗୀ ସ୍କୁଇଡ଼୍  (୩) ୭ ଟି ଚିଙ୍ଗୁଡ଼ି  (୪) ୨ ଟି ବରଫଦିଆ ମାଛ
ଉତ୍ତର :      (୧) ୧ଟିବଡ଼ ବାସନ (୨) ୧ଟିକାଠ ଚାମଚ    (୩) ୧ଟି ଟିଦିଆସିଲି ଖୋଳ      (୪) ୧ଟି ପାଣି ବୋତଲ
ପକ୍ଷୀମାନେ କଥାବାର୍ତ୍ତା କରନ୍ତି, ବହୁତ କ ଥାବାର୍ତ୍ତା   ବାର୍ତ୍ତା କରନ୍ତି।
ଓ୍ୱା, ବ୍ରାହ୍ମଣୀ ପିଲା ଶିଶୁଟିଏ ପରି କାନ୍ଦୁଛି।ଓ୍ୱା!
ଫିଓ୍ୱି ! ଫିଓ୍ୱି ! କସ୍ତୁରା ପକ୍ଷୀ ଖୁସିରେ ଖେଳୁଥିବା ପିଲାଟିଏ ପରି ସିଟି ବଜାଉଛି। ଫିଓ୍ୱା! ଫିଓ୍ୱା!
ହୁ ହୁ ହୁ ହୁ! ହୁ ହୁ ହୁ ହୁ! ଛୋଟ ବତକଟିଏ ହସୁଛି ଯେମିତି ତାକୁ କୁତୁ କୁତୁ ଲାଗୁଛି।    ହୁ ହୁ ହୁ! ହୁ ହୁ ହୁ!
ପୁକ୍! ପୁକ୍! ପୁକ୍! ବେକରେ ଲାଲ ଦାଗଥିବା ବସନ୍ତୀ ପକ୍ଷୀର ଶବ୍ଦ ହାତୁଡ଼ିରେ ଲୁହାକୁ ପିଟିବା ପରି ଶୁଭୁଥିଲା। ପୁକ୍! ପୁକ୍! ପୁକ୍!
ଓ୍ୱା, ଫିଓ୍ୱି ହୁ, ପୁକ୍, ସେ କିଏ?  ଏ ଗୋଟିଏ ପ୍ରକାର କୋଇଲି, ଯିଏ ଅନ୍ୟ ପକ୍ଷୀମାନଙ୍କ  ଶବ୍ଦକୁ ନକଲ କରିପାରେ।
ପକ୍ଷୀମାନେ କଣ କହୁଛନ୍ତି ଆମେ ବୁଝିପାରୁନା, ମାତ୍ର ଆମେ ଜାଣୁ କିଏ କହୁଛି।
ସମୁଦ୍ରରେ କିଛି ବିଚିତ୍ର ନୂଆ ମାଛ ପହଁରନ୍ତି। ସେମାନେ ସାଧାରଣ ମାଛମାନଙ୍କ ପରି ବ୍ୟବହାର କରନ୍ତି। ମାତ୍ର ସେମାନେ ଧାତୁ, ଫୋମ, କପଡ଼ା ଓ ପ୍ଲାଷ୍ଟିକ୍ ରେ ତିଆରି।
ପଓ୍ୱ ଓ୍ୱ ଓ୍ୱ ଓ୍ୱ ଓ୍ୱପ। ପଅଅ ଓ୍ୱ ଓ୍ୱ ଓ୍ୱ ଓ୍ୱ ପ
ରୋବୋ ଟ୍ୟୁନା ଅନ୍ୟ ଟ୍ୟୁନା ମାଛମାନଙ୍କ ପରି ଦ୍ରୁତ ଗତିରେ ପହଁରି ପାରେ। ପାଣିତଳେ ବି ଏହା ପୋଲିସ ଭଳି କାମ କରିପାରେ। ଏହା ସମୁଦ୍ର ଭିତରେ ଚୋରାବେପାରୀ ଓ ଜଳଦସ୍ୟୁଙ୍କ ପିଛା କରେ।
ସି ର ର ର ର ର ର     ସି ର ର ର ର ର ର ସି ର ର ର ର ର ର
ସୋଫି ଏକ ନରମ ରୋବଟ ଯାହାର ପର ଆଉ ଲାଞ୍ଜ ଅଛି। ସେ ଗଭୀର ସମୁଦ୍ର ତଳେ ଥିବା ଗଛ ଓ ଜୀବମାନଙ୍କର ଭିଡ଼ିଓ ଉଠାଏ। ମାଛମାନେ ଏମାନଙ୍କୁ ଡରନ୍ତି ନାହିଁ, ବରଂ ସୋଫିଙ୍କ ସହ ପହଁରନ୍ତି।
ଜେଲିଫିସ୍ ରୋବଟ ଜେଲିରେ ତିଆରି ସେ ନିଜର ନରମ ସ୍ୱଚ୍ଛ ପଞ୍ଜାରେ ମାଛମାନଙ୍କୁ ଧରେ। ସେ ସବୁଆଡ଼େ ବୁଲୁଥାଏ, ତା’କୁ କେହି ଦେଖିପାରନ୍ତିନାହିଁ।
ରୋବଟ ଇଲର ଶରୀର ଲମ୍ବା, କଳା ଆଉ ଆଖି ଲାଲ୍। ଦିନେ ନା ଦିନେ ସେ ଗଭୀର ସମୁଦ୍ର ଚଟାଣରେ ରହିବ ଓ ସେଠି ଉଂଗା ପାଇପ ଓ ମେସିନକୁ ମରାମତି କରିପାରିବ।
ଅକ୍ଟୋବୋଟ୍ ଗୋଟିଏ ଛୋଟ ଅକ୍ଟୋପସ୍ ପରି ଦେଖାଯାଏ। ଦିନେ ନ ଦିନେ ସମୁଦ୍ରରେ ହଜିଯାଇଥିବା ଲୋକଙ୍କୁ ସେ ଖୋଜି ପାରିବ। ଏପରିକି ସେ ପାଣିରେ ଥିବା ଜୀବାଣୁ ମାନଙ୍କୁ ମାରିଦେଇ ପାରିବ।
ଦିନେ ଏହି ବିଚିତ୍ର ନୂଆ ମାଛମାନେ ଅନେକ ଗଭୀରକୁ ଓ ଦୂରକୁ ପହରିଁ ପହଞ୍ଚି ପାରିବେ। ଦିନେ ସେମାନେ ଆମକୁ ସମୁଦ୍ରରେ ଥିବା ଅଜଣା ଗୁପ୍ତ କଥା ସବୁ ଜଣାଇ ପାରିବେ।
ଚିଉର ସ୍କୁଲ ଯିବା ଡ଼େରି ହୋଇ ଗଲାଣି। କିନ୍ତୁ ସେ ତା’ର ନାଲି ବୋତଲ ଖୋଜି ପାଉନଥିଲା।
ଏ କ’ଣ ତା’ ବୋତଲ? ନା ଏ ଗୋଟିଏ ରକେଟ୍?
ଚିଉ କଳାପଟା ଆଡ଼କୁ ଚାହିଁ ଆଶ୍ଚର୍ଯ୍ୟ ହୋଇ କହେ, ‘ଏ ସବୁ ମାଛ କ’ଣ ସମୁଦ୍ରରେ ପହଁରୁଛନ୍ତି?’
ଚିଉ ନିଜ ଜୋତା ଉପରେ ପଡ଼ିଥିବା ନୀଳ ଦାଗକୁ ଦେଖି ଭାବିଲା,  ’ଏ ସବୁ ପଙ୍କୁଆ ଜେଲି ଭଳି ଦେଖାଯାଉଛି। ଏଟା କ’ଣ ଗୋଟିଏ ବେଙ୍ଗ?
ଚିଉ ଦୌଡ଼ି ଦୌଡ଼ି ଘରକୁ ଯାଇ ନିଜ ଅଜ୍ଜିକୁ କହିଲା  ‘ମୋ ପାଖରେ କୁହୁକ ଶକ୍ତି ଅଛି। ମୁଁ ସେ ସବୁ ଜିନିଷ ଦେଖିପାରୁଛି, ଯାହା ଅନ୍ୟମାନେ ଦେଖିପାରୁନାହାନ୍ତି।'
ଅଜ୍ଜି ମୁଣ୍ଡ ହଲାଇ କହନ୍ତି, ‘ଆମେ ଆଖି ଡାକ୍ତର ପାଖକୁ ଯାଇ ତାଙ୍କୁ ତୋ ଯାଦୁକରୀ ଶକ୍ତି କଥା କହିବା?
ଡାକ୍ତର ନିକିତା ଚିଉକୁ ଗୋଟିଏ ଚାର୍ଟ ଦେଖାନ୍ତି। ‘ଏ ସବୁ ପିମ୍ପୁଡ଼ିମାନେ କ’ଣ ଗୋଟିଏ ପଛରେ ଗୋଟିଏ ଚାଲୁଛନ୍ତି,’ ଚିଉ ପଚାରିଲା।
ଡାକ୍ତର ନିକିତା ଚିଉକୁ ନାନା ପ୍ରକାର ଚଷମା ପିନ୍ଧିବାକୁ ଦେଲେ। ସବୁଠୁ ବଡ଼ ପିମ୍ପୁଡ଼ି ତାକୁ ଗୋଟିଏ E ଭଳି  ଦେଖାଗଲା।
‘ମୋ ଯାଦୁଶକ୍ତି କଣ ଚାଲିଗଲା?’ ଚିଉ ଡାକ୍ତରଙ୍କୁ ପଚାରିଲା। ‘ତୁମେ ଆଖି ବନ୍ଦକର ଆଉ ସ୍ୱପ୍ନଦେଖ। ତୁମ ଯାଦୁଶକ୍ତି ପୁଣି ଫେରିଆସିବ,’ ଡାକ୍ତର ନିକିତା କହିଲେ।
‘ଚିଉ, ତୁମର କେଉଁ ରଙ୍ଗର ଚଷମା ଦରକାର?’ ଅଜ୍ଜି ପଚାରିଲେ। ‘ନୀଳ ରଙ୍ଗର’, ଚିଉ ହସିହସି ଉତ୍ତର ଦେଲା।
ଚଷମା ଦରକାର, ଚିଉ ଚଷମା ପିନ୍ଧିନଥିବାରୁ ତାକୁ ସ୍ପଷ୍ଟ ଦେଖାଯାଉନାହିଁ। ଆପଣ କ’ଣ ତା’କୁ ସାହାଯ୍ୟ କରି ପାରିବେ?
﻿ନିମ୍ନ ଆକୃତି ଗୁଡ଼ିକର ନାଁ କୁହ।
ଫୁଲରେ କୋତୋଟି ବୃତ୍ତ ଲୁଚି ରହିଛି?
ତାରାରେ କେତୋଟି ତ୍ରିଭୁଜ ଦେଖାଯାଉଛି?
ଝରକାରେ କେତୋଟି ଚତୁର୍ଭୁଜ ଅଛି?
ଧପ୍ପ!          କାୟଲ ନିଜ ବଲକୁ ଏମିତି ଫିଙ୍ଗିଲା ଯେ ବଲଟି ତଳେ ବାଜି ଉଚ୍ଚକୁ ଉଠିଗଲା।                                       ପାର୍କରେ କେହି ତାକୁ ଧରି ପାରିଲେ ନାହିଁ।
ବଲଟି ନାଳ ସଫା କରୁଥିବା। ଲୋକଟି ପାଖଦେଇ ଚାଲିଗଲା। କାମରେ ବ୍ୟସ୍ତ ଥିବାରୁ ସେ ବଲଟିକୁ ଧରି ପାରିଲା ନାହିଁ।
ବଲଟି ଟଳମଳ ହେଉଥିବା ଦୁଇଜଣ ଚା ବିକାଳୀଙ୍କୁ ଟପି ଚାଲିଗଲା।ଟଳମଳ ହେଉଥିବାରୁ  ସେମାନେ ମଧ୍ୟ ବଲଟିକୁ ଧରି ପାରିନଥିଲେ।
ବଲଟି ତିନି ଜଣ ବିଚଳିତ ଜଗୁଆଳୀଙ୍କ ପାଖଦେଇ ଚାଲିଗଲା। ସେମାନେ  ଏତେ ବିଚଳିତ ଥିଲେ ଯେବଲଟିକୁ ଧରିପାରିଲେ ନାହିଁ।
ବଲଟି ଚାରି ଜଣ ଉତ୍‌ଫୁଲ୍ଲିତ ଝାଡ଼ୁଦାରମାନଙ୍କ କଡ଼ ଦେଇ ଚାଲିଗଲା। ସେମାନେ ଏତେ ଉତଫୁଲ୍ଲିତ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ପାଞ୍ଚଜଣ  ଗପୁଡ଼ା ମାଳୀମାନଙ୍କ କଡ଼ଦେଇ ଚାଲିଗଲା। ସେମାନେ ଏତେ ଝାଳୁଆ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଛ’ଜଣ ଦୌଡ଼ୁଥିବା କ୍ଳାନ୍ତ ଲୋକଙ୍କ ପାଖ ଦେଇ ଚାଲିଗଲା।ସେମାନେ ଏତେ କ୍ଳାନ୍ତ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ସାତଜଣ ଗୁପୁଡ଼ା ଫୁଲବିକାଳୀ ମାନଂକ ପାଖଦେଇ ଚାଲିଗଲା ।ସେମାନେ ଏତେ ଗପୁଡ଼ି ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଆଠଜଣ ଡ଼ରିଯାଇଥିବା ବିଦ୍ୟୁତ ମିସ୍ତ୍ରୀଙ୍କ ପାଖ ଦେଇ ଚାଲିଗଲା। ସେମାନେ ଏତେ ଡ଼ରି ଯାଇଥିଳେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ନଜଣ ଚିନ୍ତାଶୂନ୍ୟ ପାମ୍ପଡ଼ ପ୍ରସ୍ତୁତକାରୀଙ୍କକ ପାଖ ଦେଇ ଚାଲିଗଲା। ସେମାନେ ଏତେ ଚିନ୍ତାଶୂନ୍ୟ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଦଶଜଣ ବିସ୍ମିତ ଚିତ୍ରକରଙ୍କ  ପାଖ ଦେଇ ଚାଲିଗଲା।ସେମାନେ ଏତେ ବିସ୍ମିତ ଥିଲେ ଯେ ବଲଟିକୁ ଧରି ପାରି ନଥିଲେ।
ଧପ୍ପ!
ଗୁରୁ ଆଉ ପିଚୁ ଖଳିବାକୁ ଭଲ ପାଆନ୍ତି।  ସେମାନେ ବଲ୍ ଖେଳନ୍ତି ଓ ଏପଟ ସେପଟ ଦୌଡ଼ନ୍ତି।
ଗୁରୁ ଆଉ ପିଚୁ ଖେଳିବା ପାଇଁ ନିଜ କୋଠରୀକୁ ଯାଆନ୍ତି। ‘ପିଚୁ, ଘର ଭିତରେ ଘଣ୍ଟା ଘଣ୍ଟି କରନା। ଗୁରୁ ତାକୁ ଘର ବାହାରକୁ ନେଇଯା,’ ମା ରାଗିକରି କହିଲେ।
ଗୁରୁ ଓ ପିଚୁ ଖେଳିବାପାଇଁ ଘର ବାହାରକୁ ଚାଲିଯାଆନ୍ତି। ‘ଗୁରୁ ତୁମେ ଦୁଇଜଣ କେତେ ବଡ଼ ପାଟି କରୁଛ? ଟିକେ ଚୁପରୁହ,’  ବିରକ୍ତ ହୋଇ ମନୋହର ଦାଦା କହନ୍ତି।
ଗୁରୁ ଓ ପିଚୁ ଖେଳିବାକୁ ପାର୍କକୁ ଯାଆନ୍ତି। ‘ଗୁରୁ! ପିଚୁକୁ ଏ ପାର୍କରେ ଖେଳିବା ମନା। ଚାଲ ବାହାରକୁ ଏବେ। ବାହାରକୁ ଯାଅ,’ ଚିଡ଼ିଚିଡ଼ା ମଧୁସୂଦନ ଅଜୋବା କହିଲେ।
"‘ପିଚୁ ଆମେ ତେବେ କେଉଁଠି ଖେଳିବା?’ ସମୁଦ୍ର ଆଡ଼କୁ ଚାହିଁ ମନ ଦୁଃଖରେ ଗୁରୁ ପଚାରିଲା। ‘ଆରେ ହଁ,  ମୁଁ ଭାବିଛି ଆମେ କେଉଁଆଡ଼େ ଯିବା।’
"ଗୁରୁ ଓ ପିଚୁ ସମୁଦ୍ରକୂଳକୁ ଖେଳିବାକୁ ଗଲେ। ସେମାନେ ଜିଭ କାଢି ତାଙ୍କ ମୁହଁରେ ବାଜୁଥିବା ସମୁଦ୍ର ପବନକୁ ଆନନ୍ଦରେ ଉପଭୋଗ କରୁଥିଲେ। ସେଠି କେହି କହିବାକୁ ନଥିଲେ। ‘ପିଚୁ ଏଠି ନୁହେଁ,’ କେହି କହୁନଥିଲେ, ‘ଗୁରୁ, ପିଚୁକୁ ଆଉ କେଉଁଠାକୁ ନେଇଯା।’
‘ପିଚୁ ଧର, କହି ଗୁରୁ’ ନାଲି ବଲଟି ପକାଏ। ବଲଟି ସମୁଦ୍ର ଆଡ଼କୁ ଗଡ଼ିଚାଲେ। ପିଚୁ ତା ପଛେ ପଛେ ଗୋଡ଼ାଇ ଗୋଡ଼ାଇ ପାଣି ଭିତରକୁ ପଶିଯାଏ।
‘ନା, ପିଚୁ, ଆଉ ତା’ପଛରେ ଯାଅନା, ଫେରିଆ,’ ଗୁରୁ ଚିତ୍କାର କରେ। କିଂନ୍ତୁ ସେତେବେଳକୁ ପିଚୁର ମୁଣ୍ଡ ପାଣି ଭିତରେ ହଜି ଗଲାଣି।
ଗୁରୁ କାନ୍ଦିବାକୁ ଲାଗେ। ପିଚୁ ସହିତ ବିତାଇଥିବା ପ୍ରତ୍ୟେକ ମୁହୂର୍ତ୍ତ ତା ଆଖି ସାମ୍ନାରେ ନାଚିବାକୁ ଲାଗେ।
‘ଭୌ, ଭୌ, ପିଚୁ ଗର୍ବରେ ନିଜ ପାଟିରେ ବଲଧରି ପାଣିଭିତରୁ ବାହାରେ। ‘ପିଚୁ ମୁଁ ଜାଣି ନଥିଲି ଯେ ତୁ ପହଁରା ଜାଣିଛୁ’, ଗୁରୁ କହିଲା। ଉତ୍ତରରେ ପିଚୁ ‘ଭୌ, ଭୌ, କରେ! ଲାଗେ ଯେମିତି ସେ ସବୁବେଳେ ଜାଣିଛି ଯେ ତାକୁ ପହଁରା ଜଣା।
ଏବେ ଗୁରୁ ଓ ପିଚୁ ପ୍ରତିଦିନ ସମୁଦ୍ରକୂଳକୁ ଯାଆନ୍ତି। ସେମାନେ ବଲ୍ ଖେଳନ୍ତି। ସେମାନେ ପାଖାପାଖି ଦୌଡ଼ନ୍ତି। ସମୁଦ୍ର ଭିତରକୁ ଯାଇ ଲହଡ଼ି ମାନଙ୍କ ସହ ଖେଳନ୍ତି। ସେଠି ଡ଼େଇଁ ପରସ୍ପର ଉପରକୁ ପାଣି ପକାନ୍ତି।
ମୋତେ ସିଧା ଚୂଳ ପସନ୍ଦ।
ମୋତେ କୁଞ୍ଚକୁଞ୍ଚିଆ ଚୂଳ ଭଲଲାଗେ।
ମୋତେ ବଙ୍କା ଲାଞ୍ଜ ଭଲଲାଗେ।
ମୋତେ ସିଧା ଲାଞ୍ଜ ଭଲଲାଗେ।
ମୋତେ ଗୋଲଗୋଲ ସିଡ଼ି ପସନ୍ଦ।
ମୋତେ ପାହାଡ଼ ଉପରକୁ ଯାଇଥିବା ସିଧା ରାସ୍ତା ଭଲଲାଗେ।
ମୋତେ ପାହାଡ଼ ଉପରକୁ ଘୂରିଘୂରି ଯାଇଥିବା ରାସ୍ତା ଭଲଲାଗେ।
ମୁଁ ସବୁବେଳେ ସିଧା ଗାର ଟାଣେ।
ମୁଁ ସବୁବେଳେ ଅଙ୍କା ବଙ୍କା ଗାର ଟାଣେ।
ଚକଲି ଦରକାର?
ମୋତେ ଚକଲି ଭଲଲାଗେ।
ସିଧା ନା ଗୋଲ?
ସିଧା ହେଉ ବା ଗୋଲ  – କିଛି ତଫାତ୍ ନାହିଁ! ଆମକୁ ଉଭୟ ପ୍ରକାର ଚକଲି ଭଲଲାଗେ।
ମୋ କୁକୁର ଛୁଆର ନାଁ ଟମି। ମୁଁ ଟମିକୁ ଖୁବ୍ ଭଲପାଏ।
ଇଏ ରୋହନ। ରୋହନ ମୋର ସବୁଠୁ ଭଲ ସାଙ୍ଗ। ସେ ମୋ ଶ୍ରେଣୀରେ ପଢେ।
ରୋହନର ଗୋଟିଏ ବଡ଼ ବିଲେଇ ଅଛି ତା’ ନାଁ ଟିଙ୍ଗୁ
ସେ ସବୁବେଳେ ରାଗୁଥାଏ।
ଟମି ଓ ମୁଁ ସବୁବେଳେ ଟିଙ୍ଗୁଠାରୁ ଦୂରରେ ରହୁ। ଆମେ ତାକୁ ଟିଙ୍ଗୁ ବାଘୁଣୀ ବୋଲି କହୁ।
ମୋ ଭାବନା କେଉଁଆଡ଼େ ଯାଉଥାଏ?
ସେମାନେ ଚାଲିଲାବେଳେ ଧମ୍-ଧମ୍ କରନ୍ତି ନା ଛମ୍-ଛମ୍ କରନ୍ତି?
ସେମାନେ କ’ଣ ପଙ୍ଖା ବୁଲିବା ସହ ବୁଲିବୁଲି ଯାଆନ୍ତି ଆଉ ତାଙ୍କ ମୁଣ୍ଡ ବୁଲାଉଥାଏ?
ସେମାନେ କାଗଜ ଉଡ଼ାଜାହାଜ ଚଢି ମେଘ ସହ ଖେଳିବାକୁ ଯାଆନ୍ତି?
ସେମାନେ କ’ଣ ପେଟପୂରା ଖାଇସାରିବା ପରେ ରାସୁ ପରି ଦିନସାରା ଶୋଇପଡ଼ନ୍ତି?
ସେମାନେ କ’ଣ ମା’ର ବ୍ୟାଗ ଭିତରେ ଲୁଚି ଯାଆନ୍ତି ଆଉ ତା’ସହ ଲୁଚି ଲୁଚି କାମ କରିବାକୁ ଯାଆନ୍ତି?
ସେମାନେ କ’ଣ ପାଦ ଚାପି ଚାପି ଯାଇ ଭଲ ଖାଇବା ଜିନିଷ ଖୋଜୁଥାନ୍ତି।
ଯଦି ବାପା ସେମାନଙ୍କୁ ଜମିରେ ପୋତି ଦେଇଥାନ୍ତେ ସେମାନେ କ’ଣ ଟମାଟୋ ହୋଇ ଫଳିଥାନ୍ତେ?
ଯେତେବେଳେ ତାରା ଆକାଶରେ ଦେଖାଯାଆନ୍ତି ଏମାନେ ବି କ’ଣ ଉଜ୍ଜ୍ୱଳ ଦିଶନ୍ତି?
ହେଲେ ଅପେକ୍ଷାକର, ମୋ ଭାବନାଗୁଡ଼ିକୁ ମୁଁ ଖୋଜି ପାଉନି। ସେମାନେ ସବୁ କ’ଣ ଅନ୍ଧାରକୁ ଡରି ଲୁଚି ଯାଉଛନ୍ତି?
‘ସାହସୀ ହୁଅ!’ ମୁଁ ଭାବୁଛି। ଠିକ୍ ଅଛି। ଟିକେ ଅନ୍ଧାର ଅଛି। ମୁଁ ଶୋଇ ଯାଉଛି। ମୋ ଭାବନାସବୁ ବାହାରକୁ ଆସି ମୋ ମୁଣ୍ଡ ଭିତରେ ରହିଯାଏ।
ମୋ ସହିତ ମୋ ଭାବନା ସ୍ୱପ୍ନର ଦୁନିଆରେ ପହଞ୍ଚେ।
ମୁଁ ଜଙ୍ଗଲର ବଡ଼ବଡ଼ ଗଛମାନଙ୍କ ସହ ଖୁସିରେ ଥାଏ। ଉଡ଼ନ୍ତା ସାପକୁ ମୋତେ ଡ଼ର ଲାଗେ। ସେମାନେ ଗିଳି ଦେଇ ପାରନ୍ତି। ମୁଁ ଗୋଟିଏ ଉଡ଼ିପାରୁଥିବା ଝିଟିପିଟି। ମୁଁ କେଉଁଠି ଅଛି?
ମୁଁ ବଡ଼ ଲାଜକୁଳା ଏବଂ ତୀବ୍ର ବେଗରେ ଦୌଡ଼ିପାରେ। ଭାବିଲ ମୁଁ କ’ଣ କହିବି? ମୁଁ ନିଜ ମଇଳା ଖାଏ।ମୁଁ ଗୋଟିଏ କଳା ଠେକୁଆ।ମୁଁ କେଉଁଠି ଅଛି?
ମୋ ଦେହ ଖୁବ୍ ସାନ ମାତ୍ର ଗୋଡ଼ ବହୁତ ଲମ୍ବା। ମୋ ଲାଞ୍ଜକୁ ଦେଖିଲେ ଲାଗିବ ଯେମିତି ମଝିରୁ  ଏହାକୁ ଦୁଇଭାଗରେ କଟାଯାଇଛି। ମୁଁ ଗୋଟିଏ ଦୁଇଲାଞ୍ଜିଆ ବୁଢିଆଣୀ। ମୁଁ କେଉଁଠି ଅଛି?﻿
ମୁଁ ପତ୍ର, ଅନାବନା ଜିନିଷ ଭିତରେ ରହିଯାଏ। ମୋ ଡ଼େଣାରେ ସୁନ୍ଦର ସୁନ୍ଦର ଚିତ୍ର ହୋଇଥାଏ। ମୁଁ ଗୋଟିଏ ପତଙ୍ଗ। ମୁଁ କେଉଁଠି ଅଛି?
ମୁଁ ବଗିଚାରେ ଥିବା ଗଛରେ ସାରାଜୀବନ ବିତାଏ।ଯେତେବେଳେ ସାନସାନ କୀଟମାନେ ମୋ ପାଖକୁଆସନ୍ତି ମୁଁ ଆଗକୁ ନଇଁ ସେମାନଙ୍କୁ ଖାଇଦିଏ।ମୁଁ ଗୋଟିଏ ଗଛରେ ଥିବା ଝିଟିପିଟି।ମୁଁ କେଉଁଠି ଅଛି?
ମୋତେ ରସାଳ ସବୁଜ ପତ୍ର ଖାଇବାକୁ ଭଲ ଲାଗେ।ଯଦି କୌଣସି ଅନ୍ୟ ଆକାରର ପତ୍ର ଦେଖୁଛନ୍ତି ତେବେ ମୁଁ ସେଇ ହୋଇପାରେ।ମୁଁ ଗୋଟିଏ ଝିଣ୍ଟିକା।ମୁଁ କେଉଁଠି ଅଛି?
ମୋର ଆଠଟି ଗୋଡ଼, ମାତ୍ର ମୁଁ ଜାଲ ବୁଣେ ନାହିଁ।ମୁଁ ନିଜ ରଙ୍ଗର ଫୁଲରେ ରହେ!ମୁଁ ଗୋଟିଏ କଙ୍କଡ଼ା ବୁଢିଆଣୀ।ମୁଁ କେଉଁଠି ଅଛି?
ମୁଁ ହଲଚଲ ନହୋଇ ଘଣ୍ଟା ଘଣ୍ଟା ବସିପାରେ।ମୋ ବୋବାଇବା ଆପଣ ସକାଳେ ବା ସଂଜବେଳେ ଶୁଣିପାରନ୍ତି।ମୁଁ ଗୋଟିଏ ରାତ୍ରୀଚର ପକ୍ଷୀ।ମୁଁ କେଉଁଠି ଅଛି?
ମୁଁ ମୋ ଆଗ ଗୋଡ଼କୁ ଏମିତି ଭାଙ୍ଗି ରଖେ ଯେମିତି କି ମୁଁ ପ୍ରାର୍ଥନା କରୁଛି। ପତ୍ର ଭିତରେ ଯଦି କିଛି ହଲଚଲ ଦେଖିଲ, ଜାଣିବ ମୁଁ ସେଇ।ମୋତେ ଇଂରାଜୀରେ ପ୍ରେୟିଂ ମାଣ୍ଟିସ୍ କହନ୍ତି।ମୁଁ କେଉଁଠି ଅଛି?
ମୁଁ ପାଣି ପାଖରେ ଅନେକ ସମୟ ବିତାଏ। ଆପଣ ଯେତେବେଳେ ‘ଟରର୍, ଟରର୍’ ଶବ୍ଦ ଶୁଣନ୍ତି, ଜାଣିପାରନ୍ତି ଯେ ବର୍ଷାଦିନେ ଆସିଗଲା। ମୁଁ ଗୋଟିଏ ବେଙ୍ଗ। ମୁଁ ଗୋଟିଏ ବେଙ୍ଗ। ମୁଁ କେଉଁଠି ଅଛି?
ଚିଉର ସ୍କୁଲ ଯିବା ଡ଼େରି ହୋଇ ଗଲାଣି। କିନ୍ତୁ ସେ ତା’ର ନାଲି ବୋତଲ ଖୋଜି ପାଉନଥିଲା।
ଏ କ’ଣ ତା’ ବୋତଲ? ନା ଏ ଗୋଟିଏ ରକେଟ୍?
ଚିଉ କଳାପଟା ଆଡ଼କୁ ଚାହିଁ ଆଶ୍ଚର୍ଯ୍ୟ ହୋଇ କହେ, ‘ଏ ସବୁ ମାଛ କ’ଣ ସମୁଦ୍ରରେ ପହଁରୁଛନ୍ତି?’
ଚିଉ ନିଜ ଜୋତା ଉପରେ ପଡ଼ିଥିବା ନୀଳ ଦାଗକୁ ଦେଖି ଭାବିଲା,  ’ଏ ସବୁ ପଙ୍କୁଆ ଜେଲି ଭଳି ଦେଖାଯାଉଛି। ଏଟା କ’ଣ ଗୋଟିଏ ବେଙ୍ଗ?
ଚିଉ ଦୌଡ଼ି ଦୌଡ଼ି ଘରକୁ ଯାଇ ନିଜ ଅଜ୍ଜିକୁ କହିଲା  ‘ମୋ ପାଖରେ କୁହୁକ ଶକ୍ତି ଅଛି। ମୁଁ ସେ ସବୁ ଜିନିଷ ଦେଖିପାରୁଛି, ଯାହା ଅନ୍ୟମାନେ ଦେଖିପାରୁନାହାନ୍ତି।'
ଅଜ୍ଜି ମୁଣ୍ଡ ହଲାଇ କହନ୍ତି, ‘ଆମେ ଆଖି ଡାକ୍ତର ପାଖକୁ ଯାଇ ତାଙ୍କୁ ତୋ ଯାଦୁକରୀ ଶକ୍ତି କଥା କହିବା?
ଡାକ୍ତର ନିକିତା ଚିଉକୁ ଗୋଟିଏ ଚାର୍ଟ ଦେଖାନ୍ତି। ‘ଏ ସବୁ ପିମ୍ପୁଡ଼ିମାନେ କ’ଣ ଗୋଟିଏ ପଛରେ ଗୋଟିଏ ଚାଲୁଛନ୍ତି,’ ଚିଉ ପଚାରିଲା।
ଡାକ୍ତର ନିକିତା ଚିଉକୁ ନାନା ପ୍ରକାର ଚଷମା ପିନ୍ଧିବାକୁ ଦେଲେ। ସବୁଠୁ ବଡ଼ ପିମ୍ପୁଡ଼ି ତାକୁ ଗୋଟିଏ E ଭଳି  ଦେଖାଗଲା।
‘ମୋ ଯାଦୁଶକ୍ତି କଣ ଚାଲିଗଲା?’ ଚିଉ ଡାକ୍ତରଙ୍କୁ ପଚାରିଲା। ‘ତୁମେ ଆଖି ବନ୍ଦକର ଆଉ ସ୍ୱପ୍ନଦେଖ। ତୁମ ଯାଦୁଶକ୍ତି ପୁଣି ଫେରିଆସିବ,’ ଡାକ୍ତର ନିକିତା କହିଲେ।
‘ଚିଉ, ତୁମର କେଉଁ ରଙ୍ଗର ଚଷମା ଦରକାର?’ ଅଜ୍ଜି ପଚାରିଲେ। ‘ନୀଳ ରଙ୍ଗର’, ଚିଉ ହସିହସି ଉତ୍ତର ଦେଲା।
ଚଷମା ଦରକାର, ଚିଉ ଚଷମା ପିନ୍ଧିନଥିବାରୁ ତାକୁ ସ୍ପଷ୍ଟ ଦେଖାଯାଉନାହିଁ। ଆପଣ କ’ଣ ତା’କୁ ସାହାଯ୍ୟ କରି ପାରିବେ?
﻿ନିମ୍ନ ଆକୃତି ଗୁଡ଼ିକର ନାଁ କୁହ।
ଫୁଲରେ କୋତୋଟି ବୃତ୍ତ ଲୁଚି ରହିଛି?
ତାରାରେ କେତୋଟି ତ୍ରିଭୁଜ ଦେଖାଯାଉଛି?
ଝରକାରେ କେତୋଟି ଚତୁର୍ଭୁଜ ଅଛି?
ମୋତେ ସିଧା ଚୂଳ ପସନ୍ଦ।
ମୋତେ କୁଞ୍ଚକୁଞ୍ଚିଆ ଚୂଳ ଭଲଲାଗେ।
ମୋତେ ବଙ୍କା ଲାଞ୍ଜ ଭଲଲାଗେ।
ମୋତେ ସିଧା ଲାଞ୍ଜ ଭଲଲାଗେ।
ମୋତେ ଗୋଲଗୋଲ ସିଡ଼ି ପସନ୍ଦ।
ମୋତେ ପାହାଡ଼ ଉପରକୁ ଯାଇଥିବା ସିଧା ରାସ୍ତା ଭଲଲାଗେ।
ମୋତେ ପାହାଡ଼ ଉପରକୁ ଘୂରିଘୂରି ଯାଇଥିବା ରାସ୍ତା ଭଲଲାଗେ।
ମୁଁ ସବୁବେଳେ ସିଧା ଗାର ଟାଣେ।
ମୁଁ ସବୁବେଳେ ଅଙ୍କା ବଙ୍କା ଗାର ଟାଣେ।
ଚକଲି ଦରକାର?
ମୋତେ ଚକଲି ଭଲଲାଗେ।
ସିଧା ନା ଗୋଲ?
ସିଧା ହେଉ ବା ଗୋଲ  – କିଛି ତଫାତ୍ ନାହିଁ! ଆମକୁ ଉଭୟ ପ୍ରକାର ଚକଲି ଭଲଲାଗେ।
,   la…”‘ଲା, ଲା, ଲା, ଲା, ଲା,...’
‘ଏହା କେଉଁଠୁ? ଏହା କଣ ସବୁଠୁ?   ଏହାତ ସେଇଠୁ!
ଲା, ଲା, ଲା, ଲା,… ଲା, ଲା,
‘ଏହା କଣ ଆକାଶରୁ?’‘ଏହା କଣ ଗଛରୁ?’‘ଏହା କଣ ବୁଦାରୁ?’
‘ଲା, ଲା, ଲା, ଲା, ଲା,…’
‘ଏହା କଣ କଳା?’  ‘ଏହା କଣ ଧଳା?’ ‘ଏହା କଣ ବାଦାମୀ?’
‘ଲା, ଲା, ଲା, ଲା, ଲା,…’
‘ଏହା କଣ ପ୍ରାର୍ଥନା?’ ‘ଏହା କଣ କବିତା?’  ‘ଏହା କଣ ସଂଗୀତ?’
‘ଏହା କଣ କୋଇଲି?  ‘ଏହା କଣ ଶାରୀ?’  ‘ଏହା ଏକ…’
‘ଲା, ଲା, ଲା, ଲା,…’
‘ଏହା ଏକ ଗଧ!’ ‘ଏହା ଏକ ଗଧ!’ ‘ହଁ ଏ ଗୋଟିଏ ଗଧ’  ‘ବାଃ! ବାଃ!   ଗାଈ ଚାଲ!’
ବାଘର ଜୀବନ ଏତେ ସହଜ ନୁହେଁ।ବାଘମାନେ ସୁନ୍ଦର ଓ ହିଂସ୍ର।
କିନ୍ତୁ ବାଘମାନେ ବହୁତ ବଡ଼ ଓ ଓଜନିଆ। ଏଣୁ ଖାଦ୍ୟ ପାଇଁ ଶୀକାର କରିବାକୁ ସେମାନଙ୍କୁ କଷ୍ଟ ହୁଏ।
କୋଡ଼ିଏ ଥର ଚେଷ୍ଟା କରିବା ଭିତରେ ସେ ଥରେ ମାତ୍ର ଶୀକାର କରିବାରେ ସଫଳ ହୁଏ।
ଯେତେବେଳେ ବାଘ ଜଙ୍ଗଲରେ  ବୁଲେ, ଖୌ! ଖୌ! ଖାକ୍! ମାଙ୍କଡ଼ ଚିଲାଏ ଯେମିତି ବୁଢାଲୋକଟିଏ ଡ଼ାକୁଛି ଖୌ! ଖୌ! ଖାକ୍!
ଆଉ! ହାଉ! ହରିଣ ଡ଼ରିଯାଇଥିବା କୁକୁରଟିଏ ପରି ଡାକେ।
ଓଉ! ଓଉ! ଓଉ!  ହରିଣଟିଏ ଛୋଟ ଚଢେଇଟି ପରି ବୋବାଏ।
ସାରା ଜଙ୍ଗଲ  ଜାଣିଯାଏ ଯେ ବାଘ ଆସିଛି।ଆହାଉଁ? ଆହାଉଁ? ବାଘ ଆଶ୍ଚର୍ଯ୍ୟ ହୁଏ, ସମେସ୍ତ କୁଆଡ଼େ ଗଲେ?
ମୁଁ ଜଣେ ବଡ଼ ଝିଅ। ମୁଁ ଏକଲା ଘର ବାହାରକୁ ଚାଲି ଯାଏ।
କେତେ ଅନ୍ଧାର ହେଇଛି? ସେଠି କିଏ ଅଛି କି? କିଏ ସେ?
ମୁଁ କିଛି ବଡ଼ କଳା ଜିନିଷ ବାହାରେ ଦେଖୁଛି! କଣ ବା ସେ ଟା?
ଏବଂ ସେ ଶବ୍ଦ! କ୍ରୀକ୍ କ୍ରୀକ୍ କ୍ରୀକ୍! ସେଟା କଣ?
. ମୁଁ ବର୍ତ୍ତମାନ ବଡ଼ ହୋଇ ଯାଇଛି।
ମୁଁ କାହାକୁ ଡରେ ନାହିଁ।
ପକ୍ଷୀମାନେ କଥାବାର୍ତ୍ତା କରନ୍ତି, ବହୁତ କ ଥାବାର୍ତ୍ତା   ବାର୍ତ୍ତା କରନ୍ତି।
ଓ୍ୱା, ବ୍ରାହ୍ମଣୀ ପିଲା ଶିଶୁଟିଏ ପରି କାନ୍ଦୁଛି।ଓ୍ୱା!
ଫିଓ୍ୱି ! ଫିଓ୍ୱି ! କସ୍ତୁରା ପକ୍ଷୀ ଖୁସିରେ ଖେଳୁଥିବା ପିଲାଟିଏ ପରି ସିଟି ବଜାଉଛି। ଫିଓ୍ୱା! ଫିଓ୍ୱା!
ହୁ ହୁ ହୁ ହୁ! ହୁ ହୁ ହୁ ହୁ! ଛୋଟ ବତକଟିଏ ହସୁଛି ଯେମିତି ତାକୁ କୁତୁ କୁତୁ ଲାଗୁଛି।    ହୁ ହୁ ହୁ! ହୁ ହୁ ହୁ!
ପୁକ୍! ପୁକ୍! ପୁକ୍! ବେକରେ ଲାଲ ଦାଗଥିବା ବସନ୍ତୀ ପକ୍ଷୀର ଶବ୍ଦ ହାତୁଡ଼ିରେ ଲୁହାକୁ ପିଟିବା ପରି ଶୁଭୁଥିଲା। ପୁକ୍! ପୁକ୍! ପୁକ୍!
ଓ୍ୱା, ଫିଓ୍ୱି ହୁ, ପୁକ୍, ସେ କିଏ?  ଏ ଗୋଟିଏ ପ୍ରକାର କୋଇଲି, ଯିଏ ଅନ୍ୟ ପକ୍ଷୀମାନଙ୍କ  ଶବ୍ଦକୁ ନକଲ କରିପାରେ।
ପକ୍ଷୀମାନେ କଣ କହୁଛନ୍ତି ଆମେ ବୁଝିପାରୁନା, ମାତ୍ର ଆମେ ଜାଣୁ କିଏ କହୁଛି।
ମୋ ଭାବନା କେଉଁଆଡ଼େ ଯାଉଥାଏ?
ସେମାନେ ଚାଲିଲାବେଳେ ଧମ୍-ଧମ୍ କରନ୍ତି ନା ଛମ୍-ଛମ୍ କରନ୍ତି?
ସେମାନେ କ’ଣ ପଙ୍ଖା ବୁଲିବା ସହ ବୁଲିବୁଲି ଯାଆନ୍ତି ଆଉ ତାଙ୍କ ମୁଣ୍ଡ ବୁଲାଉଥାଏ?
ସେମାନେ କାଗଜ ଉଡ଼ାଜାହାଜ ଚଢି ମେଘ ସହ ଖେଳିବାକୁ ଯାଆନ୍ତି?
ସେମାନେ କ’ଣ ପେଟପୂରା ଖାଇସାରିବା ପରେ ରାସୁ ପରି ଦିନସାରା ଶୋଇପଡ଼ନ୍ତି?
ସେମାନେ କ’ଣ ମା’ର ବ୍ୟାଗ ଭିତରେ ଲୁଚି ଯାଆନ୍ତି ଆଉ ତା’ସହ ଲୁଚି ଲୁଚି କାମ କରିବାକୁ ଯାଆନ୍ତି?
ସେମାନେ କ’ଣ ପାଦ ଚାପି ଚାପି ଯାଇ ଭଲ ଖାଇବା ଜିନିଷ ଖୋଜୁଥାନ୍ତି।
ଯଦି ବାପା ସେମାନଙ୍କୁ ଜମିରେ ପୋତି ଦେଇଥାନ୍ତେ ସେମାନେ କ’ଣ ଟମାଟୋ ହୋଇ ଫଳିଥାନ୍ତେ?
ଯେତେବେଳେ ତାରା ଆକାଶରେ ଦେଖାଯାଆନ୍ତି ଏମାନେ ବି କ’ଣ ଉଜ୍ଜ୍ୱଳ ଦିଶନ୍ତି?
ହେଲେ ଅପେକ୍ଷାକର, ମୋ ଭାବନାଗୁଡ଼ିକୁ ମୁଁ ଖୋଜି ପାଉନି। ସେମାନେ ସବୁ କ’ଣ ଅନ୍ଧାରକୁ ଡରି ଲୁଚି ଯାଉଛନ୍ତି?
‘ସାହସୀ ହୁଅ!’ ମୁଁ ଭାବୁଛି। ଠିକ୍ ଅଛି। ଟିକେ ଅନ୍ଧାର ଅଛି। ମୁଁ ଶୋଇ ଯାଉଛି। ମୋ ଭାବନାସବୁ ବାହାରକୁ ଆସି ମୋ ମୁଣ୍ଡ ଭିତରେ ରହିଯାଏ।
ମୋ ସହିତ ମୋ ଭାବନା ସ୍ୱପ୍ନର ଦୁନିଆରେ ପହଞ୍ଚେ।
ଧପ୍ପ!          କାୟଲ ନିଜ ବଲକୁ ଏମିତି ଫିଙ୍ଗିଲା ଯେ ବଲଟି ତଳେ ବାଜି ଉଚ୍ଚକୁ ଉଠିଗଲା।                                       ପାର୍କରେ କେହି ତାକୁ ଧରି ପାରିଲେ ନାହିଁ।
ବଲଟି ନାଳ ସଫା କରୁଥିବା। ଲୋକଟି ପାଖଦେଇ ଚାଲିଗଲା। କାମରେ ବ୍ୟସ୍ତ ଥିବାରୁ ସେ ବଲଟିକୁ ଧରି ପାରିଲା ନାହିଁ।
ବଲଟି ଟଳମଳ ହେଉଥିବା ଦୁଇଜଣ ଚା ବିକାଳୀଙ୍କୁ ଟପି ଚାଲିଗଲା।ଟଳମଳ ହେଉଥିବାରୁ  ସେମାନେ ମଧ୍ୟ ବଲଟିକୁ ଧରି ପାରିନଥିଲେ।
ବଲଟି ତିନି ଜଣ ବିଚଳିତ ଜଗୁଆଳୀଙ୍କ ପାଖଦେଇ ଚାଲିଗଲା। ସେମାନେ  ଏତେ ବିଚଳିତ ଥିଲେ ଯେବଲଟିକୁ ଧରିପାରିଲେ ନାହିଁ।
ବଲଟି ଚାରି ଜଣ ଉତ୍‌ଫୁଲ୍ଲିତ ଝାଡ଼ୁଦାରମାନଙ୍କ କଡ଼ ଦେଇ ଚାଲିଗଲା। ସେମାନେ ଏତେ ଉତଫୁଲ୍ଲିତ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ପାଞ୍ଚଜଣ  ଗପୁଡ଼ା ମାଳୀମାନଙ୍କ କଡ଼ଦେଇ ଚାଲିଗଲା। ସେମାନେ ଏତେ ଝାଳୁଆ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଛ’ଜଣ ଦୌଡ଼ୁଥିବା କ୍ଳାନ୍ତ ଲୋକଙ୍କ ପାଖ ଦେଇ ଚାଲିଗଲା।ସେମାନେ ଏତେ କ୍ଳାନ୍ତ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ସାତଜଣ ଗୁପୁଡ଼ା ଫୁଲବିକାଳୀ ମାନଂକ ପାଖଦେଇ ଚାଲିଗଲା ।ସେମାନେ ଏତେ ଗପୁଡ଼ି ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଆଠଜଣ ଡ଼ରିଯାଇଥିବା ବିଦ୍ୟୁତ ମିସ୍ତ୍ରୀଙ୍କ ପାଖ ଦେଇ ଚାଲିଗଲା। ସେମାନେ ଏତେ ଡ଼ରି ଯାଇଥିଳେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ନଜଣ ଚିନ୍ତାଶୂନ୍ୟ ପାମ୍ପଡ଼ ପ୍ରସ୍ତୁତକାରୀଙ୍କକ ପାଖ ଦେଇ ଚାଲିଗଲା। ସେମାନେ ଏତେ ଚିନ୍ତାଶୂନ୍ୟ ଥିଲେ ଯେ ବଲଟିକୁ ଧରି ପାରିଲେ ନାହିଁ।
ବଲଟି ଦଶଜଣ ବିସ୍ମିତ ଚିତ୍ରକରଙ୍କ  ପାଖ ଦେଇ ଚାଲିଗଲା।ସେମାନେ ଏତେ ବିସ୍ମିତ ଥିଲେ ଯେ ବଲଟିକୁ ଧରି ପାରି ନଥିଲେ।
ଧପ୍ପ!
ସୋନୁ, ମୋନୁ ଓ ରୀନା ଖେଳିବାକୁ ବାହାରିଲେ।  ସେମାନେ ଗୋଟିଏ ବିଲେଇଛୁଆ ଦେଖିଲେ।
ସେ ଗୋଟିଏ ବଡ଼ ମୂଷା ଆଡ଼କୁ ଚାହିଁ ରହିଥିଲା। ‘ହେ ଦେଖ,’ ସୋନୁ ବଡ଼ପାଟିରେ କହିଲା।
ରୀନା ଦେଖିଲା ଯେ ଗୋଟିଏ ଛୋଟ ପିମ୍ପୁଡ଼ି ଗୋଟିଏ ବଡ଼ ମୂଷା ଆଡ଼କୁ ଯାଉଛି।
ହଠାତ୍ ତାଙ୍କ ଉପରେ ଗୋଟିଏ ବଡ଼ ଛାଇ ପଡ଼ିଲା।
ଗୋଟିଏ ବଡ଼ ଚିଲ ଉଡ଼ିଆସି କାନ୍ଥ ଉପରେ ବସିଲା। ଛୋଟ ପିମ୍ପୁଡ଼ି, ବିଲେଇ ଛୁଆ, ବଡ଼ ମୂଷା ଓ ବିଶାଳ ଚିଲ ସମସ୍ତେ  ସେଇ ଲମ୍ବା ରାସ୍ତାରେ ଥିଲେ!
ଏବେ ସେଇ, ତିନିଜଣ ଚତୁର ପିଲା କଣ କରିବେ?
ସେମାନେ ଛୋଟ ଛୋଟ ହାତରେ ତାଳି ମାରିଲେ। ଚିଲଟି ତା ବଡ଼ ବଡ଼ ଡ଼େଣା ଖୋଲି ଉଡ଼ିଗଲା।
ରୀନା ସେଇ ଛୋଟ ପିମ୍ପୁଡ଼ିଟିକୁ ପତ୍ର ଉପରେ ରଖି ପତ୍ରଟିକୁ କାନ୍ଥ ଉପରେ ରଖିଦେଲା। ପିମ୍ପୁଡ଼ିଟି ଗୋଟିଏ ଚିନିଦାନା ଦେଖିଲା। ତାକୁ ଧରି ଘର ଆଡ଼କୁ ପଳାଇଲା।
ବଡ଼ ମୂଷାଟି ପାଖରେ ପଡ଼ିଥିବା ଗୋଟିଏ ଅଧାଖିଆ ପକୁଡ଼ି ଧରି ପାଖରେ ଥିବା ନାଳ ଭିତରକୁ ଚାଲିଗଲା। ବିଲେଇଛୁଆଟି ‘ମିଆଉଁ’ କହି ନିଜର ପଂଝା ଚାଟିବାକୁ ଲାଗିଲା।
ମନୁ ତାକୁ ତାଟିଆରେ ଖିର ପିଇବାକୁ ଦେଲା। ତିନିଜଣ ପିଲା ତା’ସହ ଖେଳିବାକୁ ଲାଗିଲେ।
ଗଛ ଉପରେ ବଡ଼ ଚିଲଟି ଆଖି ମିଟିମିଟି କରି ଦୂରକୁ ଉଡ଼ିଗଲା।
,   la…”‘ଲା, ଲା, ଲା, ଲା, ଲା,...’
‘ଏହା କେଉଁଠୁ? ଏହା କଣ ସବୁଠୁ?   ଏହାତ ସେଇଠୁ!
ଲା, ଲା, ଲା, ଲା,… ଲା, ଲା,
‘ଏହା କଣ ଆକାଶରୁ?’‘ଏହା କଣ ଗଛରୁ?’‘ଏହା କଣ ବୁଦାରୁ?’
‘ଲା, ଲା, ଲା, ଲା, ଲା,…’
‘ଏହା କଣ କଳା?’  ‘ଏହା କଣ ଧଳା?’ ‘ଏହା କଣ ବାଦାମୀ?’
‘ଲା, ଲା, ଲା, ଲା, ଲା,…’
‘ଏହା କଣ ପ୍ରାର୍ଥନା?’ ‘ଏହା କଣ କବିତା?’  ‘ଏହା କଣ ସଂଗୀତ?’
‘ଏହା କଣ କୋଇଲି?  ‘ଏହା କଣ ଶାରୀ?’  ‘ଏହା ଏକ…’
‘ଲା, ଲା, ଲା, ଲା,…’
‘ଏହା ଏକ ଗଧ!’ ‘ଏହା ଏକ ଗଧ!’ ‘ହଁ ଏ ଗୋଟିଏ ଗଧ’  ‘ବାଃ! ବାଃ!   ଗାଈ ଚାଲ!’
କ’ଣ ହେବ ଯଦି…………
ଯଦି ମୁଁ ମୋ ନାଇକୁ ଚାପେ?
ଫୁସ୍!…….. ଚେପଟା ସୁନୀତା କବାଟ ତଳ ଦେଇ ବାହାରକୁ ଚାଲିଯିବ।
କ’ଣ ହେବ ଯଦି ମୁଁ ସବୁ ଟମାଟୋ ମଞ୍ଜି ଖାଇଦିଏ? ହୁସ୍! ଆସ ଦେଖ ସୁନୀତାକୁ,……… ସୁନୀତା ଟମାଟୋ ଲତା ପରି ଝିଅଟିଏ
କ’ଣ ହେବ ଯଦି ମୁଁଖବ ଲବା ନିଶ୍ୱାେ ନିଏ?
ଘୁପ୍! ମୁଁ ଏକ ବେଲୁନ୍ ସୁନୀତା! ଫିଙ୍ଗ ଓ ଗଡ଼ାଅ, ଫିଙ୍ଗ ଓ ଗଡ଼ାଅ, ଗଡ଼ାଅ, ଗଡ଼ାଅ।
କ’ଣ ହେବ ଯଦି ମୁଁ ଆଖି ବଂଦକରେ ଶକ୍ତକରି, ଆହୁରି ଶକ୍ତକରି, ଅତି ଶକ୍ତକରି। ମଜା ଆସିଗଲା। ଏବେ ମୁଁ ଅଦୃଶ୍ୟ ସୁନୀତା। କେହି ଜାଣିପାରନ୍ତିନି ମୁଁ କେଉଁଠି ଅଛି।
କ’ଣ ହେବ ଯଦି ମୁଁ ମୋ ଦୁଇ କାନ ଟାଣି ଧରେ? ଉଇ…….. ମୁଁ ଉଡ଼ନ୍ତା ସୁନୀତା। ମୁଁ ବାହାରିଲି ପକ୍ଷୀଙ୍କ ସହ ଉଡ଼ିବାକୁ।
କିନ୍ତୁ ଚୁପ୍! କାହାକୁ ବି ଚେପଟା ସୁନୀତା, ଟମାଦଟା ଲତା ସୁନୀତା, ବେଲୁନ୍ ସୁନୀତା, ଅଦୃଶ୍ୟ ସୁନୀତା, ଉଡ଼ନ୍ତା ସୁନୀତା କଥା କୁହନା।
ଶାମ ଥିଲା ଅଜବ ପିଲାଟିଏ। ସେ ନିଜ ଖ୍ରୀଷ୍ଟମାସ ଉପହାର ବିଷୟରେ  କୌତୁହଳୀ ଥିଲା।
‘ମା, ମୋ ଖ୍ରୀଷ୍ଟମାସ ଉପହାର କାହିଁ?’ ଶାମ ପଚାରିଲା। ମା ହସିଦେଇ କହିଲେ, ‘ଶାମ ମୁଁ ତାକୁ ଗୋଟିଏ ଜାଗାରେ ଲୁଚାଇ ରଖିଛି,।’ ଶାମ ନିଜ ଲମ୍ବା ଜିଭ ବାହାର କରି ବାପାଙ୍କୁ ଖୋଜି ବାହାରିଲା।
‘ବାପା, ମୋ ଖ୍ରୀଷ୍ଟମାସ ଉପହାର କେଉଁଠି ଅଛି?’ ଶାମ ପଚାରିଲା,‘ମୁଁ ତାକୁ ଗୋଟିଏ ଜାଗାରେ ଲୁଚାଇ ରଖିଛି,’ ବାପା ହସି କହିଲେ।
‘କ’ଣ କରିବାକୁ ହେବ, ମୁଁ ଜାଣେ,’ ଶାମ କହିଲା। ‘ଉପହାର କେଉଁଠି ଅଛି ମୁଁ ଖୋଜି ବାହାର କରିବି।’
ସେ ବାପାଙ୍କ ଡ଼େସ୍କ ପଛ ଦେଖିଲା। ଏବଂ ଦେଖିଲା………. ନାଲି କାଗଜରେ ଗୁଡ଼ା ହୋଇଥିବା ଗୋଟିଏ ଉପହାର ବାକ୍ସ। ‘ଏ କିଂତୁ ଜୁଜୁ ମାଉସୀଙ୍କ ପାଇଁ’, ସେଥିରେ ଲଗାଯାଇଥିବା କାଗଜଟି ପଢି ଶାମ କହିଲା।
ଏହାପରେ ସେ ବାପା ମା’ଙ୍କ ଶୋଇବା ଘରକୁ ଗଲା। ସେଠି ଦେଖିଲା……. ସୁନେଲୀ କାଗଜରେ ବଂଧା ହୋଇଥିବା ଗୋଟିଏ ଉପହାର ବାକ୍ସ। ‘ଆଲଫି କକାଙ୍କ ପାଇଁ’, ସେଥିରେ ଲଗା ଯାଇଥିବା କାଗଜ ପଢି ଶାମ ବଡ଼ ପାଟିରେ କହିଲା।
ଏହାପରେ ସେ ମା'ଙ୍କ ଆଲମିରା ଖୋଲିଲା। ସେ ଦେଖିଲା…ବାଇଗଣୀ ରଙ୍ଗର କାଗଜରେ ଗୁଡ଼ାହୋଇଥିବାଗୋଟିଏ ଉପହାର ବାକ୍ସ। ‘ଆମ ଝିଅ ସୋଫି ପାଇଁ’, ସେଥିରେ ଲଗାଯାଇଥିବା କାଗଜରେ ଲେଖା ହୋଇଥିଲା।
ଶାମ ନିଜ କୋଠରୀକୁ ଫେରିଯାଇ ଚଟାଣ ଉପରେ ମନଦୁଃଖରେ ବସି ପଡ଼ିଲା। ସେ ନିଜ ଉପହାରଟିକୁ ଖୁବ୍ ବ୍ୟସ୍ତ ହୋଇ ଖୋଜୁଥିଲା। ତା ଆଖି ପଡ଼ିଲା ଖଟତଳେ ଗୋଟିଏ ରୂପେଲି କାଗଜରେ ଗୁଡ଼ା ହୋଇ ରହିଥିବା ବାକ୍ସ ଉପରେ।
‘ଏଇ ଉପହାରଟି ମୋ ପାଇଁ,’ ସେଥିରେ ଲଗା ହୋଇଥିବା କାଗଜପଢି ସେ ଚିତ୍କାର କରି କହିଲା।
ଶାମ ଡ଼ବା ଉଠାଇ ହଲାଇଲା। ହାତରେ ଧରି ତଳ ଉପର କଲା। ଏହା ଭିତରେ କଣ ଅଛି? କଣ ଥାଇପାରେ? ଶାମ ଉପହାର ବାକ୍ସଟି ଖୋଲିଲା, ନା ତାକୁ ସେଠି ପୁଣି ଲୁଚାଇ ରଖିଦେଲା? ଶାମ କଣ କଲା ଜାଣିବାକୁ ଚାହାନ୍ତି?
ସେ ପୁଣିଥରେ ବାକ୍ସଟିକୁ ଖଟତଳେ ରଖିଦେଲା ଆଉ ଠିକ୍ କଲା ଯେ ସେ ଖ୍ରୀଷ୍ଟମାସ ପର୍ଯ୍ୟନ୍ତ ଅପେକ୍ଷା କରିବ।
