Hobaneng ngoana alla?
Ke nahana o lapile.
Hobaneng moshanyana a koatile?
Ke nahana o hlolohetse ntate oa hae.
Hobaneng ngoanana a thabile?
O na le mose o mocha.
Hobaneng ntate a moholo a ts'eha?
O balile ntho e soasoang.
Hobaneng 'M'e a bososela?
Bana bahae ba bala ba thotse.
'M'e eoo, o ikutloa joang?
Ke nahana hore o ikutloa ale litlhong?
Khoho le Lefokololi e ne e le metsoalle.
Empa ba neba lula ba hlolisana.
Tsatsi le leng ba qeta ka ho ba bapala bolo ea maoto ho bona hore na ke mang eo e leng sebapali se hloahloa.
Ba ile ba ea lebaleng la papali ea bolo ba qala ho bapala.
Khoho e ne e le lebelo, empa Lefokololi le le lebelo ho feta Kholo haholo.
Khoho e rahela hole, empa Lefokololi le rahela holenyana ho mo feta.
Khoho ea qalella ho koata.
Ba ile ba nka qeto ea ho raha lipenalete.
Lefokololi ea ba lona la pele la ho ba sethibathibane.
Khoho ea hlaba ntlha e le 'ngoe feela.
Eaba eba nako ea khoho ea ho ba sethibathibane.
Lefokololi le ile la raha bolo la hlaba ntlha.
Lefokololi le ile la tiribola khoho la ba la hlaba ntlha.
Lefokololi le ile la heta bolo ka hlooho la hlaba ntlha.
Lefokololi le hlabile lintlha tse hlano!
Khoho e ne e halefile hore e hlotsoe ke Lefokololi.
E ne e hlotsoe hampe.
Lefokololi le ile la qalella ho ts'eha hobane motsoalle oa lona a ne a koatile haholo.
Khoho e ne e halefile hoo e bileng ea ba ea kobola Lefokololi ea le koenya.
Ea re ha khoho e tsamaea ho ea hae, ea kopana le 'M'e oa Lefokololi.
M'e oa Lefokololi a botsa Khoho, "Ha o so bone ngoana'ka?"
Khoho ea se mo arabele.
'M'e oa Lefokololi o ne a ts'oenyehile.
Ea ba 'M'e oa Lefokololi o utloa lentsoe le lesesane.
"Nthuse 'M'e!"
ha utloahala lentsoe le llang.
'M'e oa Lefokololi a qamaka a mamelisa ka hloko.
Lentsoe le ne le tsoa ka hara Khoho.
'M'e oa Lefokololi a hoelehetsa, "Sebelisa matla a hao a ikhethileng ngoana'ka!"
Mafokololi a ka nts'a monko o mobe le tatso e mpe haholo.
Khoho ea qalella ho kula.
Khoho ea bohla.
Ea ba e ea koenya, e ea ts'oela.
Ea thimola, ea ba e ea hohlola.
Tatso ea Lefokololi e ne e le e mpe hona hoo.
Khoho e ile ea hohlola hona hoo ebileng ea hlatsa Lefokololi leo le neng le le ka mpeng ea eona.
'M'e oa Lefokololi le ngoana oa hae ba ngoagoarela sefate ba hloella ho ea ipata.
Ho tloha ka eona nako eo, likhoho le mafokololi esale e le lira.
Khale khale, Letsatsi, Khoeli, Pula le Moea li ne li loantšana.
Khang ea bona e ne e le hore Letsatsi le ne le batla ho chaba letšeare lohle.
Khoeli e ne e batla ho khanya letsatsi kaofela.
Pula e ne e batla ho na tsatsi le leng le le leng, le Moea o no batla ho foka nako eohle.
Li ne li sa batle ho fana ka sebaka.
Ba rera ho lula fatše, ba bue taba ena.
Eaba kopanong ea bona, Letsatsi le botsa Khoeli, "Ke eng eo u e etsang ho thusa lefatše?"
Khoeli ea araba ea re, "Ke ea khantša bosiu hore liphoofolo li tsome."
Khoeli ea botsa Pula, "Ke eng eo u e etsang ho thusa lefatše?"
Pula ea araba, "Ke fa lefatše metsi hore lifate le limela li hole hantle.
Hape ke fa liphoofolo metsi hore li noe."
Pula ea botsa Moea, "Ke'ng eo u e etsang ho thusa lefatše?"
Moea oa araba oa re, "Ke fiela lefatše hore le hloeke.
Ke hasa pula lefatše ka bophara ba lona."
Moea le ona oa botsa Letsatsi, "Ke'ng eo u e etsang ho thusa lefatše?"
Letsatsi la araba la re, "Ke fa lefatše khanya le mofuthu, hore liphoofo le lihloliloeng li phele ha monate."
Letsatsi, Khoeli, Pula le Moea tsa mamelana ka hloko.
Eaba Letsatsi lere, "'Nete ke hore e mong le e mong o thusa lefatše ka mokhoa o ikhethileng.
'Ee", hoa bua Khoeli, "Ha ho na ea molemo ho feta e mong hara rona."
"Re ka sebetsa 'moho."
Hoa hlahisa Pula.
Eaba Moea o re, "Ha re arolelaneng matsatsi."
Ba lumellana kaofela."
Ke ka hona ka nako e 'ngoeu ka bonang Khoeli Letsatsi le ntse le chabile.
U utloang Moea o foka Pula ha e ena.
Letsatsi, Khoeli, Pula le Moea, li sebetsa hantle ha holo 'moho.
Li na le kutloisisano.
Kabelo o entse hlanaphetho, moriri oa hae o molelele o thetsitse fatše.
Lifate, joang, le tsohle ekare li shebile fatše.
Maoto a hae, ekare a thetsitse leholimo.
Bahla e monyane oa feta.
O re, "Nkile ka u bona.
U entse hlanaphetho hape!
Hobane'ng?"
Maoto a hae a fofa moeeng habobebe.
O leka ho ipata ka mora moriri.
"Ho th-th-th-thata ho b-b-b-bua," o cho joalo ho Bahla.
"Ha ke tšoane le pele."
Bahla o mo tšoara ka letsoho.
O batla ho mo thusa ho utloisisa.
Ba hloella sebakeng se hlahelletseng le lintho tse ngata seo Bahla a se ratang.
Ba bona lintho tse ngata ha ba le holimo mono.
Ba thotse ba shebelletse bana ba bapalang.
Bana bao ha ba tšoane ho hang.
Mohau o mochitja.
Tebello o matheba-theba mahlong.
Pitso o molelehali.
Mosito o mafolofolo ebile o lokolohile.
Ha Liketso eena a ipalla a thotse.
Bona moriri o mahlantholana oa Boitelo.
Bokang eena o lula a roetse likhalase tsa mahlo hohle moo a eang.
'Me nna, ke moketanyana feela.
Joalo ka uena.
Ha u mong.
Motho e mong le e mong o fapane, ua bona?
Seo se etsa hore u ikhethe, joalo ka 'na.
Lefatše lena ehlile ke papali e le 'ngoe e kholo.
Hore re bapale, re ke se tšoane kaofela.
Kabelo o ikutloa hantle, ka lebaka la motsoalle e mocha eo a mo fumaneng.
Ho etsa hlanaphetho ho ne ho se monate.
Hona joale o bapala le bana ba bang.
Ho ne ho chesa.
Ho ne ho omeletse.
Kokonyana e ne e nyeriloe.
"Ke batla metsi," ho rialo Kokonyana.
Ho ne ho sena metsi.
"Ke tla batla noka moo e leng teng," ho rialo Kokonyana.
"E be ke tla noa," ho rialo Kokonyana.
Eaba, "Mutlanyana o re, o hlokomele hantle, noka e kotsi haholo!"
Kokonyana ea tsamaea holo batla noka.
Ea tsamaea nako e telele.
Ea fumana noka.
Ea noa metsi a noka.
Aaiee!
Ea oela ka nokeng.
"Nthuseng, nthuseng, ke ea kopa, oee!"
a hoelehelitse ka lerata.
Leeba le lesoeu la tla le nkile thupa.
Leeba lena la re, "Ts'oara thupa ena.
Ke tla u thusa."
Kokonyana ea khona ho hloella thupeng.
Leebala fofa le nkile Kokonyana ena ka thupa.
Eaba ke ho pholoha hoa Kokonyana.
"Ke tlameha ho leboha leeba," ke Kokonyana eo.
Bashanyana ba babeli ba ea nokeng.
Ba nkile liqha.
Ba ne ba batla hoja nama ea leeba.
"Oh, aee, ke tlameha ho thiba bashanyana banaba se ke ba bolaea Leeba," ho rialo Kokonyana.
Kokonyana eaba le menahano e meng.
Ea qhomela holim'a leoto la moshanyana e mong.
Ea moloma.
"Heleee!"
a bua ka bohale.
A etsa lerata.
Leeba le lesoeu la fofa.
La pholoha.
"Ke ea leboha Kokonyana, ke ea leboha!"
ho rialo Leeba.
Ke ts'omo ka mathetho.
Karabo o ne a rata ho botsa lipotso.
O tloaelitsoe ke batsoali ba hae.
Ba ne ba mo joetsa hore, "Haeba u sa botse lipotso u sa le monyane, u tla hola u be motho e moholo ea sa tsebeng letho."
Ka tsatsi le leng Karabo a botsa tichere ea hae, "Hobaneng ha batsoali ba rona ba re joetsa hore re hlatsoe matsoho mehlaena pele reja, leha matsoho a rona a ntse a hloekile?"
Barutoana 'moho le eena ba rata potso ea hae.
Bane ba sa rate ho joetsoa hore ba hlatsoe matsoho a bona!
Tichere a araba, "Potso e ntle!
Leha matsoho a rona a shebahala a hloekile, a ka ba le likokoana-hloko ho ona."
Tichere a hlalosa, "Likokoana-hloko li baka mafu.
Re ke ke ra bona likokoana-hloko ka mahlo fela, re hloka ntho e'ngoe e matla ho bona likokoana-hloko."
Tichere ea nts'a maekoroskoupu ka kh'aboteng.
"Maekoroskoupu ke sesebelisoa seo re se sebelisang ho bona lintho tse nyane haholo sebakeng sa mahlo a batho," ho rialo tichere.
Tichere ea ngoapa matsoho a Karabo ka thupa 'me a e phumula khaleseng ea maekoroskoupu.
Tichere ea beha khalese holima maekoroskoupu.
'Me ke seo ba ileng ba se bona ka maekoroskoupu.
Leha e le hore matsoho a Karabo a ne a sa shebahale a le lits'ila, a ne a ena le likokoana-hloko.
"Likokoana-hloko li re potipotile hohle, linthong tseo re li ts'oarang ka tlelaseng ya rona, lebaleng la lipapali kapa hae.
Likoakoana-hloko tsena li ka re kulisa haholo," tichere ea ba hlokomelisa.
Tichere ea tsoela pele, "Ho bolaea likokoana-hloko tsena, re hloka ho hlatsoa matsoho a rona ka metsi a hloekileng le sesepa, haholo-holo pele re ja.
Hape ha re kula re tlameha ho hlatsoa matsoho a rona e le hore re se ke ra fetisetsa likokoana-hloko ho ba bang."
Eare ha Karabo a fihla hae, a fumana ntate oa hae a ntse a etsa sesebelisoa se khahlang.
"U etsang?"
a botsa.
"Sesebelisoa sena bitsoa, 'tippy tap'," ho rialo ntate oa hae.
"U se sebelisa ho hlapa matsoho a hao."
Karabo a makala eaba o re, "Oho eea!
Tichere ea rona e ile ea re bolella ka sesebelisoa sena.
Empa bongata ba rona re ne re sa tsebe ka sona.
Se sebelisoa joang?"
O ile a ts'eha a re ho eena, "Atamela ke tlo u bonts'a morali oa ka."
"Pele, hata thupanyana ena e fats'e," ho rialo ntate.
"Joale, sekupu sa metsi se tla sekama se nts'etse metsi matsohong a hao.
Hopola ho hlapa ka sesepa," a joetsa Karabo.
Karabo o ne a thabile  a re, "Ke ne ke tla tseba joang hoja ka se ke ka botsa lipotso?
Ke 'nete hore lipotso li etsa hore re be le tsebo."
Bolo.
Bolo eaka.
Bolo eaka e khubelu.
Bolo eaka e khubelu, e kholo.
Kea raha.
Ke raha bolo eaka.
Ke raha bolo eaka e khubelu.
Ke raha bolo eaka e khubelu haholo.
E kae?
Bolo eaka e kae?
Honajoale bolo eaka e kae?
Honajoale, bolo eaka e khubelu e kae?
E holimo.
E holimo-limo.
E holimo-limo sebakeng.
E holimo-limo sebakeng ka holim'a khoeli.
Haeeo!
Moena oa ka o robala bosiu haholo.
'Na ke tsoha hoseng, hobane ke etsa hantle!
Ke 'na ea bulang lifenstere hore mahlaseli a letsatsi a kene.
"U mphatlalatsane ea ka," ho rialo 'm'e.
Letsatsi le leng le le leng kea itlhapisa, ha ke hloke thuso.
Ke hlapa ka metsi a batang, le sesepa se seputsoa se hlatsoang liphahlo.
'M'e oa nhopotsa o re, "U se ke oa lebala ho tsukunya meno a hao."
"Nkeke ka lebala!"
ke 'na eo.
Ha ke qeta ho hlapa, ke ea ho lumelisa Ntate-moholo le Rakhali.
Ke ba lakaletsa letsatsi le monate.
Joale ebe kea itents'a.
"Ke se ke holile joale 'm'e," ke 'na eo.
Ke qhoaela likonopo tsa ka, hape ke khona le ho fasa lieta tsa ka.
Ke etsa bonnete ba hore moena'ka o tseba litaba tsohle tsa sekolo.
Ka phaposing ea ho ithutela ke sebetsa ka thata.
Ke etsa lintho tsena tsohle tse ntle letsatsi le letsatsi.
Empa ntho eo ke e ratang haholo, ke ho bapala!
Khotso o palame tonki.
Tonki ea Khotso e putsoa.
Khotso oja le tonki ea hae.
Nkhono MaThabo o ea pheha.
O phehile ka pitsa ents'o.
Oja le katse ea hae.
Khomo ea Neo e tala ba bojoang.
Khomo ea Neo e mohata leoto la hae.
Neo a qhala lebese la hae ka khameloaneng.
Ntate Phakane o na le pitsi ents'o.
Pitsi ea hae e matla haholo.
E hula mohoma e le 'ngoe.
Thabang o ea khanna koloi ea hae.
O palamisitse ntja ea hae.
Ntja ea Thabang e kakela ka koloing!
Khomo, pere, tonki, le katse lika koloing ea Ntate Thabang.
Kaofela hoatsona libinela lijo tsa tsona tsa mantsibuoa.
Ke mang o nahanang hore lentsoe la hae le monate?
Ena ke pale ea mohlokomeli oa liphoofolo le lehae la hae la tlhokomelo ea liphoofolo tsa likhutsana.
Phato e ne e le khoeli e maphathephathe bakeng sa Mohlokomeli oa liphoofolo le bathusi ba hae lehaeng la tlhokomelo ea liphoofolo.
'Mamokete ea neng a le selemo se seng ebile eena oa pele oa ho fihla.
O fihlile ka teraka e tsofetseng e tala.
Mohlokomeli oa liphoofolo le bathusi ba hae ba ne ba sareletsoe 'Mamokete haholo.
O ne a otile ebile a hloname.
Empa kapele-pele, 'Mamokete o ile a ba matla.
O ile a qala ho bapala le liphoofolo tse ling lehaeng la tlhokomelo ea liphoofolo.
Letsatsing le leng ka Phato, seroala-nkhoana se ile sa tsorama moo lehaeng la tlhokomelo ea liphoofolo.
Mohlokomeli oa liphoofolo le bathusi ba hae ba ile ba potlakela kantle.
Kahare ho seroala-nkhoana e ne e le tlou e nyane e neng e koahetsoe ka kobo.
E ne e le Tebelo.
O ne a e-na le matsatsi a mahlano feela.
Mohlokomeli oa liphoofolo o ile a fepa Tebelo botlolo.
Khutsana ea boraro khoeling eo e ne e le 'Maleeto.
O fihlile lehaeng la tlhokomelo ea liphoofolo ka terekere e khubelu.
O ne a le likhoeli li ts'eletseng.
'Maleeto ts'ukulu o ile a ba motsoalle oa hlooho ea khomo le Nkareng, nare ea lesea.
Ba ne ba ea hohle hammoho.
Bosiung bo bong, bohle ba ile ba tsosoa ke ho fihla ha Mpinane.
Mpinane o ne a le likhoeli li hlano.
O ne a fokola kamora leeto la hae le lelelele.
Ka lebaka la molala oa hae o molelele, Mohlokomeli oa liphoofolo o ile a phahamisetsa botlolo holimo ho fepa Mpinane.
Mafahla a manyane Masilo le Masilonyane ba fihlile bohareng ba Phato.
Matsa ana a ne a le lihora tse 'maloa feela.
A ne a kula haholo.
Bohle ba ne ba utloile bohloko ha Masilo a shoa beke kamora hore a fihle lehaeng la tlhokomelo ea liphoofolo.
Mohlokomeli oa liphoofolo le bathusi ba hae ba ile ba khona ho pholosa Masilonyane.
Likhutsana tsa ho qetela tsa ho fihla ka Phato e bile Kopi, Kepi le Ketso.
Malinyane ana a ne a le libeke li peli.
A ne ba lapile haholo ha a fihla.
Mohlokomeli le bathusi ba hae ba rata liphoofolo tsohle, esita le tse setoutu.
Lesea le neng le le setoutu ka ho fetisisa e ne e le Lobisa.
Lobisa o ne a rata ho pata likhalase tsa mahlo tsa Mohlokomeli oa liphoofolo.
Batho ba lehaeng la tlhokomelo ea liphoofolo ba sebetsa ka thata ho hlokomela malinyane.
Ba ts'epa hore ka letsatsi le leng likhutsana li tla itlhokomela.
Joale ebe li khutlela naheng.
Ho ne ho ena le moshanyana eo lebitso la hae e neng e le Abele.
O ile a iketsetsa kariki.
Abele o ne a sena moqhobi ea ka mo khannelang kariki ea hae e ncha.
Eaba o re ho ausi oa hae Palesa, "Ke batla moqhobi oa kariki ena ea ka.
Ke kopa u mphe popi ea hao.
E tla lula ka kariking."
Empa Palesa a re, "A-e, ke batla popi ea ka."
Ha Palesa a hana ka popi ea hae, Abele o ile a koata.
A choabola popi hape a e hula.
Palesa a hula popi ea hae ka sephaka se seng.
Abele a tosa le Palesa a tosa.
Sephaka sa popi sa tsomuha!
Palesa a lla a mathela ho 'm'e oa hae.
"Bona 'M'e," a rialo, "Abele o tsomutse sephaka sa popi ea ka ebile se tsoile.
O ne a batla popi ea ka e lo lula ka kariking ea hae, empa 'na ke ne ke batla ho bapala le eona."
'M'e oa hae a re, "Abele ha a its'oara hantle."
'M'e a nahana ka ho ruta mora oa hae ho se ts'oare lintho tsa ho bapala tsa ausi oa hae.
A ba le mohopolo.
A ea ho motsoalle oa hae oa ngaka a  mo kopa, "Ke kopa hore u nthuse."
Ngaka ea araba, "Nka u thusa joang motsoalle?"
'M'e a araba, "Mora oa ka Abele ha a its'oara hantle matsatsing ana."
O tsomutse sephaka sa popi ea ausi'ae.
Ha a tlameha ho etsa joalo.
Hosane ke tla mo joetsa hore a tlise popi eno ho uena o e kenye sephaka  hape."
"Ke kopa u joetse Abele hore a u patalle mosebetsi ua hau.
Ha a na chelete, joale u tla mo joetsa hore a hloekise koloi eane ea hau e kholo ea khale e lulang e le leroele."
Ha a rialo 'm'e.
Motsoalle oa hae a ts'eha a re, "Ehe- ehe!
Ke hantle."
'M'e oa Abele a khutlela ha hae.
A botsa Abele, "Ha o kula kapa o lemetse o ea kae?"
Abele a araba a re, "Ha ke kula kapa ke lemetse, ke tlameha ho ea ngakeng."
'M'e oa Abele a re, "O lemalitse popi, o tlameha ho e isa ngakeng hona joale."
Joale Abele a nka popi a e isa ngakeng.
"Popi ena e lemalitsoe hampe.
'M'e oa ka o itse ke e tlise ho uena.
Ngaka, na o ka e kenya sephaka se secha?"
Ngaka ea lumela hore e tla kenya sephaka se secha.
O ile a fela a se kenya.
Ngaka ea re ho Abele, "Popi e na le sephaka se secha.
U tlameha ho mpatala.
U na le chelete e kae?"
Abele a araba, "Kea kopa ngaka, ha ke na chelete hohang.
Ha ke na ho khona ho patalla mosebetsi oo u o entseng."
Ngaka ea re, "Ke hantle!
Ha u na chelete?
Koloi ea ka e kholo e lits'ila haholo!
Hloekisa koloi ea ka, 'me ka tsela eo u tla be u mpatala."
Abele a nka nkho ea metsi le lesela le hloekileng.
Ho ile ha mo nka nako e telele ho hlatsoa koloi eno e lits'ila.
Eaba Abele o nka popi o e khutlisetsa ho Palesa.
O ne a thabile haholo, a re ho Abele, "O abuti ea hantle.
Kea leboha ha u lokisitse popi ea ka."
"Ausi oa ka, ke kopa ts'oarelo ka ho koata le ho u koatisa," ke Abele eo.
Ho tloha ka letsatsi leo, Abele a se hlole a nka lintho tsa ausi ua hae hape.
'Me a leka ka hohle-hohle hore a se mo koatise.
Abele a hopola hore na ho mo nkile nako e telele hakae ho hlatsoa koloi ea ngaka e kholo e lits'ila.
A nahana hore ho ne ho sa hlokahale hore ebe o koatile le hore ebe o robile lintho.
Khomo,  Pooli le Ntja tsa ea toropong ka koloi ea tekesi.
Line lilo reka.
Eaba Khomo eona e reka TV.
Pooli eona ea reka kobo e ts'oeu.
Ntja eona e ne e batla ho reka lieta tsencha,  empa e ne e sena chelete.
Eaba eona ha e reke letho.
Khomo,  Pooli,  le Ntja lia hae ka tekesi.
O kanna oa bona Khomo masimong e eme,  e shebela hae.
E lakatsa hore e ke e kabe e le hae,  e shebelletse TV ea eona e ncha.
O kanna oa bona Pooli e baleha,  hobane ha e batle ha o ka e ts'oara.
E ne e nahana hore o tloha o e hlobolisa kobo ea eona e ts'oeu,  eoo e lulang e apere ka nako eohle.
O kanna oa bona Ntja e mathela koloing ea tekesi.
Hona joale e na le chelete.
E batla hoea toropong.
E lo reka lieta tse ncha tsa eona.
'M'e," ho hoeletsa Lebo.
"Tloho u tlo bona.
Liphahlo tsena kaofela li se li sa ntekane!"
"E re ke li bone," ho rialo 'me oa hae.
"Bona mose oa ka oa letheka.
O monyane haholo," ho rialo Lebo.
"E, kea o bona," ho rialo 'Mae.
"Nthati o tla nka mose oa hao."
"Bona bolikhoe ba ka.
Bo bonyane haholo," ho rialo Lebo.
"E, kea bo bona" ho rialo 'Mae.
"Nthati o tla nka bolikhoe ba hao."
"Bona sekipa sa ka.
Se senyane haholo," ho rialo Lebo.
"E, kea se bona," ho rialo 'm'e oa hae.
"Nthati o tla nka sekipa sa hao."
"Bona jesi ea ka.
E nyane haholo," ho rialo Lebo.
"E, kea e bona," ho rialo 'm'e oa hae.
"Nthati o tla nka jesi ea hao."
"Bona sekh'oehla sa ka.
Se senyane haholo," ho rialo Lebo.
"E, kea e bona," ho rialo 'm'e oa hae.
"Nthati o tla nka sekh'oehla."
"Bona likausi tsa ka.
Li nyane haholo," ho rialo Lebo.
"E, kea li bona," ho rialo 'm'e oa hae.
"Nthati o tla nka likausi tsa hao."
"Bona lieta tsa ka.
Li nyane haholo," ho rialo Lebo.
"E, kea li bona," ho rialo 'm'e oa hae.
"Nthati o tla nka lieta tsa hao."
"Bona u na le liphahlo tse ngata," ho rialo Lebo ho Nthati.
"Che che, ha ho joalo," ho rialo Nthati.
"Liphahlo tsena li kholo haholo ho 'na!"
Khale khale hone ho ena le Phokojoe e lapileng haholo.
E ne e lula e tsamaea ka morung e shebana le lijo.
Eabe e fihla moo lifate tsa morara li lengoang teng.
Ea bona lekala la morara le leketlileng le le holimo haholo.
Ea inahanela hore,  "Ka 'nete ona morara o shebahala o le monate haholo."
Ea chechela morao hanyane hore,  etsebe hoea holimo-limo e qho'me ka mokhoa oo e ka khonang ka teng.
Morara o ne o le holimo-limo.
Phokojoe ea oela ka mokokotlo e sa ts'oasa leha e se e le,  moraranyana fela.
Phokojoe ea tsoha ea ea morao haholoanyane.
Nakong ena e ne e se e pole'ne ho qhomela holimo-limo haholo.
Ease khone ho qhomela holimo-limo haholo,  empa ea oela ha bohloko haholoanyane ka mokokotlo.
Phokojoe ena,  ea leka eaba ea leka.
Empa e sa fumana letho.
Ea oala hangata-ngata fela.
Ho fihleletse ho fihleletse mokokotlo oa eana o le bohloko haholo.
Hofihleletse e be e tlohela,  ea ngala ea tsamea.
Phokojoe e ne e sa thaba hohang.
Ea ema,  ea hetla ho sheba morara ona hape.
Ea inahana hore,  "Morara ono o bolila."
Ea tsoela pele ka hotsamaea.
Ene e se e lapile hofeta pele.
Neo a palamisa fariki ea hae baesekele.
A chaise lejoe tseleng ka baesekele.
Fariki ea oela fatše.
Ea lla, eare, "Hooeeeee!
Hooeeeee!"
Tsotang a e thola.
A re, "Haai, fariki ee ebe kea mang?"
Tsotang a e lelekisa a ba a e tšoara.
A isa fariki Moreneng.
Morena a re a e hlokomele.
Ha Neo a feta tseleng.
Autloa lehonotho la fariki, "Hmmm, hmmm, hmmm!"
A be a pota.
A thaba ha a bona fariki ea hae.
Neo a re ho fariki ea hae, "Ha re ee hae.
Ha re sa tla palama baesekele hape."
Hone ho futhumetse Malealea.
Thoko o ne a lutse holima sekosekara sa Ntate oa hae.
Sene se laetse poone e ngata.
Bana bale bangata ka sekosekareng.
Ba qetile lets'eare kaofela bale masimong,  joale baea hae.
Kaofela ba sebelitse ka thata lets'eareng leo.
Thoko o ne a le lehlohonolo haholo.
O ne a sebetsa ka thata haholo hofeta bana ba bang.
Joale Ntate oa hae,  a morekela FantaPine ea terinki khoebong eaha 'M'e Pontso.
"Mmmmm, mmmmm e monate," ho rialo Thoko.
Ene ele terinki eo, Thoko a e ratang haholo.
A eqantha hanyane.
Abatla e monke nako hofihlela a fihla ka holima leralla.
Ntate oa hae ha afihla ka holimo, a ema hore, lipholo tsa hae li phomole.
Ntate a re, "Re lula sebakeng se setle bana baka."
"Relehlohonolo ho lula sebakeng se hloekileng, se pholileng."
A bososela.
Ba tsoela pele.
Hone ho futhumetse ke letsatsi.
Sekosekara sene se sekama butle-butle ka lehlakore ho lehlakore joalo ka liphoofolo li hulang ka teng.
Bana bantse ba buisana ha monate.
Thoko a otsela ke boroko.
A batla ho kakalla holima poone a robale.
A sheba lekolokoti la fantapine a lets'oereng ka letsoho.
Boinahanong ba hae a re, "Ke khathetse ke hots'oara lekolokoti lena ka letsohong laka."
Aipotsa, nkaetsang ka lekolokoti lee?
Thoko a inahana motsotso.
Eaba o akhela lekolokoti la fantapine hole ka mokhoa a ka khonang ka teng ts'imong.
Wheeeeeeeee!
Lekolokoti lena la oela ts'imong.
Kotuu!
La oela ka forong.
Bana ba ts'eha.
Bare, "Aiee, Thoko o tseba ho betsa."
Bonang o betselitse lekolokoti la FantaPine hole ha kakang!
Ntate oa Thoko a hetla.
A emisa sekosekara.
Abotsa,  "Ke eng eo o e betsetsang ts'imong eaka?"
Thoko a re, "Ke betsitse lekolokoti laka la fantapine."
Ntate oa hae a botsa, "Hobaneng o etsa joalo?"
Thoko a re, "Kene ke khathetse keho lets'oara, hape le khokhamela menoana eaka."
Ntate oa Thoko a re, "Ere ke o botse Thoko."
"Ke eleme FantaPine ts'imong eaka?"
"Hahahahahahaha," bana ba ts'eha.
Thoko a re, "Aiee, aee Ntate oaka, ka'nete ha o ke o leme FantaPine ts'imong ea hao."
Abotsa Ntate oa Thoko, "U kile oa bona FantaPine e hlaha tlhakeng hlabula Thoko?"
Bana ba ts'eha, "Heeeehahahahahaha!"
Thoko a re, "Hohang-hang Ntate."
Abotsa Thoko, "Ukile oabona ts'imong eaka re kotula FantaPine mariha Thoko?"
Bana ba ts'eha.
"Whooo, heeee, ha, haaaaa!"
Thoko a re, "Aee Ntate.
Hareso etse joalo."
Ntate oa hae a tsoela pele kaho buoa, "U bona re laetse FantaPine ka sekosekareng saka relo eja hae?"
Thoko a re, "Ka'nete Ntate, haho joalo."
" 'M'e oa hao, o kile oa mobona a losila makolokoti a liFantaPine leloaleng ho o etsetsa lesheleshele Thoko?"
Bana ba ts'eha ba keketeha, ba ba baitsoareletsa ka lehlakore la sekosekara baseke ba oela.
Empa Thoko a hlokomela hore, Ntate oa hae ha athaba.
Thoko a re,  "hohang Ntate."
Ntate oa Thoko a re, "Joale Thoko, kekopa o 'nkarabe hee.
Ke eleme eng ts'imong eaka?"
Araba Thoko, "O lema poone le mabele Ntate oaka ts'imong ea hao."
"Eea Thoko.
U buoa 'nete.
Joale keipotsa potso.
Hobaneng mora oaka a lema lekolokoti la FantaPine ts'imong eaka, fela a tseba hore,  ke lema poone le mabele?"
Bana ba emisa ka hots'eha.
Ba thola.
Thoko a sheba Ntate oa hae mahlong.
Ntate oa hae, a sosobantse sefahleho ke ho koata.
A re, "Thoko tsoaha ka sekosekareng saka kamona hona joale.
U tsamahe u lo batla lekolokoti leo la FantaPine otle le lona hang-hang!"
A buoile ka bohale ba lentsoe le letenya.
Thoko a soaba.
A theohela fats'e ka sekosekareng a ea ts'imong eo a lahletseng lekolokoti la FantaPine teng.
A lesheba lekolokoti la hae la FantaPine.
Kelaaane!
Molebenyang teng ke letsatsi.
Eea ho lona.
Eare ha a lokela ho lenka, a hlokomela chakase e ts'oehlang pela teng.
Thoko a ema, a nahana ka chakase ena.
Eaba o ea ho eona o ea ethoanaka.
A khutlela sekosekareng.
Ntate oa hae o ne a moemetse.
Abotsa, "Ke eng lintho tseo u linkileng Thoko?"
Thoko a re, "Ke nkile lekolokoti la FantaPine le chakase Ntate."
Ntate oa hae a re, "Kea bona."
Thoko a re, "Eea,  keipolelletse hore, Ntate oaka o lema fela poone le mabele ts'imong ea hae.
Ha a leme makolokoti a liFantaPine hape ha a leme lichakase ts'imong ea hae."
Ntate oa hae a re, "Ke motlotlo ka oena mora oaka."
"Bana, hareng kaofela ts'imong.
Retla bona haeba hona le lichakase tseling le makolokoti le lintho tseling tseo resa lilemeng," ho rialo Ntate oa Thoko.
"Mmm,  maikutlo a matle!"
ho rialo Thoko.
Bana ba opa liatla eaba ba qothomela fats'e hotsoa ka sekosekareng.
Ba mathela ts'imong.
Ba fumana lichakase, lipampiri, makolokoti le mabokose mono.
Bare, "Tsena hase lintho tse lengoang masimong."
Habase ba khutlela sekosekareng, mahafi a bona a ne a tletse bohlasoa botsoang ts'imong.
Ntate oa Thoko a re, "Libeheng mona bashana."
Retla linka re liise hae re lichese.
Harebatle lintho tsena masimong a rona.
Lintho tsena hare lileme.
Lintho tsena halia loka mobung."
Bana bare, "Eeeea!"
Emong le emong ba khutlela ka sekosekareng hape."
Ntate oa Thoko a letsetsa lipholo tsa hae mololi.
Sekosekara saqala ho tsamaea hape.
Ntate oa Thoko a re, "Njoetse mora oaka, u nahana hore ts'imo ea rona e hantle."
Thoko le ena a bososela a re, "Eea Ntate, le'na ke thabile hona joale."
Hobaneng leholimo le le leputsoa?
Ha se ka mehla le leng leputsoa.
Kapa joang?
Hobaneng makhasi a le matala?
Ha se ka mehla a leng matala.
Kapa joang?
Hobaneng libanana li le tšehla?
Libanana tse butsuoeng li tšehla.
Libanana tse sa butsoang, li tala ka 'mala.
Hobaneng likhele, li le ntšo?
Ha se kaofela likhele li leng ntšo.
Hobaneng mali a le makhubelu?
Ho na le tšepe ka hara mali.
E etsa mali a be makhubelu.
Hobaneng letsoai le le lesoeu?
Ha ke tsebe!
Tlou e le 'ngoe e ilo noa metsi.
Lithuhlo tse peli li ilo noa metsi.
Linare tse tharo le linonyana tse 'ne le tsona li ilo noametsi.
Liphuthi tse hlano le likolobe-moru tse ts'eletseng li ea metsing.
Liqoaha tse supileng li mathela metsing.
Linqanqane tse robeli le litlhapi tse robong li sesa ka metsing.
Tau e le 'ngoe e ea rora.
Le eona e batla ho noa metsi.
Ke mang ea ts'abang tau?
Tlou e le 'ngoe e noa metsi le tau.
Selemeng ke ngoanana ea monyane.
O rata likatse.
Lile ngata lapeng habo.
Selemeng o na le katse e le'ngoe entšo.
E ja nama haholo.
Selemeng o na le katse e nonneng haholo.
E ja ntho e'ngoe le e'ngoe.
Katse ea boraro,  ea matha,  hoea qhomela holima sefate.
Ea fumana bothata ba hore na e theoha sefateng joang.
Selemeng a hloa sefate le ena.
Selemeng a fumana bothata le ena.
'M'e oa Selemeng le ena a tlameha hoea thusa katse le Selemeng ho theoha sefateng.
Selemeng o na le likatse tse peli hape.
Line li kakalla kantle letsatsing letšeare kaofela.
Selemeng o na le likatse tse tharo hape tse phatahaneng.
Litšoara litoeba kantlung ea lijo bosiu.
Selemeng o na le ntja e le'ngoe.
Lebitso la eona ke Lirafi.
Ene e sena motsoalle.
E koatile.
Likatse tsa Selemeng hali rate Lirafi.
Li lelekisa Lirafi hore etsoe ka tlung.
Ea baleha.
Selemeng a tlameha hoea e lata hore e khutlele lapeng.
Eaba likatse lia koata.
Hali batle hobona Lirafi hape.
Selemeng o na le likatse tse kae habo?
Eea, o na le likatse tse robeli.
Selemeng o na le lintja tse kae habo?
Eea, o na le ntja e le'ngoe.
Selemeng o thabela likatse tsa hae tse robeli le ntja ea hae e le'ngoe.
Kgale, kgale,  Modimo wa lehodimo,  Sello o ne a beha ditshomo kaofela,  dinotleletswe lebokosong la patsi,  hodimo lehodimong.
Batho fatshe,  lefatsheng ba ne ba sena ditshomo tseo ba ka di qoqang,  seo se ne se ba utlwisa bohloko.
Ba ile ba kopa Kunupi,  sekgo sa ho hlalefa hore a ba thuse.
Kunupi o ile a dikolosa kgareng ya hae mme a e palamisa ho fihla lehodimong.
Ha a fihla lehodimong o ile a kopa Sello,  Modimo wa lehodimo hore a mo nehe ditshomo empa Sello o ile a tsheha,  a mmotsa hore ditshomo tseo diatura a ka se kgone ho di lefella.
"Ditshomo tse ke bokae"?
Ho botsa Kunupi.
Sello a araba ka hore "o tshwanetse ho ntlisetsa diphoofolo tse tharo tse sa tlwaelehang tse bohale."
"Nkwe e naleng meno a tjhora ho tshwana le lerumo,  tshoswana e hlabang batho le noha e kwenyang batho kaofela."
A tsheha haholo a nahana hore ditshomo tsa hae di bolokehile.
Kunupi o ile a iketla a palama fatshe ka kgareng ya hae e mamarelang,  a kgutlela lefatsheng.
O ile a nahana haholo mme a fumana morero.
O ile a tjheka mokoti a ho kwala ka makala le ditshila wa pateha,  a tsamaya a ya hae ho lo ja dijo tsa bosio.
Hoseng,  nkwe e ne e wetse mokoting o a ne a ho tjhekile.
Nkwe eo e ne e kwatile e ngwapa mathokong a mokoti empa e ne e sa kgone ho tswa.
" Ere ke ho thuse motswalle wa ka" ho bua Kunupi.
"Roballa fatshe ho dithupa tsena mme ke tla ho tosa."
Kunupi a rothisa kgareng ya hae e mamarelang ka hohle ho nkwe le dithupa,  a mo tosa ho lehodimo ho bontsha Modmo wa lehodimo.
Sello a tsheha a re,  "Ba kae ba bang ba babedi"?
Kunupi o ile a kgohlela fatshe lefatsheng ho ilo lata phoofolo ya bobedi.
A nahana haholo mme a tla ka morero.
O ile a nka legapu le tletseng metsi mme a ya sefateng sa ditshoswana.
A tshela metsi nyana hodimo hwa sehlahla sa ditshoswana.
A be a seha lehlaku ho sefate sa dipanana a e beha hodimo hwa hloho ya hae,  ebe a itshela ka metsi a setseng.
A bitsa ditshosana, "Hela ditshoswana.
Etlang le tlo bona.
Pula e a na.
Phakisang le keneng ka hara legapu la ka,  le tlo kgona ho oma.
Ditshoswana ha di rate ho ba metsi,  tsa fofela hara legapu la Kunupi."
Kunupi o ile a phakisa a rothisa kgreng ho boahlamo ba legapu hore ditshoswama di se kgone ho tswa.
O ile a dikuka,  a di isa lehodiming a bontsha Modimo wa lehodimo.
Sello a araba ka hore "en ngwe e kae"?
Jwale o ne a sa tshehe.
Kunupi o ile a kguhlela lefatsheng hape.
A nahana haholo empa a se kgone ho tla le morero.
A botsa mosadi wa hae,  o ne a naleng morero o lokileng haholo.
Mmoho ba ile ba fumana kutu e ntle,  e tletseng,  e telele e shebahlang ele ntle le ditlhare tse matla.
Ha ba fihla pela nokana moo ho ne ho dula noha teng,  ba qala ho ngangisana.
"Kuttu ena e telele."
Tjhee,  ha ho jwalo.
Ee,  ho jwalo.
Haufinyana noha ya tswa ya botsa hore ngangisano ee ke ya eng.
"Ke ne ke ngangisana le mosadi wa ka" ho tjho Kunupi.
"Are kutu ena e telele ho o feta empa nna kea hana.
"Ee,  ke motelele ho e feta ho bua noha."
Ke mo telele haholo.
Ke noha a kgulu.
Beha kutu ya hao pela ho nna o lekantshe."
Anansi a etsa jwalo, a bofa noha ho kutu ka dithlare ho mo etsa a tsepame.
Ha a ne a bofehile,  Kunupi o ile a isa noha lehodimong.
Sello o ile a dumela hore Kunupi o lefile theko ya hae.
A tsamaya a ya ho lebokoso la hae,  a bula sekwaelo,  a neha Kunupi ditshomo kaofela.
Kunupi a kuka ditshomo ka lethabo a theoha le tsona lehodimong.
O ile a arola ditshomo le mosadi wa hae le diphoofolo tse ding le batho ba bang.
Ditshomo ke tsa ho qoqwa eseng ho behwa mabokosong a patsi.
Khale-khale polasing e nyane pela motse o monyane...
...Ho ne ho phela tsuonyana e neng e bitsoa Deise.
"Ha ke hola, ke batla ho fofela holimo-limo sebakeng," ho rialo Deise.
Empa litsuonyana tse ling tsa mo ts'eha.
"U makatsa hore," tsa hlalosa.
"Ha re sa tla bapala le uena."
"Deise, kaofela ha rona re ka otlanya mapheo a rona, empa ho thata haholo hore litsuonyana li fofe," 'M'e oa eona a e joetsa.
Deise ea se ke ea tela.
Tsatsi le leng le le leng e ne e ikoetlisa e otlanya mapheo a eona.
Ea otlanya, ea otlanya, ea otlanya mapheo a eona empa e sa khone ho tloha fats'e.
Eare ha e se e ikoetlisitse, ea nahana ho fofela holimo sebakeng hore e shebele tse ling tlase.
Ea nahana feela ha e se e fofa e feta lirobele le mafokotsane.
Linonyana tsa re, "Khele!
Tsuonyana e tsebang ho fofa?"
Joale tsatsi le leng le le leng Deise e ne e otlanya, e otlanya, e otlanya mapheo a eona.
Ea phahama fats'e, empa ea boela ea oela fats'e hape.
"Ha ke sa tla fofa!"
Deise ea llela ho 'm'e oa eona.
"Ba bang ba nepile."
"Deise, u fapane le litsuonyana tse ling.
Ha li batle ho fofa empa uena u ua fofa!
U khona ho fofa," ha rialo 'm'e oa eona.
Ka tsatsi le hlahlamang, Deise ea hloella holima setlojane sa likhoho eaba e ea otlanya, e ea otlanya, e otlanya mapheo a eona.
Eaba e fofela moeeng, ea otlanya mapheo a eona, ea otlanya mapheo a eona, ea otlanya mapheo a eona eaba...
PUTLA!
Litsuonyana tse ling tsa e ts'eha haholo.
"Ha ha ha!
Re u joetsitse!
Litsuonyana ha li fofe!"
Empa ka tsatsi le hlahlamang, Deise ea hloella holimo-limo haholo ntlong ea mokhoro.
Ea otlanya, ea otlanya, ea otlanya, Deise ea otlanya mapheo a eona.
Ea fofela moeeng, ea otlanya mapheo a eona, ea otlanya mapheo a eona, ea otlanya mapheo a eona eaba...
E tsoelapele ho fofa!
Moea o ka tlasa mapheo a eona oa ba matla, eaba e ntse e fofela holimo-limo!
Lirobele le mafokotsane tsa re, "Mohlolo o makatsang!
Tsuonyana e fofang!"
Eaba litsuonyana tse ling li batla ho ts'oana le eona.
Tsa re, "Khele Deise, u ua makatsa ruri!"
Khale-khale, ho ne ho se phoofolo e nang le maoto.
Kaofela li ne li hosha fats'e ka mpa.
Ke batho feela ba neng ba e-na le maoto, hobane Khalimane a ba file ona.
Ka letsatsi le leng, Khalimane o ile a nka qeto ea ho fa phoofolo e 'ngoe le e 'ngoe maoto.
O ne a batla hore li tsamaee.
O ile a li bolella taba ena.
Liphoofolo tsa re, "Ho tla ba monate haholo ho ba le maoto."
Tsa bina, tsa tants'a.
Liphoofolo li ile tsa bolela hore ho thata ho hosha fats'e ka mpa.
Li ne li ile utloa bohloko.
Ha letsatsi le fihla, liphoofolo tse ngata li ile tsa hoshela ha Khalimane.
Lithuhlo, litau, litlou, meutloanyane, likoena le linonyana li entse mola.
Phoofolo e 'ngoe le e 'ngoe e ile ea fuoa maoto a mane.
Linonyana li ile tsa fuoa maoto a mabeli nonyana ka 'ngoe.
Liphoofolo li ne li bonahala li sa tloaela ho ba le maoto.
Tse ling tsa tants'a ke thabo.
Tse ling tsa oela fats'e.
Li ile tsa ea ho bontša batho hore li se li e na le maoto.
Liphoofolo tsa re, "Ha re sa tla hlola re hosha fats'e hape."
Ea ho qetela moleng e ne e le Lefokololi.
Khalimane a botsa, "Na ho na le phoofolo e 'ngoe hape kamora hao?"
Lefokololi la araba, "Che, ke 'na oa ho qetela."
Khalimane a nahana hore na ebang ho sena phoofolo e 'ngoe o tla etsang ka maoto a setseng.
Khalimane a fa Lefokololi maoto a setseng kaofela.
Lefokololi o ne a thabile haholo.
A re, "Ke tla tsamaea kapele ho feta liphoofolo tse ling."
Kamora hore Lefokololi a tsamaee, Noha a fihla ha Khalimane.
A re ho Khalimane, "Ke kopa u mphe maoto."
Khalimane a re, "Ke fane ka maoto kaofela.
U ne u le kae?"
"Ke setsoe," ha araba Noha.
Khalimane a sheba hore na ho na le maoto a setseng.
Eaba ha a a fumane.
Khalimane a re ho Noha, "Ke masoabi.
Ha ho na maoto a setseng."
Noha a hosha ho ea hae a sena maoto.
Ho tloha tsatsing leo, Noha ha a sa robala haholo.
O emetse ho ba oa pele moleng oa ho fumana maoto.
Khale-khale ho ne ho na le ngoanana eo lebitso la hae e neng e le Moitheri.
Moitheri e ne e le ngoanana ea buang haholo.
Leha e le hore 'm'e oa hae o ne a mo hlokomelisa hore a se bue haholo.
Moitheri ha a ka a mamela.
Rakhali oa Moitheri o ne a lula ka mose ho khohloana e ka lehlakoreng la motse oa bo Moitheri.
Ka tsatsi le leng eaba o oa kula.
Ho ne ho sena motho ea mo hlokomelang.
'M'e oa Moitheri o ne a phathahane.
Nako e ne e se e ile e le bosiu ha a fa Moitheri lijo hore a li ise ho rakhali oa hae ea kulang.
Tseleng, Motheri a kopana le Khokho.
Khokho e ne e le lefirits'oane le neng le iphethotse motho.
Khokho ea botsa Moitheri, "U nkileng?"
Moitheri a araba, "Ke nkile nama, mahe le lebese."
'M'e oa Moitheri o ne a ile a hlokomelisa Moitheri hore a seke a bua na o nkileng.
Moitheri a boela a re, "Ke isa lijo ho rakhali oa ka ea kulang."
Khokho a nyeka molomo oa hae ka ho nahana ka nama eo Moitheri a e nkileng.
Khokho a matha ka potlako pele ho Moitheri ho ea ntlong ea rakhali oa hae.
A koenya rakhali oa Moitheri a ba a ikoahela ka kobo ea hae.
Ha Moitheri a fihla, ho ne ho thotse ka tlung.
O ile a kena kahare, eaba oa hoelehetsa, "Rakhali u hokae?"
Moitheri a se ke a utloa lentsoe la rakhali oa hae.
Moitheri a kena ka kamoreng e kahare moo rakhali oa hae a neng a robala.
O ile a makala ha a bona motho ea ikupelitseng ka kobo e kholo.
Moitheri a botsa, "Rakhali, hobaneng litsebe tsa hau li le kholo tsatsing lee?"
Khokho ea arabela e le ka tlasa kobo e kholo.
"Hore ke khone ho u utloa hantle."
Moitheri a botsa hape, "Rakhali, hobaneng mahlo a hau a le maholo tsatsing lee?"
Khokho ea arabela, "Hore ke khone ho u bona hantle."
Moitheri a botsa lekhetlo la hoqetela, "Rakhali, hobaneng molomo oa hau o le moholo tsatsing lee?"
Khokho ea arabela, "Hore ke khone ho u ja ke u koenye!"
Ea qhoma ho tsoa betheng eaba e koenya Moitheri.
Moitheri a 'na a tsoela pele ho bua leha a se a le ka mpeng ea Khokho.
O ne a botsa lipotso tse ngata.
Qetellong, Khokho ea khathala ke lipotso tse ngata tsa Moitheri.
Ea khetha ho mo hlatsa.
Moitheri le rakhali oa hae ba ile ba pholosoa ke baahi ba motse.
Ho tloha tsatsing leo, Moitheri ha a ka a hlola a bua haholo le batho bao a sa ba tsebeng.
Enoa ke Palesa.
Ke tichere ea ka.
Palesa o sebelisa lithupa ho tsamaea.
Enoa ke Thapelo.
Ke seboholi se bapalang 'mino seea-le-moeeng seo ke se ratang haholo.
Thapelo o na le mathata a mahlo.
Enoa ke Selemeng.
Ke moahisane oa ka.
Selemeng ke sehoai.
Selemeng ha utloe ka litsebeng.
O sebelisa puo ea matsoho ha a buoa.
Enoa ke Sechaba.
Ke sebapali sa bolo ea maoto se hloahloa sekolong sa ka.
Sechaba ha a na matsoho.
Empa o hlabela sehlopha sa rona lintlha tse ngata!
"Heee!"
Ho na le khomo e ntle heso.
E na le lenaka le le leng, feela ha e na mohatla.
E nonne, e mpa e kholo.
Ke khomo e matla haholo.
Molisana o rata khomo ena haholo hofeta tse ling.
O rutile khomo ena ho mamela lentsoe la hae feela.
Ha likhomo tse ling li fula naheng, ena eona e fula e le 'ngoe.
Khomo ena e loana haholo.
Likhomo tse ling li khaohana le eona.
Batho bane ba e tseba, hape ba e tšaba.
E ne ba hlaba ka lenaka leo la eona le le leng.
Keke o ne a lutse holima senkokomaile sa hae antse a bapala.
Hee o ne a serata haholo bophelong bahae.
E ne e le senkokomaile sa bokhlokoa sekolong sa hae.
Keke eare hantse a bapala.
O ne antse a se qhoshomisa butle-butle hantle.
Aseisa pele le morao,  pele le morao.
Eare ha antse ase palame,  antse aseisa pele le morao,  eaba senkokomaile sena sentse se eketsa lebelo.
Eare nenneng aiphuma a se ale holimo.
Keke asheba fatše.
O ne ale holimo haholo.
Eaba ore,  "Aieeeee!
Shebang hore na ke holimo joang."
O ne a thabile haholo ha a le holimo sebakeng.
O ne a bona motse kaofela.
O ne ale holimo ba nonyana ebitsoang lekhoaba haefofa.
Kamora nako eseng kae,  eaba Keke o nahana hotheoha senkokomaileng sa hae.
Hona lehore seeme,  sene sea holimo haholo hofeta.
"Oooh,  oooh,  oooh," ke Keke ea chong joalo,  "haketsebe hore na nka emisa senkokomaile sena joang."
Eaba sona senkokomaile sena sentse sea holimolimo.
Keke o ne a ts'ohile haholo.
"Ebe ketla fella kae le senkokomaile see?"
"Mohlomong ketlabe kelo fihla holimo mane khoeling.
Ketlameha hotheoha," ke Keke ea chong joalo.
Eaba o ea theoha,  a se tlohela se leseng.
Eaba o ea oela,  hoea tlase,  tlaaase.
"Oh,  oh,  oh joooeeeeeee!"
ke bana bachong joalo baneng bantse ba bapala le ena.
Keke a oela fatše.
O ne a oetse ka hlooho fatše,  'me autloile bohloko hloohong ea hae.
Eaba oalla haholo,  "Eeeh,  eeeh,  eeeh!"
Bana babang bao baneng bantse ba bapala le eena,  ba koatile haholo.
Keke o ne a sa tsebe hore na aka etsa eng.
Eaba Keke ena ontse alla feela,  "Eeeh,  eeeh,  eeeh,  joooeeeeeeh!"
Eaba metsoallenyana ea hae e potlakela hoea bitsa tichere ea bona.
"M'e Mampho,  tloho!"
baea 'mitsa.
"Keke o oetse fatše hotloha senkokomaileng sa hae.
O tsoile kotsi hloohong ea hae."
Eaba M'e Mampho o matha kapele hoea mo phahamisa fatše hoea thusa Keke.
A mo phahamisa fatše.
Eaba o meta hlooho ea Keke.
Keke a bososela ka pontso ea hothaba.
"Ke betere hona joale."
"Ha ke satlaea bapala senkokomaileng kele mong hape," ke Keke ea chong joalo.
"Ha ke batle hoiphumana kele khoeling."
Eaba M'e Mampho ore,  "Nako etlang,  ha o batla hoea bapala,  o mpitse ke tlaea le oena.
Re tlaea khoeling le oena rele babeli!"
Ntate Noko o lula motseng oa haeso.
Ntate Noko o na le katse ent'so e ts'oeu e bitsoang Safi.
Ha Ntate Noko a ea mosebetsing, o sia lemati le butsoe.
Safi o sala a lutse monyako oa lemati a kata ntlo ea Ntate Noko.
Ha ntja ea mohaisane e tla, Safi o nts'a linala tsa have ho bonts'a ntoa.
Ntja ea baleha.
Ha moahisane a e tla, Safi a itukisetsa ho mongoapa.
Moahisane le ena a tjekela morao a baleha.
Ha Safi a lapile, o suthumetsa lemati ka maoto a pele, e be o oa le koala.
O kena ka hare e be o ja lijo tsa hae.
Ha Safi a khotsofetse, o qothomela sofeng e be o oa robala.
E be joale u utloa lehonotho la ho khona hoa katse.
Ha Ntate Noko a fihla, Safi o aa thaba, o oa ikotlolla eaba o oa mo amohela.
Eaba joale Ntate Noko le Safi ba lula 'moho pela mollo ba bala likoranta.
Khale khale ho ne ho ena le ngoanana ea monyane ea neng a bitsoa Tselane.
Eare ha Ntate oa hae a hlokahala,  eaba o se a sala le 'Me oa hae.
Eaba ka tsatsi le leng 'Me oa Tselane a joetsa Tselane hore ba tla tlameha ke ho falla moo ba lulang teng.
Tselane eena,  o ne a sa batle hore ba falle moo ba neng ba phela teng.
O ile a lla haholo ke pelo bohloko.
Empa holima hole joalo 'Me oa hae o ne a ts'aba ho sia morali oa hae a le mong hobane ho ne ho na le malimo a neng a lula mahaheng a haufi.
Feela Tselane a bokolla hoo 'Me oa hae a ileng a bona ho le molemo hore a sale.
'Me oa Tselane a lumellana le Tselane hore hoseng ho hong le ho hong,  o tla mo tlisetsa lijo hobane a ikemiselitse ho sala.
A mo laela hore o tla mo binela pina ha a fihla monyako mme Tselane a se bulele mang kapa mang ha so ka a utloa pina.
Eaba ka tsatsi le latelang,  'Me oa Tselane a tsohella Tselane hoseng ho mo tlisetsa lijo,  fihla a ema monyako a qala ho bina a re,   "Tselane ngoanake,  Tselane ngoanake nka nka bohobe o je Tselane ngoanake."
Aaaah eaba Tselane o notlolla monyako ho bulela 'Me oa hae.
Ha 'Me oa Tselane a ntse a thabetse ho mo bona abile a mo haka,  Limo eena o ne a ipatile ka moraho ho lihlahla antse a shebile le ho mamela pina ea 'Me oa Tselane.
Tselane eitse ha tima mabone,  a utloa lentsoe le le tenya le tebileng haholo le bina pina ea 'Me oa hae ka ntle,  eaba lentsoe lena ha le bina le re: "Tselane ngoanake!
Tselane Ngoanake!
Nkanka,  nkanka bohobe oje,  Tselane ngoanake."
Tselane eitse ha nyarela ka festere lemoha hore ke Limo hobane le lentsoe la hae le ne le tebile haholo.
Tselane a hoeletsa a le ka tlung a re "tloha mona oena Limo,  ha u 'Me oa ka,  u leka ho nqhekella."
Eaba Limo o oa tsamaea.
Limo o ne a phoqehile haholo hobane Tselane a hana ho mo bulela.
Hoseng ho-hong le ho-hong,  le bosiung bo-bong le bo-bong 'Me oa Tselane o ne a tla le lijo.
Hoseng ho-hong le ho-hong le bosiung bo-bong le bo-bong Limo le eena a leka ka hohle ho qhekella Tselane feela a hloleha ka mehla hobane Tselane a le masene.
Limo a lemoha hore lentsoe la hae ke lona le etsang hore Tselane a hanele ho mo bulela.
A be a besa mollo oa mashala.
Eare ha mollo o hlenne haholo,  a be a nka leshala le le chesang ho a feta kaofeela,  a le koeny hore a tle a etse lentsoe la hae le be phefa.
Limo a utloa hore lentsoe la hae le se le le phefa eaba o qala ho etsisa 'Me oa Tselane ka ho bina a re.
"Tselane ngoanake!
Tselane ngoanake!
Nkanka,  nkanka bohobe o je Tselane ngoanake."
Tselane a thaba haholo ho utloa lentsoe lena hobane o ne a nahanne hore ke lentsoe la 'Me oa hae le monate.
Eeitse ha a bula lemati a bona hore ke Limo,  eaba o leka koala kapele empa Limo o ne a se a kene.
Limo ke qhautsa Tselane a mo kenya ka hara khetsi ea hae.
Limo a khutlela ha hae lehaheng a ntse a bina ebile a thabile haholo.
Haeba nkaba le bojoala ba setso.
Ke ne ketla tsamaea ha monate ka lijo tsaka tsa bosiu.
Ebe ke le feng letsatsi le monate?
Ho re ealo Limo.
Ka tsatsi le latelang hoseng seng 'Me oa Tselane a fihla a tlile le lijo tsa morali oa hae.
A bina pina ea hae ea kamehla,  empa eaba Tselane ha a tsoele kantle.
A bina pina ena ea hae hape,  empa holima hontse hole joalo eaba Tselane ha a hlahe.
Ka morao ho re a bine khetlo la boraro,  a raea lemati la buleha a fumana Tselane a le sieo ka tlung.
A hla a tseba hore na ho etsahetse eng.
Ka pelepele a tibisa menahano.
A ritela bojoala kahara mohope o moholo.
A bo roala hlohong ea hae eaba o ea lehaheng.
Ha a fihla lehaheng a kokota ha Limo.
Limo eeitse ha nkhella lephoka la joala a potlakela ho bula.
A re,  "Lumela Limo,  ke ne ke feta feela ka tsela ka be ke outlua o ntse o bina ha monate.
Kea motseng o mong ho ea ithabisa."
Eaba Limo o khahloa ke ho noa bojoala boo ba setso boo 'Me oa Tselane a roetseng.
Eaba Limo o re ho 'Me oa Tselane,  '"kena 'Me o lule fats'e."
'Me oa Tselane eaba o re ho Limo nka bojoala ke bona boo ke neng ke bo ritetse lapeng koana.
Limo ka ho bolaoa ke meharo eaba o ea lololo ka joala boo 'Me oa Tselane a neng a bo riteste.
A bo khasipela ba ba ba feela tu.
Moo bo felang teng eaba ke ha Limo a oa fat'se a ba a robala ke botaoa.
Eare ha 'Me oa Tselane a utloa hore Limo o oa khona ke boroko,  a bula khetsi ea hae moo Tselane a nng a patuoe teng.
Eaba Tselane le 'Me oa hae ba matha haholo ho balehela hae lapeng.
Ho tloha mono eaba 'Me oa Tselane le Tselane ba khetha ho ea lula motseng o mong o mocha moo Malimo a neng a sa fihlele teng.
Ea ba ke tsómo ka mathetho.
Ere ke u joetse pale ea ka.
Ke qala ke le tlhase e nyane.
Ke tsoa taolong ha moea o mphehla.
'Na le uena re metsoalle.
Ke u phehela lijo.
Kea u khants'etsa bosiu.
Ke na le maqiti a mangata.
Ke karolo ea lelapa leno.
Empa hlokomela ha u 'mema lapeng leno.
Ha ke batle ho siuoa ke le mong.
Ke lahlile thupa eaka,  hape haketsebe hore na nka e fumana kae.
Ke e shebile kamora lemati,  ha eo le mono kamora lemati.
Kae e sheba leka lilae tsa liraka.
Ha ke e fumane.
Ka e sheba leka tlasa bethe.
Ha eeo le mono.
Kae batlisisa leka hara lebokose.
Ha e bonts'e ene ele teng kahare holona.
Ka e batlisisa le katlasa marulelo antlo.
Ha ke e fumane le kateng.
Kae sheba mona,  le mane le hohle.
Kentse kesa e fumane.
Enoa ke Katse.
Enoa ke Ntja.
Katse le Ntja ba batla ho toroea.
Katse le Ntja ba batla ho tlotsa ka mebala.
Katse le Ntja ba batla ho etsa sets'oants'o.
Ntja oa qala.
O nka pents'ele le pampiri.
Pampiri e likhutlo li 'ne.
Pele Ntja o toroea sebopeho sa lehe.
Sebopeho sa lehe ke 'mele oa Katse.
Helee, ho bonolo!
Joale o toroea likhutlotharo tse peli holima sebopeho sa lehe leo.
Likhutlotharo tse peli tseo ke litsebe tsa Katse, o toroea le khutlotharo e nts'o kahara sebopeho sa lehe.
Khutlotharo e nts'o ke nko ea Katse 'me o toroea mola holima nko.
Joale o toroea mahlo le lints'i tsa Katse.
Mahlo ke matheba a mabeli.
Lints'i ke mela e 'meli.
Helee, ho bonolo!
Joale o toroea molomo oa Katse.
Molomo ke mola.
O shebahala joalo ka tlhaku ea 'w', hape o toroea litelu tsa Katse.
Litelu tse tharo ka lehlakoreng le lets'ehali, le tse tharo ka lehlakoreng le letona.
Sets'oants'o se sentse se tla fela.
O toroea matsoho le maoto a Katse.
Matsoho le maoto ke mela, hape o toroea monoana oa leoto oa Katse.
Menoana ea maoto e sebilikoe, o toroea le mohatla oa Katse.
Mohatla ke mola o molelele.
Qetellong o toroea mela 'meleng oa Katse, ebe o o kenya 'mala oa lamunu.
Sets'oants'o se felile.
Helee, se setle!
Joale e se e le nako ea Katse.
O nka pents'ele o nka le pampiri.
Pampiri ke khutlonne.
Pele Katse o toroea sebopeho sa lehe.
Sebopeho sa lehe ke 'mele oa Ntja.
Helee, se setle!
Joale o toroea libopeho tse nts'o tse peli holima sebopeho sa lehe.
Libopeho tse nts'o tse peli, ke litsebe tsa Ntja, hape o toroea sebilikoe se sets'o kahara sebopeho sa lehe.
Sebilikoe se sets'o ke nko ea Ntja, hape o toroea mola ka holima nko.
Joale o toroea mahlo le lints'i tsa Ntja.
Mahlo ke matheba a mabeli.
Lints'i ke mela e 'meli.
Helee se setle haholo!
Joale o toroea molomo oa Ntja.
Molomo ke mola.
Sebopeho seo ke tlhaku ea 'w' hape, ebe o toroea matheba a mang ho pota-pota le molomo oa Ntja.
A mararo lehlakoreng le lets'ehali, le a mararo lehlakoreng le letona.
Sets'oants'o se sentse se tlo fela.
O toroea matsoho le maoto a Ntja.
Matsoho le maoto ke mela, hape o toroea monoana oa leoto oa Ntja.
Menoana ea maoto ke libilikoe, hape o toroea mohatla oa Ntja.
Mohatla o shebehala joalo ka palesa.
Qetellong o toroea libilikoe tse nts'o 'meleng oa Ntja, hape o kenya 'mala o mosehla 'meleng oa eona.
Joale sets'oants'o se felile.
Helee, botle bo hlollang!.
Sala hantle Katse.
Sala hantle sets'oants'o sa Katse.
Sala hantle Ntja.
Sala hantle sets'oants'o sa Ntja.
Maobane hoseng, 'M'e oa rona Letsatsi, a be a chakela ausi oa hae, Khoeli.
Ausi oa hae o ne a lula lehlakoreng le leng la leholimo.
Eaba Letsatsi lere,  "Seka ferekana ketla khutla."
Eare ha antse a le siko, Lithaba tsabe li roala lituku tse ts'oeu.
Moea oa be o se o ba lekhang le lifate.
Lifate tsa koata.
Tsa lahla makhasi a tsona a fefoloa ke moea.
Eaba leholimo le lona lea koata.
Lafetoha laba maru a mats'o.
Maru a ne a koatile ha a bona tsena.
Maru a kalella ho lla.
A ne a le meokho e mengata.
Lefats'e ka bophara le le metsi hohle.
Eare ka tinare Letsatsi la meta ausi oa lona, lare, "Sala hantle."
Letsatsi la khutlela hae.
Leholimo lona la fetoha laba leputsoa hape.
La bulela Letsatsi lemati.
Lithaba tsa rola lituku tsa tsona.
Tsa tena mese e metle e metalana.
Moea oa khutla oalo robala.
Lifate tsa ikutlolla makala tsa bososela.
Maru a thaba ha a bona 'Me' oa rona letsatsi hape.
Maru a tsamaea holo bapala.
Limela tse ngata tsohle tsenyane tsa qala ho hlaha,  hotlo lumelisa.
Lefats'e lohle ka bophare la chaba.
Letsatsi lare, "O ea bona, ke o bolelletse hore ketla khutla!"
Ke ebola litapole.
Ke khabela khabeche.
Ke khabela lihoete.
Ke hlatsoa linaoa.
Ke khabela bathanatha.
Ke khabela sepiniche.
'M'e o khabela anyanese.
Anyanese e ea nllisa ha e khabeloa.
Enoa ke mosuoetsana oa ka.
Lebitso la hae ke Mosuoetsana Lineo.
O re rata haholo.
Mosuoetsana Lineo o re ruta alfabete.
O re ruta liluma-nosi.
Ke khona ho bitsa litlhaku a, e, i, o, u.
Mosuoetsana Lineo o re ruta mebala.
Ke tseba khubelu, putsoa, tala, ts'ehla le nts'o.
Ka nako ea ho robala, Mosuoetsana Lineo o oa re koietsa.
O re binela lipina tse koietsang.
Ka 'Mantaha, o re phetela lipale tsa banna ba bahale.
Ka Labobeli, o re phetela lipale tsa basali ba bahale.
Ka Laboraro, o re phetela lipale ka mefuta ea lipalangoang.
Ka Labone o re phetela lipale ka temo.
'Me ka Labohlano, re phetela barutuoa ba bang lipale tsa rona.
Mosuoetsana oa rona ke mosuoetsana ea hloahloa ka ho fetisisa lefats'eng!
Ha ke hola, ke batla ho ts'oana le Mosuoetsana Lineo.
Lerato e ne e le ngoanana ea lilemo li hlano ea neng a lula le lelapa labo.
Motse oa habo o ne o le haufi le moru o nang le liphoofolo tse hlaha.
Lerato o ne a mamela batsoali ba hae.
O ne a lisa linku le lipoli.
Lerato o ne a rata ho mamela linonyana ha li bina ha a lisitse liphoofolo.
Ha linonyana li bina, o ne a kenya mantsoe a hae mololing oa tsona.
Lerato o ne a le monyane haholo bakeng sa ho kena sekolo.
Batsoali ba hae ba ile ba lumella bana ba bona ba baholo feela, Puleng le Nthako, hore ba ee sekolong.
Sekolo se ne se le bohole ba likilomithara tse 10.
Puleng le Nthako ba ne ba tsamaea hoseng le bana ba bang ba tsoang motseng ebe ba khutla mantsiboea.
Ba ne ba nka mofao.
Lerato o ile a botsa 'm'ae, "Ke tla ea sekolong neng?"
'M'ae a araba, "U tla ea e se khale, ngoan'a ka."
Ka letsatsi le leng, koloi e ile ea fihla le morena le mafumahatsana a mabeli.
Morena o ne a etsa bonnete ba hore bana ba ea sekolong ba le lilemong tse ts'oanetseng.
Batho ba ne ba lumela hore haeba ngoana a khona ho otlolla letsoho holim'a hlooho ea hae ebe le ama tsebe, o se a loketse ho qala sekolo.
Morena o ile a botsa, "U lilemo li kae?"
Lerato a araba, "Ke lilemo li hlano."
"Ha re bone hore na o ka ea sekolong," ha rialo morena.
E mong oa mafumahatsana o ile a nka letsoho le letona la Lerato 'me a le beha hloohong ea hae.
Lerato o ile a ama tsebe ea hae e letsohong le lets'ehali.
Lerato o ne a tlo ea sekolong se fapaneng le seo Puleng le Nthako ba eang ho sona.
Se ne se secha ebile se le haufi le hae.
Lerato o ne a thabile haholo.
A nahana, "Ke tla khona ho bala le ho ngola joalo ka Puleng le Nthako."
Khalekhale motseng o bitosoang Thoteng,  hone ho lula monna ea bitsoang Meharo.
O ne a rata hoja nama haholo.
Kaleleng la matsatsi,  morena oa Thoteng a mema batho bohle ba motse hotla lechatong la mora oa hae.
Ntate Meharo a be a utloa hore hona le mokete o mong hape Makhoseng.
Mhhh!
Mekete e 'meli ka letsatsi le ts'oanang?
O ea ipotsa.
Ntate Meharo a re,  "ketlameha hoea meketeng ena kaofela e le 'meli.
Pele ketla qala hoea Makhoseng,  e be ke khutlela Thoteng."
Ntate Meharo a tsoha hoseng ka malingoa-lingoane a ea Makhoseng.
Ha a fihla Makhoseng a fumana mokete o so qaloe.
A re,  "honajoale ke khutlela morao Thoteng,  ketla khutlela Makhoseng ha 'mamorao."
Ntate Meharo a khutlela morao Thoteng.
O ne a ts'epa hore otla fumana nama e se e butsuoe.
Haajoale o ne a se a lapile haholo.
Empa ha a fihla,  a be a bona bo 'M'e le bo Ntate bantse ba lukisetsa hotla ja lijo.
Ntate Meharo a be a khetha ho khutlela morao Makhoseng.
A be a re,  kesiile ba phehile mane,  li tlamehile li se li butsuoe joale.
Ha Ntate Meharo a fihla Makhoseng,  a be a fumana batho base ba qetile hoja.
Baeti bantse ba fana ka limpho.
Empa Ntate Meharo o ne a sa rate ho fana ka limpho,  o ne a rata hoja fela.
Ntate Meharo o ne a phoqehile haholo hobane o ne a sa fumana lijo.
A be a ikhethela ho khutlela morao Thoteng.
O ne a satsebe ho tsamaea ka pele,  hobane o ne a khathetse hape a se a lapile haholo.
Ha a fihla Thoteng,  a bona batho ba kokopela e bile ba bina.
Bane ba se ba jele lijo tsohle kaofela.
Ha a utloa hore lijo li felile,  Ntate Meharo a oela fats'e.
Haho mokete o lemong a fumaneng lijo ho ona.
O ile a fumana motohonyana ka kopinyana fela.
O ile a khutlela hae lapeng a koatile e bile a lapile haholo,  a tsamaea butle.
Kajeno ha ke ee sekolong.
Ke letsatsi la phomolo!
Kajeno ha ke tlo shebella TV.
Ha ho na motlakase.
Ekaba ke tlo etsang?
Kajeno ke tlo mamela 'mele oa ka!
Pele, ke tlameha ho khutsa tu.
E le hore ke mamele 'mele oa ka.
E, joale ke khona ho ikutloa ha ke hema.
Ke hemela ka hare le ka ntle, ka hare le ka ntle.
Ke khona ho hemela holimo.
Hhhhhhhhhhh!
Le tlase.
Mmmmmmm.
Ke khona ho utloa ha pelo ea ka e otla!
Thuthuthuuu, thu thuuuu, thuu thuuuuu.
Na nka etsa hore pelo ea ka e otle kapele kapa e otlele holimo haholo?
E, ka ho qhomela holimo le tlase ka makhetlo a mashome a mabeli.
Utloa, joale pelo ea ka e otla kapele.
Ha nka beha menoana ea ka methapong ea letsoho, ke utloa ho otla ha pelo ea ka!
Ke khona ho ikutloa ha ke ts'eha.
Haha, haha, haaah, haaa!
Ke khona ho ikutloa ha ke lla.
Hii hii hiii!
Ke khona ho ikutloa ha ke opa liatla.
Pha, pha, pha.
Ke khona ho utloa ha mala a ka a korotla!
Krrrr, krrrrr, krrrrr.
Mpa ea ka e re, "'Ngoathele!"
Nko ea ka e khona ho utloa monko oa likuku ka kichineng ea 'm'e.
Joale ke batla ho utloa mehlahare ea ka e hlafuna likuku tseo!
Khale khale hone ho ena le monna e mong ea neng a na le lintho tsengata – o ne ana le sebaka se lekaneng bakeng sa hoba sehoai.
Ana le likhomo,  linku le lipoli.
Empa itse ha antse, o ile a koata,  hobane ntho engoe ile ea hana hohlaha.
O ne a sena mosali.
Ka tsatsi leleng o ne eme tlasa sefate, o ile a ba le menahano e mette.
Ha eba ane asa fumana mosali,  mohlomong one aka etsa mosali e mong.
Joale oile a qala ho etsa mosali e mong a motle, ka leqala la sefate le teileng.
Eitse ha qeta ho etsang mosali, oile a motsoara mahlong,  abelia.
Ha a qeta a mobutsoela ka moya oa hae hantle, oile a phela.
Ene ele mosali oa nnete oa motle eo aso mobone.
Oile a khomama ka pela hae, a mo kopa hore e be mosali oa hae.
Amofa thithana emebalabala, lifaha le se khabiso sa hloohong, lintho tseo ene ele tsona pontse ea hore tseo lipakang kapa hore o se anyetsoe hape anka seretse le joang tseo lileng pela kutu ea sefat,  eaba o haha ntlo.
Monna enoa a re, "Ke kopa hore a ntsepise ntho e lengoe fela."
O se ke be oa joetsa motho ofe kapa ofe hore na o tsoa kae.
Empa pele homong, monna e mong ea monyane ea tsoang motseng o mong eoo aneng e le mohaisane,  oile a qoka le bona.
"Fela hotlile joang o le moholo hakale hore o ka fumana mosali ea monyane ea motle hokale?"
Ba ile bakheta ho moutsoa ho moisa ma ha bona.
Monna eo ea moholo eaneng a entse mosali eoo,  oile a utloa bohloko.
O ne a sa utloe hore na a ka phela joang kantle ho ena.
Empa oile a nahana hore, "Mohlomong ha a ka ba le hohong hotsoang ho ena ke ne ke sena ho koata?"
Joale eo ea ba o roma maeba a hae hoea mobatla, li mobinele ebe litla le hohong hotsoang ho ena.
Eitse ha linonyana tsena li mofumana tsa mobinela mmino oa linonyana ka puo ea tsona tsare: Mosali oa sefate Mosali oa sefate O motle haholo ho feta basali babang Monna oa hao ore romelle tse ho oena hotlo lata thithana ea hao.
Oile a fa linonyana tseo thithana eeno, tsa fofa ka eona hoea maraleng, tsa tšela noka ho khutlela ho monna oa hae.
Eitse ha li fihla tsa fa monna eeno thithana a e beha sefubeng sa hae a utloa a khotsofala.
Empa holima hontse hole joalo o ne antse a batla mosali oa hae.
Monna enoa a boela a romela maeba a na a hae hoea mobinela hape.
Mosali oa sefate Mosali oa sefate O motle haholo ho feta tsohle Monna oa hao oile a re romella hore re khutle le sekhabiso sa hloohong sa hao.
Linonyana tsa khutla lifofa linkile se khabiso sa hloohong, hoea ho monna eeno.
Oile anka se khabiso sena sa hlooho.
Empa o ne antse a batla mosali oa hae.
A bitsa maeba a hae hape.
A roma hape are tsamaeang le ee mono.
Ha lefihla le mobinele: Mosali oa sefate Mosali oa sefate O motle haholo ho feta tsohle Monna oa hao oile a re romella hotla o lata.
Linonyana tsena liile tsa khutlela hoena khetlo la boraro.
Eitse ha lifihla tsa lula holima mahetle a hae.
Tsa bina nonyana, engoe le engoe ea tsomula leihlo la hae.
Hang hang a fetoha sefate.
Matsoho le maoto a hae tsa oela fatše lehloho ea hae ea oa.
Monna oa hae ea mopitikisa ho moisa nokeng.
A moemisa ka methapo ka hara noka.
Eba o mela makhasi eaba sefate hape.
Ha moea o ba teng,  makhasi aoo ane alla joalo ka mosali ea batlang monna oa hae.
Ka letsatsi le leng, 'm'e o ile a reka litholoana ka mefuta-futa.
"Re tla ja litholoana neng?"
ra botsa 'm'e.
"Re tla ja litholoana mantsiboeng ana," ho rialo 'm'e.
Moena oa ka Thabo o meharo.
O ile a latsoa litholoana tsohle.
A li ja haholo.
"Bona seo Thabo a se entseng!"
ho hoeletsa ngoan'eso e monyane oa moshanyana.
Ka re: "Thabo o setoutu ebile o nahanela eena feela."
'M'e o ne a halefetse Thabo haholo.
Le rona re ne re halefetse Thabo haholo.
Empa Thabo ha a ka a soabela seo a se entseng.
"Na u tlo fa Thabo kotlo 'm'e?"
ha botsa ngoan'eso e monyane oa moshanyana.
"Thabo, u tlo soaba," 'me oa hae, o oa hlokomelisa.
Thabo a qala ho utloa a kula.
"Ke ts'oeroe ke mala," ho cho Thabo.
'M'e o ne a tseba hore na hobaneng Thabo a kula.
"Thabo o kulisoa ke litholoana," a nahana.
Hamorao, Thabo o ile a kopa ts'oarelo ho rona.
A re ts'episa a re: "Ha ke sa tla hlola ke ba meharo."
Re ile ra mo kholoa.
E le Naoa le Leshala.
Ba rumiloe motseng o thekoana.
Joale ba ts'oanela ho ts'ela noka.
Ea ba ba fumana noka e tletse.
Ba etsa khang ka ho ts'ela.
Ea ba Naoa o re, "Leshala ts'ela pele."
Le Leshala le ena a re, "Aoa ts'ela pele."
Joalo joalo, ho fihlela a ts'ela pele.
Empa ea re ha Leshala lets'ela, a oela ka metsing a re, "Pshhhhhhhh!"
Naoa a ts'eha a ba a peperana.
Pale e na ke pale ea khale ha batho ba phela le liphoofolo.
Ka nako e no,  batho ba ne ba sena mollo.
Bane ba ja lijo li le tala.
Tau e le eona fela e nang le mollo.
Batho le liphoofolo tsohle li batla mollo.
Batho le liphoofolo tsohle tsaba le kopano.
Ba buoa,  \"rebatla hopheha lijo.
Reka fumana mollo joang hotsoa ho Tau?\"
Hara khitla,  ba kala ho bina le ho kokopela.
Tsa bitsa liphoofolo tsohle,  \"tlohong letlo kokopela le rona,  tlohong letlo kokopela le rona.\" Liphoofolo tsohle tsatla hotla kenella pineng.
Tau le eona eatla.
E tlile le lithupa tsa eona tsa mollo.
Ea kutletsa lithupa tsa eona 'moho.
Ea likutletsa,  ea likutletsa,  ho fihlela hotsoa mosi.
Tau ea butsoela lithupa tsena,  eaba ho hlaha mollo.
E mong le e mong a tla lethupa ea mollo.
Eaba hoba le mollo o moholo.
Joale 'Mutlanyana a nka lithupa tsa mollo oa Tau a baleha ka tsona ka lebelo la hae kaofela.
Empa Tau a bona 'Mutlanyana,  a molelekisa.
Tau a ts'oara 'Mutlanyana,  ea khutla le lithupa tsa mollo oa hae.
Hape Tau a bina 'mino oa hae.
\"Ha kena mathata.
Nka leja kaofela.
Nka le jelella le boea.
Nkale leja lesena le boea.
Ka o fela hoalona le lijo tsaka.\"
Batho eaba bona bantse ba batla lithupa tsa mollo oa Tau.
Ba ba le mehano e meng.
Ba bitsa Letsa.
\"Kaofela hoa rona rea o tseba hore,  o ka qhomela holimo le hore o lebelo haholo.
Ha Tau e ntse e bina e kokopela,  o nke lithupa tsa mollo oa hae o balehe ka tsona.\"
Joale Letsa anka lithupa tsa mollo oa Tau a baleha ka tsona ka lebelo la hae kaofela.
\"Empa ha ke utloe maoto a Letsa ha a kokopela.\" Tau ea hetla,  ea bona Letsa le matha hara masimo,  ea lelekisa ea lets'oara.
Tau a ts'oara Letsa ea khutla le lithupa tsa mollo oa hae.
Hape Tau ea bina pina ea eono \"Ha kena mathata.
Nka leja kaofela.
Nka le jelella le boea.
Nkale leja le sena le boea.
Ka o fela hoalona le lijo tsaka.\"
Batho eaba bona bantse ba batla lithupa tsa mollo oa Tau.
Ba ba le menahano e meng.
Ba bitsa Mpshe.
\"Rea o tseba kaofela hore o na le matla le maoto a hao a thata.
Ha Tau e ntse e bina e kokopela,  o nke lithupa tsa mollo oa hae o balehe ka tsona.\"
Joale Mpshe a nka lithupa tsa mollo oa Tau a baleha ka tsona ka lebelo la hae kaofela.
Eaba Tau e re,  \"ha ke sa utloa lentsoe la Mpshe le bina hamonate hohang.
Tau ea hetla,  ea bona Mpshe e matha hara masimo.\"
Ka mora nako e teleheeeeeleeeee!
Tua a khutla.
E ne e khathetse haholo-holo.
E ne e koatile haholo-holo.
E ne e sena lithupa tsa eona tsa mollo.
Msphe e ne e le hole-hole le eona,  e ne seile haholo.
Hape Tau ea buoa le batho bohle le liphoofolo tsohle.
Eare,  \"hotloha ka lena letsatsi ho fihleletse,  letlameha le ntlhokomele.\" \"Ke tla letsoma,  le ho lelekisa,  hape hakele ts'oara,  ketla leja.\"
Joale keka hona batho banang le mollo.
Keka hona Tau,  e leng mohlorisi oa batho le liphoofolo.
Khale khale hone hoena le lelapa leneng le lula pela letamo.
Lelapa lena lene lena le bana ba bararo bao baneng ba bitsoa Thabo, Lerato le ngoana ea moshanyana eoo a neng a bitsoa Ts'epo.
Joale hoseng hohong le hohong, batsoali bana bane ba tsohella mosebetsing masimong.
Joale bana bana bane ba sala hae eba, Thabo le Lerato ba sala ba hlokomela ngoana ea monyane e leng Ts'epo.
Thabo le Lerato bane ba rata hobapala kantle le bakhotsinyana ba bona.
Ka nako engoe eaba baba le nako e monate haholo ea hobapala, ba lebala mosebetsi oa bona oa katlung, eaba ba bapala lipapali tsa bona.
Bane ba bapala tse monate haholo hohao baneng ba lebala le ngoana ea monyane ea bitsoang Ts'epo.
Ts'epo o ne alla,  alla empa hose ea motsotella hoba bo Thabo le bo Lerato ba shebane le mosebetsi oa bona oa ho bapala.
Ka tsatsi leleng eaba Thabo le Lerato ba tsoha hoseng haholo balo bapala.
Ba tsamaea le Ts'epo ba monkile.
Ba meha tlasa sefate meriting holima kobo e khubelu, ba 'meha mono eaba bona bailo bapala.
Kamora nako eseng kae eaba Ts'epo o ea qala holla, eaba linonyana tsengata tse bitsoang bo 'Mamokoatatsie lia fihla lintse lifofa holima sefate seo Ts'epo a beuoeng tlasa sona.
Eaba bautloa hore Ts'epo ontse alla empa baits'oabela.
Eaba bo 'Mamokoatatsie bafofa hoea tlase hoea nka Ts'epo homotlosa mono.
'Mamokoatatsie e mong le e mong a ts'oara qhona ea kobo hore batsebe ho monka ba mophahamisetsa holimo hantle ka semate.
Eaba ba fofa ka ena ba monketse holimo.
Bana bana bane basa bone bo 'Mamokoatatsie haba fofa ka Ts'epo.
Eare ha bantse ba fofa joalo, eaba 'm'e oa Ts'epo o lula tlasa sefate.
Hoba kannete hee hone ho chesa haholo masimong.
Eaba o batla hore ake a phomole moriting hanyane tlasa sefate.
Eare ha antse a lutse tlasa sefate meriting,  eaba outloa lentsoe la Ts'epo lentse lella.
'M'e oa Ts'epo a qamaka hosheba hore na Ts'epo olla hokae, empa a se ke a mobona eaba o sheba holimo a bona bo 'Mamokoatatsie bantse ba fofa ka ngoana oa hae a thatetsoe ka kobo e khubelu.
Bo 'Mamokoatatsie ba pata T'sepo li pakaneng tsa lehlaka la ntlo.
"Hare shebeng moo reka lulang teng rele lelapa, moo retla tsebang hore ho ts'oara Ts'epo hantle, eaba bantse ba boisana ka Ts'epo hore na ba moetsa joang."
Eaba Tsepo o ea thola ha salla o ea robala, eare hantse a khalehile joalo eaba bo 'Mamokoatatsie bafofa hoea sheba motho eo a ka shebanang le Ts'epo ea khonang hotsotella ngoana.
Eare ha antse alla joalo,  senkankana se seholoholo sa moutloa,  sa atamela pela hae sentse se qhomaqhoma.
Sa bona Ts'epo a thatesoe ka kobo e khobelu.
"Oh!"
ho rialo senkankana, "Ke eng ntho ee?
Kea tseba hore ke ngoana ea tsoang motseng o pela letamo leo ke lulang ho lona."
Thabo le Lerato bane ba lutse kantle hontlo ea bona ea mokhoro.
Balla bare, "Ts'epo o kae?
Ngoana oa rona o hokae ea motle abuti?
E le hore rese re molahlile hofihleletse!"
Hang-hang senkankana se seholo sa fihla sentse se qhoma-qhoma hoea lemating le holimo,  Lerato a qhomela kantle a ts'ohile.
"Oh, oh tloha mona oena phoofotsoana toe," horialo Lerato.
Thabo eaba onka thupa a re, "Olo otla senkankana seno ka eona."
Senkankana sena sa ahlama,  Ts'epo a khalehile ha monate ka lehanong la senkankana.
Ka letsatsi le leng,  'M'e Maneo a jala mokopu jareteng ea hae.
Oa hlaha oaba moholo-holo.
Oa koala tsela e jareteng.
'M'e Maneo o ne a batla honts'a mokopu ona ka tseleng.
A ea ho mohaisane oa hae.
E leng 'M'e Mapalesa.
'M'e Maneo a re,  "Kekopa hore otlo nthusa ho tlosa mokopu ona ka tseleng.
O koetse tsela eaka."
Bo'M'e ba babeli ba suthumetsa ba ba ba suthumetsa,  empa oa seke oa tloha.
Baea ho 'M'e Masello.
Ba buoa,  bare,  "Re kopa thuso re tlose mokopu oa 'M'e Maneo."
Atla hotla ba thusa.
Bo'Me ba bararo ba suthumetsa ba ba suthumetsa mokopu.
Empa mokopu oa seke oa tloha mono.
"Hake tsebe hore na nka etsa eng."
Ke 'M'e Maneo eoo.
Hoaba le seboko se eang jareteng ea 'M'e Maneo.
Sene se lapile.
Seboko sena sa leka hoja mokopu ona,  sentse se o phunya hanya ka hanyane.
Mokopu ona oare,  "Emaaa!"
Empa seboko se senyane sentse se tsoela pele ka hoja mokopu.
"Emaaaaaaaaaa!''
ho buoa mokopu hape,  "o ea ntsikinyetsa."
"Ha ke thabe le ntho ena eoo o etsang eaho ntsikinyetsa.
Hake rate."
Mokopu oa pitika letsoapong."
Oa ema tlase masimong.
Balisana ba babeli ba be ba ofumana.
"Ebe retla etsa joang ka mokopu o mokale?"
baea botsana.
"Hare o je," bacho joatso,  "O shebahala o le monate."
Banka lejoe le leholo baleka ho o choatla hore o bulehe.
Mokopu oa lla,  o re,  "Aee."
Balisana ba qhomela morao ke letsoalo.
Mokopu oa buleha.
Hotsoa moloi ea letsoho leleng,  ea leihlo leleng hape ea leoto leleng.
O ne a shebahala hampe.
A buoa ka lentsoe le letenya a re,  "Seka nferekanyang.
Ke mokopu oa morena."
Mokopu oa ikoaela hape.
Balisana bane ba ts'ohile haholo.
Lehlabula letlang,  mokopu oa 'M'e Maneo oa qhoma oa choatleha.
O ne o na le lithotse tsengata-ngata.
Hoatsoa moloi kahara mokopu ono.
A qhomela kantle ho mokopu ka leoto la hae le leleng.
Ka leihlo la hae le leleng,  a sheba metse kaofela.
Ka letsoho la hae le leleng,  a khela lithotse kaofela metseng le e hole.
Tsa hlaha hantle majareteng ele mekopu e metenya.
Marieng aoo,  e mong le emong motseng,  o ne a na le mokopu o mongata oa hore aje.
Baea ho 'M'e Maneo.
Bare,  "Rea leboha 'M'e Maneo!"
'M'e oa Mojalefa a kopa Mojalefa hoea shopong.
"Tsamaea o ee shopong ea Ntate Ramosebetsi o loreka nama ea khoho.
Retla eja bosiu."
Eaba 'M'e oa Mojalefa ofa Mojalefa M50.
Mojalefa aee ts'ela ka pokothong ea hae ea bolikhoe.
Mojalefa a tsamaea a feta ha 'M'e Malekau.
A tsamaea a feta ts'imong ea Ntate Pitso.
A feta ha 'M'e Mampho.
O ne antse a hlatsoa liphahlo tsa hae lebaleng.
Hoea ha Ntate Ramosebetsi e ne e le tsela e telehele haholo.
Mojalefa o ne a tsamaea butle haholo.
A kenya letsoho ka pokothong ea hae.
M50 ene ele ka mono.
Empa aaah, hone hoena le ntho engoe ka pokothong ea hae.
Ene ele pompong.
Mojalefa a re,  "Mmmm.
Pompong ena etla nthusa ho tsamae tsela ena e telehele hantle."
Eaba o akhela pompong ena ka lehanong la hae.
"Mmmm, pompong ena kannete e monate!"
A tsamaea kapele.
A fihla ha Ntate Ramosebetsi shopong kapele.
A fumana nama ea khoho.
Alo e patalla.
A kenya letsoho ka pokothong ea hae.
A fumana M50 e le siko!
A sheba ka pokothong engoe.
A fumana M50 e le siko.
Mojalefa a ferekana haholo.
Atsoa ka shopong a matha.
O ne a sa tsebe a ka etsa joang.
A tlameha ke khutlele hae a sa nka nama ea khoho.
Ahla a tseba hore 'M'e oa hae otlo koata.
Antse a tsamaea butle.
A kamaka hohle fats'e.
A bona 'M'e Mampho.
O ne antse a hlatsoa liphahlo tsa hae.
'M'e Mampho a botsa, "Hobaneng Mojalefa o shebahala o koatile?"
"Ke lahlile chelete ea 'M'e oaka.
A re, "'M'e oaka otlo koata."
'M'e Mampho a re,  "Ha o ka shebisisa hantle, kena le bonnete otla e fumana."
Mojalefa a tsamaea hape.
A kamaka hohle fats'e.
Eaba o bona pampiri e nyane e pinki.
Ke ena.
E ne e le M50 ea 'M'e oa hae!
Mojalefa ae thoanaka.
"'M'e Mampho!
Ke efumane," ke Mojalefa eoo.
A matha ho khutle shopong ea Ntate Ramosebetsi.
O ne a thabile haholo.
Hona joale a rekela 'M'e oa hae nama ea khoho.
Ha o ne o le Mojalefa, o ne o ka ikutloa joang?
Tahlo ke abuti oa Teiso.
A botsa Seoa, "Tonki e kea?"
Teiso a araba, "Eka sakeng."
Tahlo a re, "Teiso bulela tonki."
Teiso a re, "Haeka sakeng.
E mabeleng a batho."
Tahlo a omana ka bohale a re, "Ooo!
E mabeleng?
Tsamaea o lolata tonki."
Teiso a re, "Eka pitseng."
Eaba Teiso oea ka tlung.
A koaolla pitsa.
A fumana katse e robetse.
Eaba Teiso oea ts'oha.
Atsoa ka tlung a baleha.
Empa katse ea molelekisa eaba ea mots'oara.
Ea moqhomela ka mahetleng a hae.
Ea mometa eare,  "O mosali oaka.
Seka touta!"
Leho fihlela tsatsing lena Teiso le katse balula 'moho.
Pale ea rona e fella mona.
Ka hara naha e bitsoang Gabon,  hone hona le motse o monyane pela moru oa lifate.
Ka hara moru hone ho ena le sefate se seholo.
Ka hare ho sefate seo,  hone ho lula nonyana e ikhethileng.
Ene e le nonyana ea pula.
Lilemo-lemo tse ngata batho ba motse ba ne ba hlokomela nonyana ba ethabisa.
Beke engoe le engoe,  bane ba etlisetsa lijo tse monate.
Bane ba beha lijo tsa eona tlasa sefate.
Ba e letsetsa 'mino o monate ka lesiba.
Eaba nonyana e ea theoha sefateng hoea lonoa metsi le hoja.
Ha e khotsofetse ea bina 'mino o monate.
Eare ha e qeta,  ea ikotlolla mapheeo,  eaba pula e eana.
Limela tsa hola hantle.
Eaba hoba le lijo tse ngata,  emong le emong o eaja.
Empa lintho tsa fetoha.
Batho ba motse oo,  baba botsoa.
Ba buoa bare,  "Hare e batle nonyana rona,  rena le lijo tsengata tseo re lijang."
Ba emisa ka hofepa nonyana.
Empa bane basa etse hantle.
Pula ea emisa ka hona.
Eaba joale ba hloka lijo tse ngata.
Ba tlamaha hotsamaea ho ea hole,  balo sheba chelete ea lijo.
Empa hontse hole joalo,  eaba haba nahane ka nonyana ea pula.
Ba seke ba e fepa.
Ka letsatsi leleng ho chesa haholo, ngoanana ea monyane ea bitsoang Palesa, o ne a ea hae a tsoa sekolong.
A be a ea ka morung alo phola.
A be a ea sefateng se seholo moo,  nonyana ea pula e neng e lula teng.
Eaba Palesa o re, "Ke hopola ha rene retla mona le nkhono oaka pele a hlokahala retlo fepa nonyana ea pula."
Ants'a bohobe bahae ka sekotlolong sa hae, a bobeha tlasa sefate.
A bina pina ea khale eoo, nkhono oa hae a neng a morutile eona.
Hang-hang nonyana entle ea fofela fats'e hotloha sefateng.
Ea kalella hoja bohobe.
Eare ha e khotsofetse ea kalella ho bina pina ea eona e monate.
Ea its'arolla mapheeo.
Eaba Palesa o utloa letolo.
Pele a fihla hae,  pula ea na.
Eana hape.
Beke tse peli tsa feta.
Letsatsi lene le chesa haholo le pula e le siko.
Limela li sa hole.
Liphoofolo line li lapile haholo.
Palesa a re, "Hake tsotelle hore na batsoali baka bakare eng.
Re batla pula.
Hosasa ketlo fepa nonyana hape ka morung."
Joale ka hoseng hohong,  Palesa a nka bohobe le morara ka ntlong eoo ho pheheloang ka ho eona.
A ea ka morung holo fepa nonyana.
O ne a sa tsebe hore Ntate oa hae o 'mone hanka lijo.
O ne a tseba hore Palesa o lo fepa nonyana.
O ne a koatile haholo.
Ntate oa hae a re,  "e noa ngoanana ketla moruta ntho ea sa e tsebeng."
A nka motsu le seqha sa hae a mosala morao hoea ka morung.
Palesa a be a beha lijo tsa nonyana tlasa sefate.
Nonyana ea be e fofela fats'e holo ja.
Palesa a baleha a tsoa ka morung.
A balehela hae motseng.
A bona liphoofelo kaofela li shoele le batho ba hlokahetse kaofela.
Palesa a re, "Nonyana ea pula e ne e koatile, keka hona liphoofolo li shoeleng le batho ba hlokahetseng ka o fela."
Palesa a re, "Ketlameha ho etsa nonyana ena hore e thabe.
Ke tlamehile."
A fumana lesiba la Nkhono oa hae la khale.
Palesa a be a mathela ka morung.
A bona Ntate oa hae a kakalletse fats'e.
A be a lula tlasa sefate se seholo a bapala lesiba la Nkhono oa hae.
A le letsa.
A letsa hofihletse menoana ea hae e le bohloko.
Ho fihleletse nonyana e na e fofela fats'e hotsoa sefateng.
Eaja bohobe bobonyane le moraranyana o mong.
Palesa a be a e letsatsa lesiba.
Nonyana ea be e bina hanyanenyana.
Palesa eaba o ntse a tsoela pela ka ho bapala lesiba.
Nonyana ea its'arolla mapheeo Palesa a utloa molumo ka morahae.
E ne e le ntate oa hae.
A boela a phela hape.
Eaba ore,  "Nts'oarele!
Nts'oarele," a buoa ho nonyana ea pula ka makhetlo a mangata.
A ts'oara Palesa ka letsoho ba khutlela hae motseng.
Ha bafihla moo,  ba fumana liphoofolo tsohle Ii phela hape le batho bohle ba phela hape.
Bosiung boo,  batho ba motse baba le kopano.
Ba lumellana hore ba ithutile ho hong.
Joale,  hotloha kaleo letsatsi hoea hoile,  haho fete le beke basa etela morung hoealo fepa nonyana e ba tlisetsang pula.
Bophelo ke ntja.
E rata hoja nama.
Ea bona lekhoaba le leholo le lekhoaba le lenyane holima sefate.
Eare, "Mm."
"Makhoaba ana amabeli, a shebahala a le monate.
Ke nahana ketla ats'oara ebe kea aja."
Ea lula tlasa sefate.
Ea sheba makhoaba amabeli a holima sefate.
Ea abitsa eare, "Tlohong fats'e bakhotsi baka."
Lekhoaba le lenyane la botsa, "Hobaneng?"
Bophelo eare, "ke batla hobona masiba a lona amatle."
La bososela lekhoaba le leholo.
Lare, “Ohhhh eea, ka’nete kena le masiba amatle.”“Ketla fofela fats’e.
Ketla bonts’a Bophelo masiba aka.”Lekhoaba le lenyane lare, “Seke oaba sethoto tjena oena.
E tla oja Bophelo.”Lekhoaba le leholo lare, “Oho.”Hakena fofela fats’e ho Bophelo.
Bophelo ea bitsa makhoaba ana amabeli hape.
Eare, “Tlohong fats’e bakhotsi baka.”Labotsa lekhoaba le lenyane lare, “ Hobaneng?”Bophelo eare, “Ke batla ho lesheba mahlo amatle a lona a masehla.”
Labososela lekhoaba le leholo.
Lare, “Ohhhh eea, ka’nete kena le mahlo amatle amasehla.”“Ketla fofela fats’e, ke bonts’e Bophelo mahlo aka amasehla.”  Lekhoaba le lenyane lare, “Seke oaba sethoto tjena oena.
Etla oja Bophelo.”Lekhoaba le leholo lare, “Oho.”Hakena fofela fats’e ho Bophelo.
Bophelo ea bitsa makhoaba ana amabeli hape.
Eare, “Tlohong fats’e bakhotsi baka.”Labotsa lekhoaba le lenyane, “Hobaneng?”Bophelo eare, “Kebatla houtloa pina ea lona e monate.”
Labososela lekhoaba le leholo.
Lare, “Ohhhh eea, ka’nete kena le pina eaka e monate.”“Ketla fofela fat’se, kelo binela Bophelo.”Lekhoaba le lenyane lare, “Seke oaba sethoto tjena oena.
Etla oja Bophelo.”
Lekhoaba le leholo, le lekhoaba le lenyane a lutse holima sefate.
Lekhoaba le leholo la nahana.
Bophelo entse e eme eona.
Lekhoaba le leholo lare, “ketla fofela fats’e ho Bophelo.”Labotsa lekhoaba le lenyane, “Hobaneng?”Lekhoaba le leholo lare, “Bophelo e batla hobona masiba aka amatle.
Ebatla hobona mahlo aka amatle amasehla.
Ebatla houtloa pina eaka a monate.”
Lekhoaba le leholo la fofela fats’e.
Bophelo ea lets’oara.
Ealeja lekhoaba le leholo.
Lekhoaba le lenyane la koata.
Lapotapota Bophelo lentse lefofa.
Lalla, “Aieee, Bophelo.
Ojele abuti oaka!”Bophelo ea seke ea mamela letho.
Eaea hae.
Lekhoaba le lenyane la esala morao.
Lare, “Bophelo, ojele abuti oaka.
Hotloha hona joale hoea hoile ketla o ruta motloang oa pula.”Ke kahona le letsating lena, o bonang makhoaba aja lintja tse shoeleng mebileng.
Joale, thuto ea pale ena ke hore: hlokomela batho ba o joetsang lintho tse monate, ho etsa hore o etse seo se batloang ke bona.
Ts'oene ene e lapile haholo.
Ea tsamaea ea ea motseng.
Ea leka ho batla leqheka.
Ea utsoa papa.
Tsaja 'moho.
Thabo le Neo baea sekolong.
Thabo a bona hore Neo o tsamaea butle.
Hang-hang aloha leqheka laho mots'osa.
Eaba Thabo a re, "Reseiloe ke nako.
Ah!
Jooeee!
Bona noha keeoo!"
"Etsa kapele,  etsa kapele!
Re balehe noha ena.
Matha kapele Neo!"
Eaba Thabo o ts'oara Neo ka letsoho o ea mohula.
Ba matha,  ba matha!
Haba fihla sekolong Thabo a re,  "Ke ne ke o ts'osa fela Neo.
Ene ese noha,  ene ele thupa fela.
Ha,  ha,  ha!"
Eaba Neo o ea ts'eha le bana ba bang,  bathabile haholo.
