Эй ми дёгби.
Эйду Ма, Па, Чина минди гэсэ балдичи
Чу улэн тэӈку - миӈги.
Бэгдидуи тэсими гучи улэлэ, тэде-ну?
Чина - ми андаи.
Ми школадиади дидюйвэни халачии
Ми муэ ана элбусии.
Томми ваннава гэлэйни, ми - гэлэсимби.
Хэмэ биу, ми сирихэмбэни уйвэ-дэ эди ундэ!Эмун... дюэр... илан... Дяпакаи!
Ми амта дякава нучикэндюэн дёдиадиани гадёи осини, Ма мимбивэ госолайни.
Ми мо мокчачими мутэи.
Пуйкуми мутэи.
Эйду хэм поктова сарии.
Ми кирадоаи Санжу балдини.
Нёани мимбивэ одоликачини, тотами-да ми аяктачии.
Пурэн амбан кэксэ-мэт би, сарби чавактаку... Унду эйвэ Санжучи.
Ми диасилби долбо чаогичи, ми тэй эринду акпангуи.
Хуйгу хисангоми отолини!
Кэксэ, инда, ниэчэн хуйгудии хисангойчи, си сариси?Инда агдайни осини, хуйгудии хархини.
Кэксэ аяктайни осини, хуйгуни синактани гадарам очиниТуй хисангойчи: "Кэксэ-мэт гандян".
Туй бини, кэксэ муэди ӈэлэпсини, нёани тул-тул сиӈмудии мэнэвэ силкойни.
