Abwo kare Omosacha oyomo narengeoo amo na mokaye.
Nigo babwate omwana oyomo bweka omoiseke nerieta riaye nigo arenge korokwa Nonkungu.
Nonkungu nigo arenge omuya ekieni naende abwate enkoro engiya.
Rituko erimo,  abaibori baye bakaamua komotoma gochia komenya na Ise moke orenge etachiri naende orenge korokwa Mtonyama.
Ng'ina Nonkungu akamoroseria esikati yabwate emengori,  ebibungo amo namaritati ande.
Naende akamoroseria rindere ri'ebigoti.
Korwaoo akamotoma agende oisemoke.
Nchera gakogenda akaumerana noroche.
Agatamboka oroche roria kagotacha amagena arengeoo.
Ase eng'umbu eria yende akaumerana nomoiseke oyomo obegete chiyanga amachanchabe.
"ing'ai ogochia" omoiseke oria akamoboria.
"Nigo inkogenda komotarera tata moke Mtonyama," Nokungu akamoiraneria.
Ero bono,  Mtonyama gose nainche tata moke,  nainche noo ngochia komokwania," omoiseke oria akamotebia.
Igo bakagenda bonsi bagotara amo."
Bataragenda egeka egetambe,  omoiseke oria akamotebia,  "esikati yao nengiya namaritati aye n'amaya mono.
Gaki ing'a inyeteme ndore gose komba ere buya."
Igo Nokungu akarusia esikati eria n'erindere riria abegete igoti akaaa omoiseke oria.
Ekero omoiseke oria arusia chianga chiaye chiarege amachanchabe nakobeka chiria chingiya chia'Nokungu,  Nokungu akarora buna nigo abwate ekemincha!
Nokungu akaondoka sana.
Akamanya buna omoiseke oria nigo arenge Eimbulu.
Bakagenderera norogendo rwabo.
"Gaki ing'a chiayanga chiane n'erindere riane," Nokungu agateba Gotatiga rende Eimbulu eria egateba tiga mbeke baka ase omote ooria."
Akaraga omote orenge egetunu igoro."
Ekero baigete ase omote oria,  Nonkungu agatebia Eimbulu eria,  "Gaki ing'a esikati yane amo n'erindere riane."
"Tiga aye mbibeke baka toike ase oroche ronde rore bosio bwaito,  Eimbulu eria ekamotebia.
Nonkungu akaba nobwoba obonge,  igo agancherana tu."
Omoerio bagaika ase oroche roria.
Naende Nokungu akaboria Eimbulu eria,  "Gaki ing'a chiayanga chiane n'erindered riane."
"Tiga aye mbeke baka ase enyomba eeria ase abakungu baria baikaransete,  Eimbulu eria ekamotebia.
Igo bakagenderera norogendo."
Ekero baigete ase enyomba eria,  Eimbulu eria ekamosuguma Nokungu ensemo na gwetang'ania bosio bwaye nagotebia abakungu baria baikaransete ase enyomba eria,  "Rigereria omoiseke oyo obegete chiyanga amachanchabe.
Ombwatirie rituko rigima.
Inyore nogwancha kwane nigo arenge kogenda antigane."
Nokungu agasoka na kooboa sana baka agatama agasoa orosana ime na kwebisa aroro.
Koruoo Eimbulu eria ekagenda nyomba mwa Isemoke Mtonyama nakomotebia,  "Ninche moigwa oo,  Nokungu.
Abaobori bane nigo bantoma komenya naye."
Mtonyama akaarigania omoiseke oria nyomba.
Ere nenka yaye bakaba abororo ase eimbulu eria.
Rakini Nokungu akarara rosana ime nakoria endagera y'esese.
Mambia yaye Nokungu akagenda mogondo,  akebisa ase chibando ime nagotera: "Gaki nche nachandekire,  nachandkire.
Ingatomwa na tata na mama ominto Kogenda komenya na tata moke Mtonyama.
Nchera ginkogenda nkaumera Eimbulu akaira esikati yane namaritati ane n'erindere riane.
"Gaki nche nachandekire.
Rituko erimo,  oyomo bw'abamura bamwabo Mtonyama ngoeta arenge getii ekero aigwete eriogi riria riogotera koria okuya.
Tamanyete ase ogetora kwarenge korwa korwa,  gotatiga ekero aigete nka agatebia Mtonyama amang'ana aria.
Abwo abwo,  Mtonyama akagenda mogondo.
Akaigwa ogotera koria akarigia baka akamonyora Nokungu.
Nokungu akamotebia bionsi biria biakorekanete,  buna eimbulu eria yairete eyanga yaye engiya,  nakomotebia abeke amachanchabe.
Mtonnyama akamoira ase enka yaye akamobisa ase enyomba yende eng'ao.
Mtonyama akamanya buna arenge gochia gokora erinde atege eimbulu eria anyebwate.
Mtonyama konyora oigure buna ekemincha k'ieimbulu nigo gianchete amabere naende tikegoetania mabere getaranywa nonya namake igo.
Igo agatebia abamura baye bareme engoro nakoyeichoria n'amabere amaruranu.
Erinde akabarangeria abaiseke bonsi bekenyoro basindane gocharoka.
Omoiseke oria obegete eyanga eria ya Nokungu namaritati amo n'erindere riaye akaoboa sana.
Tatagete gocharoka igoro yengoro eria yabwate amabere.
Namanyete buna ekemincha kiaye korang'a kiarenge okoba y'amabere aria.
Igo akagenda enyomba gete agasiba ekemincha keria ase omobere oye nengori bokong'u kabisa buna arenge konyara.
Koruoo akagenda akaba nabande gosindana.
Omoiseke oyomo korwa ase oyonde bagachaka gocharoka igoro yengoro eria.
Omoerio egeika engaki y'eimbulu eria gocharoka.
Agatema gocharoka igoro kabisa yengoro eria,  gotatiga ekemincha keria kiaye kegasiboka nakomongusa nse,  nse kabisa baka ase amabere aria amaruranu.
Buna riria eimbuluu eria egendererete kwerania ase amabere aria,  abamura baria bagakuneka engoro eria nakomokunekeria.
Noyio noro orenge omoerio bw'eimbulu eria.
Nokungu akamenya nomogoko na ise moke ase engaki etambe mono.
Noyio noro omoerio bw'omogano one.
Abwo kare kare ekero riroba riarenge rinyia, ebitunwa ebinge nigo biatubete ense eye buna oborangeti,  nemete emetambe nigo yabetete erioba.
Ase ense eye, engoro nere yabwate amache,  amatoereru, naende amakendu.
NSe yamache aya, ching'iti ibere inchiamenyete aroro.
Eyemo nigo yabwate emeringori emekong'u, neria yende nigo yarenge enke naende engusu.
Bono rituko erimo, embura enene egatwu.
Enkoba akabara mbaka nse yengoro eria yarenge namache.
Amache akabagana ase chingaki nke igo.
Ching'iti chiria chikarora riroba igoro yabo ribwate chirangi ao ao amo nemenyama yende yabwate amarionya.
Ekero amache aria airanete amo naende, ching'iti chiria tichichieti kweba obuya boria chiaroche igoro yabo.
"Titokegenderera kemenya ase egesunte eke iga namache aya amakendu goetani rero," ching'iti chiria chigetebia.
"Tiga togende igoro ase ense torore riroba riria.
"Inaki toramenye ase ense," eng'iti eria enke ekaboria.
"Ntonyare kouagura nechinda chiato?
Chinyoni chiria chikoiruruka tichigotosekerera kobera nse," mosani oye agateba.
"Ekiagera titokouagura, nigo naintwe torabe togotara!"
Ng'ora ng'ora hing'iti ciria chigachaka kweng'usororia.
Chire amo ang'e ang'e cigachaka goaka ontimbu gochia ase oborabu boria igoro.
Riria buna chigochia goika igoro y'amache aria,  egento kiogokumia gekaba.
Omoerio bw'emincha biabo bikabagana bikaba bibere – bikaba amagoro abwate ebiara.
Na korwa nse yemetwe yabo,  amaboko abere nebiara amo nenchinchara bikamera.
Korwa engaki eyio kogenderera bagatiga koba ching'iti, bono bakaba abanto, Omosacha nomokungu.
Riria buna bakwenakwerigereria,  baganchana.
"Togende tomenye ebitunwa iria igoro," omokungu oria agateba.
"Kera emaambia tonyare korora omogaso gokooroka naboigo konyora riberera riaye" Tonyare korenda obonyansi nemete yonsi pi.
Omosacha oria agateba.
"Na igo korosia abasani necinyoni chionsi ame nemenyama yonsi pi."
"Inchwo," omosacha oria omotang'ani.
"Nachire," omokungu oria omotang'ani akairaneria Naende bagatara amo gochia ase ense eria yabo enyia.
Selemeng' nigo anchete ebibusi.
Ebibusi nebinge bire mwaye.
Selemeng' nabwate ekebusi ekemo ekemwamu.
Ekebusi ekio nigo gekoria enyema enyinge.
Selemeng' nabwate ekebusi ekemo ekenoru.
Ekebusi ekio nigo gekori kera egento.
Ekebusi kiagatato kiaminyokire omote igoro.
Ekebusi ekio giakwamire omote igoro.
Selemeng' orinire omote igoro.
Okwamire omote igoro amo n'ekebusi kiagatato.
Ng'ina Selemeng' nkobakonyare goika korwa omote igoro.
Selemeng' nigo abwate ebibusi bibere ebioro.
Bikorara ase omobaso igoro rituko rigima.
Selemeng' nigo abwate ebibusi bitato.
Nigo bikobwata chimbeba chikoni botuko bokia.
Selemeng' nabwate esese eyemo.
Nigo ekerokua Lirafi.
Lirafi tebwati basania.
Nigo ebeete.
Ebibusi bia Selemeng' tibiancheti Lirafi.
Nigo bikoyeminyokia korwa nyomba.
Lirafi yatamire.
Selemeng' onyorire Lirafi nakoyereta inga.
Ebibusi biabeire.
Tibitageti korora Lirafi nainde.
Selemeng' ebibusi birenga abwate?
Nigo abwate ebibusi bitano nabitato.
Chisese nirenga Selemeng' abwate?
Nigo abwate esese eyemo.
Lirafi ng'aiere bono?
Ebibusi birenga obwate inka?
Chisese irenga obwate inka?
Igabwo kare kare banto tibamanyete kende.
Tibamanyete gosimeka endagera, gose gosona yanga, gose korosia ebinto korua ase chichuma.
Nonya nigo nyasaye orenge korokwa Nyame narengeoo gotatiga amenyete igoro ase rise naende nigo abwate obong'aini bwensi bwense.
Nigo agachete obong'aini obo ase enyongo.
Rituko erimo, Nyame akaamua koenana enyongo eria y'obong'aini gosia ase Anansi.
Kera engaki Anansi arigereretie enyongo eria, nigo arenge kweegeria egento ekeyia.
Nero nigo yare komorentera omogoko omonge.
Rakini Anansi nigo arenge omong'iti nokoba igo akarengereria, "Tiga nkache enyongo eye igoro y'omote omotaambe, ase onde bwensi atayenyore.
Erio nario ndanyore enyongo eye ebe eyane inche bweka!"
Akamina amakengo akarosia engori naboigo agasiba engori eria ase enyongo eria.
Koruoo agesiba engori eria ase ekeuno kiaye, erinde enyongo eria egasugunana bosio bwaye, erinde agachaka korina omote oria.
Rakini korina omote oria n'enyongo eria ekaba obokongu asengencho enyongo nigo yarenge konyakomotwomera amaru aye kera engaki.
Anansi agachaka kogechiwa mono nenyongo eria yarenge komoara, amo n'omoroso.
Engaki eye yonsi omwana bw'Anansi nigo akengerete korwa nse yomote oria, amorigereretie buna akorina.
Akamotebia, 'Naki yarenge koba bwororo kware korina omote oyio gosibete enyongo eyio ase omogongo oo ribaga ri'ekeuno?
Erio Anansi agatema gosiba enyongo eria yabwate obong'aini mogongo oye, akanyora buna nigo yarenge bwororo mono korina omote oria.
Eyio ekagera akairina omote oria mbaka igoro bwango sana.
Rakini agatenena nakorengereria, "Ninche bweka mbwenerete gotwara obong'aini bwensi, na igaa omwawa oyo one nigo ang'ainia kombua!"
Enyongo erai egaateka ebisanda ekaba ebiminyore ebinge nse yomote oria.
Nabo igo bono abanto besometie okorema, ogosona chiyanga n'ebinto bionsi abanto bamanyete rero.
Omopira.
Omopir' one.
Omopir' one  omobariri.
Omopir' one omonene omobariri.
Ngoaka.
Ngoaka ompir' one.
Ngoaka omopir 'one omobariri.
Ngoaka ompir' one bokongu.
Arari?
Nkai omopir' one ore?
Nkai bono omopir' one ore?
Ore igoro.
Ore igoro.
Ore igoro mono.
Ore igoro mono as'  amare.
Ore igoro as' amare.
Ore igoro y' omotienyi.
Osirire!
Abwo kare engo, Omoruoti bworosana akarekereria nagotire na rinde ninkwe.
Omoruoti bw'semi abwenererete gochora omorai orache magega yaye ekero akure.
Magega yekerengererio.
Omoruti agatoma abatomwa gochia orosana korangeria ching'iti chiosi gocha bwomoruoti.
Omoruoti naareganeti ekeragerio ekenene mono na eng'ana nere atagete kobamanyia.
Ase igo bakagende chinsanganio chiosi chiorosana.
Obotuko boria ching'iti chiosi chigasangererekana bw'omoruoti.
Chigatenga na gotera nomogoko omonene.
Ekero omotienyi omesete, Omoruoti Engo agacha na gotenena gatigati yabo.
Ching'iti chiosi chigakira kiri  na gotegerera omoruoti akuane.
Agakorora koigora omoyo agakwana, "Nabeire ginkorengereria ng'a chingangi chiaikire bwenererete gochora omoruti orache ekero nakure.
Ase eng'encho mbachete mwensi tinkonyara goteba oyo obwererete gati yaino mwesi.
Narorire, totuare erwanerero yogochora omoruoti."
Omoruoti Engo akaimokereria ritimo igoro agakwana, "Oyo orabe omotang'ania koruta ritimo  rire igoro nakobara goika ikomi ritimo ritarakuna inse, nabe omoruoti ekero nakure."
Buna Omoruoti Engo akorete gokwana, ching'iti chikaigwa eriogi rinene korwa magega yabo.
Chigaonchoka gochia magega chikarora Enchogu kegotara nechinguru gocha motwe.
Kegoteba, "Karwoa nchira ng'ete.
Ninche omonene bwenererete koba eruoti."
Enchogu ekaira ritimo nakoribeka ase ritina riaye.
Ekang'usa omotwe gochia magega ekaruta ritimo rire igoro.
"Rimo!
Kabere!
Gatato!
Obee!"
Enchogu ekarera.
Ritimo rikagwa inse kobara goika kane.
Enchogu ekaigwa obororo egachaka gotinera amagoro inse.
Omoruoti Engo akamotebia, "Nkwarenge neribaga riago."
Aseigo Enchogu ekagenda.
Magega yeenchogu kogenda, ching'iti chigachaka kogamba nomochengo gati yabo.
Nainde bagatabarwa ne'eriogi rinene korwa magega yabo.
Ebeche egacha kegoteba, "Karwa nchera yane.
Karwa nchera yane.
Niche kochia koba omoruoti.
ninche bwate ekeonwa ekenene.
Ninche omokong'u.
Nibwenererete koba omoruoti."
Ebeche ekeberereka gochia magega, egasamia ritimo, ekariruta gochia rire igoro.
"Rimo!
Kabere!
Gatato!
Kane!
Gatano!
Oh!"
egatuora.
Ritimo rikagwa inse goika kobara isanonemo.
Ekaigwa obororo.
Ekabea na koeruta ebuse embeo igoro.
Engo ekamotebia, "Beche okoruta nigo kware rimo rioka.
Ribaga riao riaerire."
Ebeche ekagenda.
Magega yaye ching'iti chigachaka goteba, "Ekerwanerero kiabeire egekong'u!
Enchogu enene yasinyirwe.
Ebeche ere chinguru mono yasinyirwe.
Erwano eye onde taiyo orabue!"
Chinsa echio bakaigwa eriogi korwa magega yabo.
Ekero barigereretie magega bagaichana keria baroche.
Bakarora Egana enene kegocha bosio.
Buna Egana yare gocha gegontengo, "Nabo nkonyara.
Nimanyete nabo nkonyara.
Nabo nkonyara."
Egana ekaira ritimo ekarisira gochia igoro.
Ekang'usa okoboko gochia igoro, ekaminyoka gochia bosio, egacharoka igoro, ekaruta ritimo gochia rire igoro.
"Rimo!
Kabere!
Gatato!
Kane!
Gatano!
Gatanorimo!
Gatanokabere!
Obee!"
Egana ekarera.
Ritimo rikagwa inse goika kobara gatano na gatato.
Egana ekabea.
Ekaigwa obororo ekang'ea goonchokanana, gekoemurukania na gotamereria amang'ana amange.
Korende Omoruoti Engo akamotebia, "Yaya, nigo okonyora ribaga erimo rioka."
Ase igo Egana ekagenda.
Ching'iti chinde chigaonchoka kogenda nka.
Buna chiachagete kogenda chikarora Engabi enke kegocha montwe.
Egatebe gekoechwaniachwania "Ganya, ganya.
Nainche tiga nteme.
Nabo ngonyara.
Tiga nteme."
Ekero ching'iti chinde chiaigwete amang'ana aye, chionsi chigachaka goseka.
Omoruoti Engo agacharoka igoro gagotwora nobororo, "Tiga!
Tagochecheria Engabi!
Ning'o ogoteba buna ebinto birakorwe neching'iti chinene tibigokorwa neching'iti chinke?
Onye Engabi getagete ribaga nigo ekoegwa ribaga buna ching'iti chinde.
Igo irana magega tiga Engabi erute ritimo."
Engabi egaekumba ase Omoruoti oye, egaonchoka ekabogoria ritimo ase omonwa oye.
Ekarisira, nechinguru chiaye chionsi naamauga aye amareu egachaka kominyoka.
Ekero yaigete gatigati, egatuma igoro mono.
Ekaeyana, ekabuatoka ritimo egatuora, "Gatano omente gatano ni ikomi."
Ritimo rikagwa inse.
Ching'iti chiosi chigakirakiri.
Chigasirerigwa.
Omoruoti Engo atateba, "Eee, Engabi!
Isano omente isano neenchera yogoika ikomi.
Chichera nechinyinge chiokobara goika ikomi."
Erwarenerero tiyarenge yokonyora eng'iti enene gose eyebuate chinguru kobua echinde.
Erwano eyarenge yokonyora eng'iti eng'aini kobua chionsi.
Naboigo Engabi yabete Enting'ana ekero Engo yakwete.
Eganchu ya moiseke ominto nigo ere enene asende.
Eswenta ya momura ominto neero nigo ere enene.
Omobuko one noro nigo ore omonene.
Korende tori monene mono.
Omochibi oyo omogotu nigo ore omoke asende.
Eye ne'ekobia ye edoli yane.
Chisogisi chiane nigo ching'isaine.
Koreinde erangi eng'ao!
Ebi ne'ebirato biane ebiyia.
Nigo bing'isaine buya.
Obokombe bwayenobweng'e.
Egesieri kiaye nigokiare ekieng'e.
Obororere bwayenigo bwareobweng'e.
Enyange yaye nigoyarenge enyeng'e.
Omonto oyoarenge omotambemono!
Akaroisia ekebagokiobokombeegetambe.
Akaroisia chiburemuchitambe chiegesieri.
Akaroisia oborereobotambe.
Akagora enyangeeimokerereteigoro.
Agaikaransaekerogo egetambeigoro.
Akarageraneuma etembe.
Agatiga enyombayaye agachiakomenya orosana.Akamenya ororoemiaka emenge.
Oyo nomogano bwomotugi nenasari yaye ye ching'iti chitakana.
Omotienyi bweekoromoni nigo orenge bwegasi enyinge ase omotugi na abakonyi baye ase enasari.
Mkite bwoomwaka oyomo nere otangete goika.
Nigo aigete korwa egari engotu ya machani.
Omotugi na abakonyi baye nigo barocherete Mkite amabeera.
Nigo are omoreu nainde abeete.
Mkite nigo anyorete chinguru ase obwango.
Agachaka kogosoria n'eching'iti chinde ase enasari.
Rituko rinde ria ekoromoni, erikobuta ekagwa ase enasari.
Omotugi na abakonyi baye bakaminyoka isiko.
Erikobuta ime nkiarenge ekererwa ki'enchogu kebisirie oborangeti.
Ndiwa orenge.
Nigo arenge bwaamatuko atano.
Omotugi akarageria ndiwa nechuba.
Entakana ya gatato omotienyi oyio Malea orenge.
Nigo aigete enasari korwa erori embariri ime.
Nigo abwate emetienyi etano n'emo.
Ekiobieria Malea akaba obosani na Enkare, eng'era ekerwa.
Bakagenda kerase bare amo.
Obotuko obomo kera oyomo agaturwa nogoika gwa Ambia.
Ambia nigo abwate nemetienyi etano.
Nigo arenge omorosu ase eng'encho yesabari etambe.
Ase eng'encho yebigoti biaye ebitambe, omotugi  akaimokereria echuba igoro korageria Ambia.
Chisare chindeu Abei na Moit chigaika gatigati ya omotienyi bwekoromoni.
Chingabi echio nigo konyora chiaiboirwe chinsa chinke igo konyora chietire.
Nigo chiarenge chindwaire mono.
Kera omonto nigo abeete ekero Abei akuete ewiki eyemo nyuma yogoika ase enasari.
Korende  omotugi na abakonyi baye bagakonya Moit.
Chitankana chiomoerio goika ase enasari omotienyi bweokoromoni nigo chiarenge Kebi, Kepi na Keji.
Chimanwa echio chiarenge chiaemekubio ebere korwa okoiborwa.
Nigo chire nchara mono ekero chiaigete.
Omotugi na abakonyi baye nigo baachetu ching'ti, nonya  nchiri chiburaburu.
Ekererwa ekeburaburu kobua bionsi nigo kiare korokwa Lobolia.
Lobolia nigo anchete  kobisa ebirore bia omotugi.
Abakonyi benasari nigo babwate omokia ase okorenda ebirerwa.
Nigo basemeretie buna rituko erimo chitankana nchinyare kwerenda chinyene.
Chinyare koirana gochia orosana.
Ewiki eria yaeta inanyora amarube amange mono.
Rituko ri'etichi rimo omonyagitari one nandikerete rirube gochia ase omwalimu one.
Thabisile nomorwaire.
Goika atigare nka.
Etichi kabere inkanyora rirube korwa ase abana b'ekelasi kiane.
Bwena bwango,  Thabisile!
Etichi gatato inkanyora rirube korwa ase omosani one.
Nigo nachorete ebicha eye okoba aye.
Ninche omwanchwa Dudu.
Etichi kane inkanyora rirube korwa ase mama ominto.
Kare, kare, abwo kare sana, Nyasaye Bwerioba igoro, nigo agachete emegano nakoyebungera ase esanduku yarosaeirie emete, aaria ase erioba igoro.
Abanto nse igaa ase ense tibabwate megano yokoorokeria na igo nigo bagechirie sana.
Tibarenge na mogoko.
Bakaboria Anansi, oronyambobe oronyambobe roria orongaini robakonye.
Anansi, akarosia eusi etaambe nakorina eusi eria yarenge konanta mbaka igoro o'nyasae.
“Ninyore emegano aria, gaki?” akaboria Nyasae Bwe'rioba.
Rakini Nyame akamosekerera kagoteba, “Obe, emegano eye nigo ere yerigori rinene.
Tokonyara koyeakanera aye, akanyambobe aka.”
“Nechibesa irenga emegano eye eragorwe?” Anansi akaboria.
“Goika ondetere emenyama etatu emiya naende emekari,” Nyame akamoiraneria, “echui eria ebwate amaino amoge buna amatimo, ekiarambe keria gekorasa abanto, ne'ng'iti eria ekomera abanto abagima.
Agaseka naende agaseka mbaka amaiso aye akarwa amariga.
Akarengereria buna emegano eria nigo yagachire buya mono.”
Igo anansi agaika ng'ora ng'ora ase eusi eria yarenge konantananta gochia nse ase ense.
Akarengereeria, akamanya koamua korosia omorebio oyo.
Akarema engoro etaambe, akayekuneka ne chinsaginsagi chiemete nobochabu bonde erinde anyare kobisa engoro eria, akamanya kogenda nka koria endagera yamarogoba.
Mambia yaye, amaene pi akanyora echui yagure engoro eria ime.
Obe gaki, tiga inkokonye, mosani one!
“Anansi agateba.” Rara inse igaiga ase ebite ebi erinde inyare gokongusa koru engoro eyio ime.“Korwa aroro Anansi agachaka gosiba echui eria neusi yaye amo nebite, nakomokurura mbaka igoro ase rire gochia komwoorokia Nyasae.
Rakini Nyame agaseka tu nakomoboria,”Ng'ai emenyama eria yende ere?
Igo Anansi akairana gocha nse naende gochia kobwata naende omonyama oria okabere.
Akarengereeereria no korosia omoroberio onde.
Akareta ekerandi geichire namache nakogenda mbaka ase omote oria ase ebiarambe biamenyete.
Agaitera amache aria make ase egesera kiabo.
Koruoo akabutora rigoma korwa ase ritoke nagwetuba omotwe oye, nakweimorera amache aria amatigari ase omobere oye.
Koruoo akarangeria ebiarambe biria, “inwe ebiarambe ebi!
Inchwo morore!
Embura yature!
Bwango bwango soa igaa ase ekerandi kiane kebakenge korwa ase embura.” Momanyete ebiarambe tibiancheti gotwerwa, igo bikairuruka bigasoa ekerandi keria kia Anansi ime.
Anansi bwango bwango agasiba omonua oria bwekerandi keria erinde ebiarambe biria tibibaisa gosoka nonya biarenge konyakorera.
Akabibogoria mbaka Igoro onyasaye gochia komworokia Nyasae.
Rakini Nyame akamoboria, “Ng'ai omonyama oria bwomoiso ore?” (bono akaba tarigoseka naende).
Igo naende Anansi agaika gochia ase ense.
Akarengeereria naende, rakini agasinywa korosia omoroberio.
Igo akamoboria omokungu oye, oyio omoete obong'aini obuuya.
Bonsi babere bakanyora ensagisagi engiiya enetu ne'megoye emekongu.
Ekero barenge ang'e noroche ase eng'iti yamenyete, bagachaka koamererania.
“Oronsaginsagi oro norotambe.” “Yaya, tirori rotambe!” “Ee norotambe!”
Ake igo, eng'iti eria egasoka na kobaboria ninki barenge koamererania.
“Nigo narenge koamererania namokane oyo,” Anansi agateba, “Okoba agoteba buna egete eke negetambe gokobua.
Rakini tinyancheraneti.” Ayio namaene inche nomotambe nde kobua egete ekio!
“eng'iti erai ekabatebia.” nche nomotamber mono!
Nigo inde omonene mono!
Beka ango egete ekio ang'e nainche monyare gopima!
Igo anansi agakora igo nagosiba eng'iti eria nomogoye oria erinde eng'iti eria enyare koramboka kabisa ase egete keria.
Ekero akorete gosiba eng'iti eria nemegoye eria, anansi akayebogoria akayeira mbaka igoro onyasae.
Abwo Nyame agancherana buna Anansi oakaneire egasi eria amotebetie.
Igo akagenda ase esanduku eria yabwate emegano, akayeigora, nakomoa Anansi emegano eria yonsi.
Anansi akayebogoria nomogoko bwensi gocha nse ase ense.
Akayenoga namokaye amo nemenyama nabanto bonsi pi.
Ekiagera gose emegano noyekonogwa tari eyokogacha ase chisanduku chiemete.
Enchogu eyemo nkogendere konywa amache.
Chisirori ibere nkonywa chire amache.
Ching'era isato nachirochwo chiachire konywa amache.
Ebisia bitano nechimbeche isanonemo ngotara chire gochia konywa amache.
Amagwari atano na abere kominyoka are gochia ase amache.
Ebioto bitano nabitato nechiswe isano goaka bire obari.
Endo eyemo nkorumere.
Nero nigo etagete konywa amache.
Ning'o oyioboete?
Echogu eyemo na endo eyemo konywa chire amache.
Selemeng' nigo anchete ebibusi.
Ebibusi nebinge bire mwaye.
Selemeng' nabwate ekebusi ekemo ekemwamu.
Ekebusi ekio nigo gekoria enyema enyinge.
Selemeng' nabwate ekebusi ekemo ekenoru.
Ekebusi ekio nigo gekori kera egento.
Ekebusi kiagatato kiaminyokire omote igoro.
Ekebusi ekio giakwamire omote igoro.
Selemeng' orinire omote igoro.
Okwamire omote igoro  amo n'ekebusi kiagatato.
Ng'ina Selemeng' nkobakonyare goika korwa omote igoro.
Selemeng' nigo abwate ebibusi bibere ebioro.
Bikorara ase omobaso igoro rituko rigima.
Selemeng' nigo abwate ebibusi bitato.
Nigo bikobwata chimbeba chikoni botuko bokia.
Selemeng' nabwate esese eyemo.
Nigo ekerokua Lirafi.
Lirafi tebwati basania.
Nigo ebeete.
Ebibusi bia Selemeng' tibiancheti Lirafi.
Nigo bikoyeminyokia korwa nyomba.
Lirafi yatamire.
Selemeng' onyorire Lirafi nakoyereta inga.
Ebibusi biabeire.
Tibitageti korora Lirafi nainde.
Selemeng' ebibusi birenga abwate?
Nigo abwate ebibusi bitano nabitato.
Chisese nirenga Selemeng' abwate?
Nigo abwate esese eyemo.
Lirafi ng'aiere bono?
Kare, kare, abwo kare sana, Nyasaye Bwerioba igoro, nigo agachete emegano nakoyebungera ase esanduku yarosaeirie emete, aaria ase erioba igoro.
Abanto nse igaa ase ense tibabwate megano yokoorokeria na igo nigo bagechirie sana.
Tibarenge na mogoko.
Bakaboria Anansi, oronyambobe oronyambobe roria orongaini robakonye.
Anansi, akarosia eusi etaambe nakorina eusi eria yarenge konanta mbaka igoro o'nyasae.
"Ninyore emegano aria, gaki?"
akaboria Nyasae Bwe'rioba.
Rakini Nyame akamosekerera kagoteba, "Obe,  emegano eye nigo ere yerigori rinene.
Tokonyara koyeakanera aye, akanyambobe aka."
"Nechibesa irenga emegano eye eragorwe?"
Anansi akaboria.
"Goika ondetere emenyama etatu emiya naende emekari," Nyame akamoiraneria, "Echui eria ebwate amaino amoge buna amatimo, ekiarambe keria gekorasa abanto, ne'ng'iti eria ekomera abanto abagima.
Agaseka naende agaseka mbaka amaiso aye akarwa amariga.
Akarengereria buna emegano eria nigo yagachire buya mono."
Igo anansi agaika ng'ora ng'ora ase eusi eria yarenge konantananta gochia nse ase ense.
Akarengereeria, akamanya koamua korosia omorebio oyo.
Akarema engoro etaambe,  akayekuneka ne chinsaginsagi chiemete nobochabu bonde erinde anyare kobisa engoro eria, akamanya kogenda nka koria endagera yamarogoba.
Mambia yaye, amaene pi akanyora echui yagure engoro eria ime.
Obe gaki, tiga inkokonye, mosani one!"
Anansi agateba.
"Rara inse igaiga ase ebite ebi erinde inyare gokongusa koru engoro eyio ime."
Korwa aroro Anansi agachaka gosiba echui eria neusi yaye amo nebite, nakomokurura mbaka igoro ase rire gochia komwoorokia Nyasae.
Rakini Nyame agaseka tu nakomoboria, "Ng'ai emenyama eria yende ere?"
Igo Anansi akairana gocha nse naende gochia kobwata naende omonyama oria okabere.
Akarengereeereria no korosia omoroberio onde.
Akareta ekerandi geichire namache nakogenda mbaka ase omote oria ase ebiarambe biamenyete.
Agaitera amache aria make ase egesera kiabo.
Koruoo akabutora rigoma korwa ase ritoke nagwetuba omotwe oye, nakweimorera amache aria amatigari ase omobere oye.
Koruoo akarangeria ebiarambe biria, "Inwe ebiarambe ebi!
Inchwo morore!
Embura yature!
Bwango bwango soa igaa ase ekerandi kiane kebakenge korwa ase embura."
Momanyete ebiarambe tibiancheti gotwerwa, igo bikairuruka bigasoa ekerandi keria kia Anansi ime.
Anansi bwango bwango agasiba omonua oria bwekerandi keria erinde ebiarambe biria tibibaisa gosoka nonya biarenge konyakorera.
Akabibogoria mbaka Igoro onyasaye gochia komworokia Nyasae.
Rakini Nyame akamoboria, "Ng'ai omonyama oria bwomoiso ore?"
Igo naende Anansi agaika gochia ase ense.
Akarengeereria naende,  rakini agasinywa korosia omoroberio.
Igo akamoboria omokungu oye, oyio omoete obong'aini obuuya.
Bonsi babere bakanyora ensagisagi engiiya enetu ne'megoye emekongu.
Ekero barenge ang'e noroche ase eng'iti yamenyete,  bagachaka koamererania.
"Oronsaginsagi oro norotambe."
"Yaya, tirori rotambe!
Ee norotambe!"
Ake igo, eng'iti eria egasoka na kobaboria ninki barenge koamererania.
"Nigo narenge koamererania namokane oyo, "Anansi agateba,  "Okoba agoteba buna egete eke negetambe gokobua.
Rakini tinyancheraneti."
Ayio namaene inche nomotambe nde kobua egete ekio!"
eng'iti erai ekabatebia.
"Nche nomotamber mono!
Nigo inde omonene mono!
Beka ango egete ekio ang'e nainche monyare gopima!"
Igo anansi agakora igo nagosiba eng'iti eria nomogoye oria erinde eng'iti eria enyare koramboka kabisa ase egete keria.
Ekero akorete gosiba eng'iti eria nemegoye eria, anansi akayebogoria akayeira mbaka igoro onyasae.
Abwo Nyame agancherana buna Anansi oakaneire egasi eria amotebetie.
Igo akagenda ase esanduku eria yabwate emegano, akayeigora, nakomoa Anansi emegano eria yonsi.
Anansi akayebogoria nomogoko bwensi gocha nse ase ense.
Akayenoga namokaye amo nemenyama nabanto bonsi pi.
Ekiagera gose emegano noyekonogwa tari eyokogacha ase chisanduku chiemete.
Abwo kare efamili yarengoo yamenyete nomogoko sana.
Tibarenge korwana nonde bwensi.
Nigo barenge gokonya abaibori babo nka sobo amo nase emegondo.
Rakini mbaganeirie kogenda ang'e nomorero.
Nigo baganeirie gokora chigasi chiabo botuko rioka.
Rakini oyomo bwa'bamura nigo aganetie sana kogenda ase omogaso.
Rituko erimo okagania kwaye gokaba okonene.
Bamura bamwabo bagachi komoonya.
Rakini tibanyareti,  bagaika gochererwa!
Akabera akaera ase omogaso omororo.
Abana baria ba amana bakaigwa bobe korora oyomwabo gakobera nakoera igo.
Nonya nigo begekong'ia bakarosia omoreberio.
Bakarenta amana aria aberete bayarosia akaba enyoni.
Bakaira enyoni eri yarenge momura omwabo baka ase egetunwa ekenene.
Nomogaso buna okiamogete,  ekairuruka gekonyagotera na gosirera ime yoborabu boria bwomogaso omambia.
Ekebusi kiane ng'ai kere?
Nyaro yegetanda kere?
Ekabati igoro kere?
Magega yekerogo kere?
Ng'aang'e nekegancha kere?
Egekabu ime kere?
Isiko yenyomba kere?
Eke igaa.
Sipho goes to town with his sister.
Mosubati omwabo akaba gakorigereria chianga ase chituka.
Osipho akarosa sana.
Osipho akarora egento gete ekemo keria anchete.
Ebikoroto mbire biarenge kooniwa.
Akabibeka kobitema bionsi pi.
Mosubati omwabo akamogorera ebikoroto bi'ogaka omopira.
Inaki bare nobwango iga kogenda nka?
Ase ebahati engiya agaika egetii ase chinsa chingiya!
Nigo abegete ebikoroto biria ebiyia agoreretwe.
Abwo kare omomura narenge ororo orenge korokwa Demane.
Nigo abwate esare yambwabo orenge korokwa Demazana.
Ekero abaibori babo bakwete nigo bachiete komenya na ise moke.
Korende nigo bachandetwe mono.
Nigo barenge goitwa nebiranya ebitambe,  naboigo bakaba bakoegwa erongori yoka naende rimo rioka kera rituko.
Igo bagatama.
Bakanyora ekerongo bakamenya ime.
Nigo baoboete mono ekiagera nigo barenge koigwa buna abanto mbare barenge koria abande.
Na abanto aba nigo bamenyete ase ebitunwa.
Igo bakarosia omorangu omokongu gokuneka egesoerio,  nechingoro ibere chioka ase ensemo eyemo yekerong keria erinde embeo noborabu binyare gosoa.
Demane akamoonya mosubati omwabo,  "Bera igaiga ase ekerongo eke erinde nche ing'ende koinda,  naende tobaisa koiyeka nyama ende yonsi.
Abanto baria bakoria abanto nigo banchete ogotioka kwe'nyama."
Kera emarorogoba Demane akaba gakorenta kende gionsi konyora aitire – buna egesusu amo neng'uko.
Kero arenge koirana,  nigo arenge gotera: "Demazana,  Demazana,  Omwana o mama,  ing'igorere ekerongo eke,  chinyoni nabo chirasoe.
Naende nigo kebwate chingoro ibere."
Demazane akarosa kobera ere bweka ase ekerongo keria kera rituko.
Igo rituko erimo,  ekero momura omwabo asogete isiko gochia koinda na gotega emenyama,  agasoka nere korora.
Akanyora oroche agasoa ime gochiesa,  na korina emete igoro.
Akaigwa buya koba isiko ye'kerongo keria.
"Oranyore," banto tibaiyo bakoria abande.
Gose onyore buna tata moke nigo arenge gototebia igo erinde tooboe.
Rituko riria riarenge kobwatia akaba omoremu mono gouta omorero erinde anyare koigwa riberera.
Gotatiga rende anyuotete ime yekerongo keria omorangu oria gosiekire – erio anyare koba tu ase omorembe.
"Ninde nobomaene buna kende tikeiyo kerakorekane ing'ise gosamba akanyama gake igo.
Nigo erabe buya koria endagera eiyekire."
Ekero momura omwabo airanete agatera buna yarenge ekawaida,  "Demazana,  Demazana,  Omwana o mama,  Igora ing'igorere ekerongo eke.
Ebinyoni nabo bigosoa.
Naende nigo kebwate chingoro ibere."
Akaigora omorangu oria erinde asoe.
Ekero aroche enyama eria eiyekire,  Demane akamoboria,  "Inaki gwakora iga otabwate omorero?"
"Nigo naanekera enyama eye ase omogaso isiko" Demazane akairaneria bwango.
Demane buna arosete tachia koamererania nere,  igo bagaikaransa nse koragera amo.
Rituko riria riarenge kobwatia,  agauta omorero naende nakoiyeka enyama yende.
Riria are ange' gokora koiyeka akaigwa ogotera isiko yegesieri kiabo,  "Demazana,  Demazana,  Omwana o mama,  Ing'igorere ekerongo eke.
Ebinyoni nabo bigosoa.
Naende nigo kebwate chingoro ibere."
Gotatiga riogi riria tiriarenge buna eria momura omwabo.
Demazana agateba: "Yaya,  aye tori oyominto,  riogi riao tiriri buna eriaye."
Akarema koba ime yekerongo keria.
Ake igo akaigwa naende omonto kagotera isiko yekerongo keria,  "Tiga insoe mosubati ominto."
Ing'igorere omwana ominto.
Omwana o mama,  Ing'igorere ekerongo eke.
Ebinyoni nabo bigosoa.
Naende nigo kebwate chingoro ibere."
Eriogi riria nigo riarenge buna eriamomura omwabo,  igo akamoigorera."
Omosacha oyomo omoneene omerete etukia omobere bwensi agaichora ekerongo keria ime.
Akamong'usa Demazane atarachi gotama.
Demazane akanyaro kobogoria ribu ike.
Riria buna abogoirie kogenda,  akanyakoruta ribu riria nchera kogenda.
Rituko riria egento gioka Demane anyarete gotega nekonu yenchinchoke – nigo ayebogoretie ime yegunia abwate mogongo oye.
Ekero airanete,  akanyora egesieri kegoire na mosubati omwabo taiyo.
Gotatiga rende aroche ribu risiareire nchera goeta gochia emete ime.
Akabwatia ribu riria nchera kogenda baka akarora omorero bosio bwaye.
Ang'e nomorero oria omosacha omoneene omerete etukia omobere bwensi naikaransete aroro negunia eneene kere ensemo.
Demane agatara mbaka as'are kagosogora buna oria oumiete.
"Gaki tata one,  nonkonye?
Naumiire okogoro kwane.
Inkonye amache yokonywa."
Omosacha oria akairaneria,  "Nigo indakoretere amache rioka ekero orang'eneki na kong'a oboene buna togokuna gunia yane."
akagacha egunia eria buuya nyomba mwaye.
Riria buna achire iga,  Demane akabutora engori yasibete egunia eria na mosubati omwabo agasoka.
Demane akairania egunia eria yaye yabwate chinchoke ribaga yeria yabwate mosubati omwabo nakoganya korora ninki kerabe.
Ekero omosacha oria airanete namache,  momura na mosubati baye bagacha nere.
Agatebia omosubati oye,  "Egento ekiya nkere ase egunia eria ere nyomba.
Genda!onyerente igaa!"
akaigora egunia eria ake igo korora ninki kiarenge ime yaye,  gotatiga chinchoke chiria chikamoroma okoboko.
Akarangeria kagoteba,  "Nigo gekoroma."
Agatebia momura omwabo "Genda omokonye korenta!"
Korende amachibu akaba boo naende.
"Tiga gonkora omochinga, ' akoga nagosoa nyomba ime.
Agasieka omorangu nagosibora egunia eria ere bweka.
Chinchoke chiria chigasoka chikamoroma omotwe,  emioro,  namaiso aye.
Agatuma tuma na gokura,  gatubetwe amaiso nechinchoke chiria."
Akaminyoka na kogwa nomotwe ime yamache,  omotwe oye okananta ase esike.
Agaonchokera omote orenge ang'e naende akanyora nekonu yechinchoke.
Korwa abuo ase engaki etambe,  Demane na Demazane bakaria oboke obwansu korwa ase ekonu eria.
Obokombe bwaye nobweng'e.
Egesieri kiaye nigo kiare ekieng'e.
Obororere bwaye nigo bware obweng'e.
Enyange yaye nigo yarenge enyeng'e.
Omonto oyo arenge omotambe mono!
Akaroisia  ekebago  kiobokombe egetambe.
Akaroisia chiburemu chitambe chiegesieri.
Akaroisia oborere obotambe.
Akagora enyange eimokererete igoro.
Agaikaransa ekerogo egetambe igoro.
Akaragera neuma etembe.
Agatiga enyomba yaye agachia komenya orosana.
Akamenya ororo emiaka emenge.
Ebibusi birenga?
Ebibusi esiro 0.
Ebibusi birenga?
Ekebusi ekemo 1.
Ebibusi birenga?
Ebibusi bibere 2.
Ebibusi birenga?
Ebibusi bitato 3.
Ebibusi birenga?
Ebibusi bine 4.
Ebibusi birenga?
Ebibusi bitano 5.
Ebibusi birenga?
Ebibusi bitano nakemo 6.
Ebibusi birenga?
Ebibusi bitano na bibere 7.
Ebibusi birenga?
Ebibusi bitano na bitato 8.
Ninki eke oroche?
Emanwa ekwamete omote igoro.
Nkogonkonya inde.
"Mama ngotuga tore emanwa eye?"
Ebibusi birenga?
Ebibusi bitano na bine 9.
Nigo riberera riarenge igoro sana omokubio oyomo omotienyi oikomi nakabere Kera omonto nigo arenge konya kwemurungania.
"Bontle na Mpho na Lerato, soka isiko mochiese" Mme agatotebia.
"Timbatageti igaa ase amagoro ane."
Togatama isiko korwa nyomba.
"Togende roche" Lerato agateba.
"Aroro ense nekendete ake" "Aba rende Nme konyora otokanirie titobaisa goaka ontimbu roche," Bontle agatoinyoria.
Ntori gochia goaka ontimbu," Lerato akairaneria.
"Nigo tu togochia gochiesa ase ekeiriri ang'e n'amache.
Gotatiga rende gose omanyete gochiese omochieso oria okorokwa "libeke" nigo obwate riberera rinyinge sana, nonya nekero ore nse y'emete ang'e naroche.
Ritang'ani kabisa tokarusia ebikoroto.
Nonya nigo tokagenderera koigwa riberera.
Koruoo tokarusia chisati nechisikati.
Rakini tokagenderera koigwa riberera.
Tokabeka amagoro aito roche gwekendia.
Koruoo togesiarera amache mobere.
Ake ake tokanyia namache emebere yonsi.
"Obe gaki!
Tiga toake ontimbu, Mpho agateba."
Nme takomanya.
Togaaka ontimbu naende togaaka baka tokeba chinsa.
Omogso ogachaka korimera nse, tokaigwa obokendu.
Ng'ai chiyanga chiato chire?
Togachirigia nse y'emete.
Tokarigia ime y'obonyansi.
Tokarigia kera ase.
Chiombe inchiarenge ang'e naroche, chiarenge korisia obonyansi bogwansa.
Bontle gochia korigereria igoro, "Imaria, rigereria eng'ombe eria!
Ninki keria kere monwa?"
"Nigo egatakuna rioga ribariri: Lerato akairaneria.
"Riria tari ioga ibariri," Mpho agatwora.
"Eria n'eshati yao," Tokarigereria eng'ombe yende.
Nigo yarenge gotakuna egento kende kere buruu.
"Eria nesikati yane, Bontle agakuura.
Tokairana inka tore n'echisuruari chioka, naende togotengechiwa.
Aba rende tari rioka okoba ense yarenge enkendu.
Rakini okoba ya keria giatoganyete inka.
"Nechiombe," tokarera.
"Chiombe chiaria chiyanga chiato" Gotatiga orengereretia Mme natwegenete?
Ake igo chinyonga chiato chikaba neriberera cikabarira.
Naende bono ekaba tari korwa ase omogaso bwoka.
Eke ne'ekebusi.
Eye ne'sese.
Ekebusi nesese bikorigereria korwa etirisa.
Bikorigereria korwa etirisa.
Nari erio Ekebusi nesese bikorora ekegwankwa!
Ekegwankwa ekio nigo keresitigamu.
Ekebusi nesese nigo bitagete kobuata ekegwankwa.
Ekebusi nesese biabwatirie ekegwankwa.
Biabwatirie ekegwankwa.
Ekebusi nesese bikobwatia ekegwankwa namagoro.
Bigotara magega ya ekegwankwa.
Korende ekegwankwa nigo kere bwango.
Ekegwankwa nigo kere bwango, esese neekebusi nigo bigotara ng'ora.
Nigo bire ng'ora mono.
Ekebusi nesese bikobwatia ekegwankwa neenyange.
Bikogendia magega yekegwankwa.
Korende ekegwankwa nigo kere bwango.
Ekegwankwa nigo kere bwango mono, ekebusi nesese nigo bire ng'ora.
Nigo bire ng'ora mono.
Ekebusi nesese bikobwatia ekegwankwa negari.
Bikogendi magega yeekegwankwa.
Korende ekegwankwa nigo kere bwango.
Ekegwankwa nigo kere bwango mono, Ekebusi Nesese nigo bire ng'ora.
Nigo bire ng'ora mono.
Ekebusi nesese bikobwati ekegwankwa nobwato.
Nigo bigoterema magega yekegwankwa.
Ekegwankwa nigo kere bwango.
Ekegwankwa nigo kere bwango mono, ekebusi nesese nigo bire ng'ora.
Nigo bire ng'ora mono.
Ekebusi nesese nigo bikobwatia ekegwankwa nendege.
Bikoiruruka magega yeekegwankwa.
Korende ekegwankwa nigo kere bwango.
Ekegwankwa nigo kere bwango mono, ekebusi nesese nigo bire ng'ora.
Nigo bire ng'ora mono.
Ekero ekio ekebusi nesese biatenena.
Biatenena  nagoikaransa.
Biakaransa inse yomote.
Biakaransa inse yomote omonene.
Ekero ekio...
Biarora ekegwankwa ekemo omote igoro.
Biarora ebigwankwa bibere omote igoro.
Biarora ebigwankwa bitato omote igoro.
Biarorire ebigwankwa emia eyemo!
Kwaeri Ekebusi.
Kwaeri Esese.
Kwaeri ebigwankwa.
.
Ase emiaka emenge,  egetunwa ki'Olokwango nigo giatenenete kegoseka gatigati y'eroro y'Akwere.
Korwa ase chimboto na ase ensemo yaye chinsoko ibere inchiarwete aroro nakoumerana korosia oroche oronene oromo.
Oroche oro,  nigo rwarenge korokwa Temu naende nigo rwarenge kominyoka rokweminamina ase eroro eria ya kwene.
Nigo rwarenge gokonya etugo yechiombe,  ching'ondi amo n'echimbori nakomenta nayio amo nechingabi chiorosana chiarenge ase ayio.
Ebinto nigo biarenge ebitoereru baka ekero Matata abete omoteneneri.
Akarua okoraa buna enchera erosigwe korwa igor yegetunwa keria mbaka nse erine anyore ase akorinera egetunwa nagweturungania gochio nse ng'ora igo.
Egetunwa keria ki'Olokwango gekagechigwa mono okoba yogosariwa koria gwechinderu chiaye,  gotatiga rende akaremereria.
Ekero Ki'Omokubio,  abana ba'Matata amo nabasani babo nigo barenge korina egetunwa keria gochiesa.
Nigo barenge kominyoka kera ase,  bakobuna emete nechinsaginsagi,  nagouta emerero barenge gotiga kegwoka.
Engaki egaeta,  Olokwango akagechiwa mono.
Ng'ora ng'ora ogoseka koria kwaye kogachaka gosira.
Chimboto chiria chiaye chigachaka gokea na gokea nobosio bwaye bogachaka konyira.
Omoerio ndoche chiria ibere chigasira.
Chingabi chiria chigatama ekiagera bonyansi botambe tibwarengeoo ase barenge gochiesera.
Ching'ondi amo n'echimbori chikarea nakorea mono.
Kera omonto akaigwa oboro boria egetunwa gio'Okwalango kiaigwete.
Abanto b'Akwere bakaamua buna goika babwenerete gokora egento gete.
Bakabwaterana nakomorusia Matata ase obogambi.
Ase ribaga riaria riaye bagachora Baraka abwo abwo orwete eamri buna kera omonto asimeke rioga ribe ekeinyorio kiamatuko aria yemechando.
Baraka n'abanto baye bakaba nemeyega yokogokia Okwalangu naboigo nakorentera Okwalangu emete ao ao buna chibakora,  emeringamu amo n'emesocho.
Onde taiyo bwancheretwe kogenda ase egetunwa keria naende,  nokoba yaigo obonyansi boria bokanyora ribaga kwama naende.
Ng'ora ng'ora ogiseka koria gw'Okwalangu gokairana nagokina mono amo n'echimboto chiaye naende chigakina.
Korwa ase chimboto chiria,  chinsoko chiria chikaminyoka naende.
Noroche roria rwarenge korokwa Temu rokairana anende.
Eroro ekaba naende machani nonya kobua buna yarenge kare.
Chingabi chigacha chikaria obonyansi naende chigogete.
"Ochi kare Baraka,  ochi kare Baraka!"
Abanto baria ba'Kwere bagatera.
"Ochi kare Olokwango!"
Baraka nabanto baye bagateba.
"Gaki tiga abana baito amo n'abana babo bagosike botambe bokongu!"
Oyo Azizi.
Azizi netoi yane.
Nigo mwanchete Azizi okoba agaseka botambe.
Ekero nabokire,  ngwesibia obosia.
Namanya komorenda Azizi.
Akero namonyorire Azizi nkomogwarosa etuki.
Ekero nkonyu echae ya mambi nkomorgeria Azizi.
Ekero nkoria ebitamutamo nigo nkoa Azizi ekemo.
Korende Azizi tari kori getamutamu kiaye.
Inche ngokumia naseki!
Ngotara risiko rionsi gochora amaoga.
Namoa Azizi rioga.
Korende tarigoteba,  "Mbuya mono."
Nigo nkomosibi Azizi oraba se mama ataransibi.
Nkoboi Azizi eyanga embariri ekiagera nyanchete erangi embariri.
Ekero ngochikorara,  nkomobeka Azizi nsemo yane.
Eke nekebusi.
Eye nesese.
Ekebusi ne'Esese nigo bitagete gochora.
Ekebusi ne'Esese nigo bitagete goaka erangi.
Ekebusi ne'Esese nigo bitagete koroisia ebirondoria.
Esese yang'ea.
Ekoira ekaramu nerisakara.
Risakara nigo rire esikweya.
Ritang'ani Esese yachora mochoro.
Mochoro noomobere bweekebusi.
Aya, nigo ere raisi!
Rende yachora eturayango igoro ya mochoro.
Chiturayango ibere namato yekebusi nainde yachora eturayango emwamu ime ya mochoro.
Eturayango emwamu nemioro yekebusi nainde yachora omositari igoro yemioro.
Bono yachora amaiso amo nebioge biekebusi.
Amaiso nebitone.
Ebioge nemesitari eyio ebere.
Aya, raisi igo!
Ekero ekio yachora omonwa bweekebusi.
Omonwa noomositari.
Nigo okororekana buna enuguta 'w' nainde yachora etuki yeekebusi.
Chituki isato ase okobee amo naisato ase okorio.
Omochoro oisirie koera.
Yachora amaboka na amagoro ye'ekebusi.
Ebiara netanania nainde yachora obosuguni bweekebusia.
Obosugunia noomositaria omotambe.
Omoerio yachora emecherere omobere bwekebusi nainde yagiaka erangi yeritunda.
Omochoro bwerire.
Aya, eyio ekogokia!
Bono neribaga ria Ekebusi.
Yaira ekaramu nerisangara.
Risangara nigo rireturayango.
Ritang'ani Ekebusi giachora omochoro.
Mochoro nomobere bwesese.
Aya, igo nari buya!
Nainde giachora emebwekano ebere ememwamu igoro ya mochoro.
Emebwekano eyio ememwamu na amato yesese nainde giachora omwetananio ime yamochoro.
Omwetananio oyio omomwamu nemioro yesese nainde giachoro omositari igoro yemioro.
Bono giachora amaiso nebioge biesese.
Amaiso nebitonebibere.
Ebioge nemesitari ebere.
Aya, eyio neng'ikeranio.
Nainde yachora omonwa bwesese.
Omonwa nomositari.
Omobwekanio bweenuguta 'w' nainde gioachora ebitone goetanana omonwa bwesese.
Bitato ase okobee na bitato ase okorio.
Omochoro oisire koera.
Giachora amaboko naamagoro yesese.
Amagoro naamaboko nemesitari nainde giachora ebiara biesese.
Ebiara nomoetananio nainde giachora ekemicha giesese.
Ekemicha nigo kebuekaine rioga.
Omoerio giachora emietananio ememwamu omobere bwesese igoro nainde giaka omobere erangi yamayaye.
Rende omochoro bwerire.
Aya!
Eke nekiogokumia!
Kwaeri kwaeri Ekebusi.
Kwaeri kwaeri ogochora gwekebusi.
Kwaeri kwaeri Esese.
Kwaeri kwaeri ogochora gwesese.
Kare sana, botuko mbwarengeoo ase ekenyoro kia Opio.
Abanto nigo barenge korara kobarosire nagokora egasi ekero babogete.
Rituko erimo Opio nigo arenge nomogoko omonene ekiagera nario ritang'ani riaye koinda ere bweka.
Opio akarangeria chisese chiaye nakogenda koinda nachirochio.
Ake igo chisese chiria chigachaka kominyokia engabi.
Opio agachibwatia.
Akaminyoka chinsa chinyinge.
Kera engaki aigwete orosire, nigo arenge gotimoka.
Erio naende ominyoka.
Chisese chiriachi kamosireria.
Amatuko amange agaeta, agaika ekenyoro ase abanto baikaransete isiko yechinyomba chaibo.
Akagenda ase enyomba eyemo nakoboria omonyene, "Nigo narenge koinda engabi egekaegetambe mbaka narosire.
Enagania gotimoka ake."
Omonyene enyomba egateba,  "Ikaransa nse igaa.
Naki nonywea amaru?"
Opio nigo arang'ete sana igo akanywa make.
Koruoo akagenda korara."
Ekero abogete, tanyareti korora.
Agatema komiamia amaiso aye na koramokia mara amange korende wapi.
Ake igo, agachaka korora omonto oria omonyene enyomba.
Akamotebia, "Ekwang'a egonto ekebe sana.
Tindi konyara korora buya."
Omonyene oria agateba, "Kende tikeiyo kebe naye.
Bono iga mbotuko.
Yaani tikwana komanya botuko?
Ekero omobaso okoera, obotuko nigo bogosoa.
Nigo tobwate chinsa ikomi na ibere chio'mobaso na ikomi na ibere chio'botuko.
Nigo togotimoka botuko negasi twakora mogaso.
Ng'ai omenyete,  timobwati botuko kenyero kiaino?"
Opio akababoria amaboria amange.
Agachaka gwancha amairanerio abo mono sana.
Agatiga korara naende.
Ere nomonyene bagakwana mbaka mambia.
Opio akagania koberaoo rituko rinde erinde anyare korora obotuko bonde.
Akarara mogaso.
Korende akaboka obotuko botaraika.
Akaboria omonyene oria amoorokie buna aranyare kobogoria obotuko boria gochia ekenyoro kiaye.
Ekiagera nigo aganetia abanto baye nabarabwo bamanye obotuko.
"Genda ase omogambi oito, nere oragotebie," omonyene oria akamotebia.
Omogambi oria akamotebia atare mbaka ekenyoro kiabo obotuko boria bwarenge kobwatia.
Tabaisa korigereria magega.
Ekiagera aise korigereria magega, nigo obotuko borasire.
Aise korigereria bosio bwaye, obotuko boria nigo bokomobwatia baka sobo.
Opio agakora buna atebetigwe.
Agachaka koirana ekenyoro kiaye emarogoba eria yarenge kobwatia.
Akagania korigereria magega.
Korende tarigerereti.
Akanya gosuka ang'e n'ekenyoro kiaye.
Ake ake agachaka korora ekenyoro kiaye nabasani baye.
Opio akaigwa obororo.
Agatebia abanyakenyoro tibabaisa kooboa.
Akabatebia, "Obotuko tibori bobe.
Koru bono ntonyare gotwara obotuko nomogaso.
Goika ing'irane naende inchie kwoyia obotuko naende."
Opio akairaneria, "Abasani bane, egesunte eke nigo gekorokwa obotuko.
Ekero omobaso ogochicha nigo togokora egasi nekero obotuko bogochicha, nigo torabe togotimoka na korara."
Naigo nabo obotuko bwaigete ase ekenyoro ki'Opiyo.
Kare kare richini rikungu ndiarenge ororo.
Korigotara rikanyora abaiseke abake nchera.
Rikababoria,  "Ning'o gati yaino bwanchire na'baibori baye bonsi?"
Omoiseke oyomo agateba, "Mama ominto nigo ang'anchete mono," n'oyonde agateba, "Tata ominto nigo ang'anchete mono," noyonde nere agateba, "Ning'anchire nabaibori bane bonsi."
Richini riria koruoo rikaboria omoiseke oria bwanchire n'abaibori baye bonsi amokonye komotweka chinko mogongo oye.
Omoiseke oria akabwatia richini riria.
Ekero bagendete ase engaki entambe, omoiseke oria akaboria richini riria, "Ing'ai chinko chire?"
Richini riria rikamoiraneria, "Nigaria ang'e n'emete eria!"
Ekero baigete ase emete eria, omoiseke oria akariboria naende, "Ing'ai chinko chiao chire?"
Richini riria riakamoiraneria, "Tari are korwa igaa!"
Kobagendererete kogenda, bakaumerana n'omosacha oyomo.
Omosacha oria akaboria richini riria ng'a, "Inaki omwana oyo oo akorokwa?"
Richini riria rikamoiraneria buna, "Nigo akorokwa Omobuko ogokwana."
The girl burst out singing: Tindi korokwa omobuko ogokwana; Erieta riane no'Kaamungei Obe!
Mama ominto oria inyan inyanchete.
Obe!
Tata oria inyanchete.
Obe!
Gaki egesanda keria kiane inkonywera amabere!
Ekero omosacha oria aigwete amang'ana y'ogotera koria, akamotoria nakomoirania ase abaibori baye.
Noo omogano one oererete abwo!
Abwo kare,  engoko ne'kebaki nigo bamenyete amo nomorembe nechinyoni chionsi pi.
Nigo barenge gokora ebinto biabo amo.
Rituko erimo,  enchara egacha ase ense.
Ekebaki kegatara are sana korigia endagera.
Gekairana kerosete sana.
"Goika kobe neng'encho ende engusu gotara."
ekebaki kegateba.
Ekero babogete korwa chitoro chingiya,  engoko ekaba nokogania okuya.
Egachaka koarigania amarionya yechinyoni chiria chionsi konyora chiakure.
"Tiga toyasone amo igoro yamarionya aya aito are mobere.
Nabo eyio eragere ogotara gwaito kobe okogusu."
Ekaba buna ekebaki keria nakio gioka kiabwate esindani yogosona,  igo kegatang'ana gochaka gwesonera amarionya mobere oye Ake igo gekanyara gotambururuka are nechimbaba ibere,  kegatiga engoko eria nse garia.
Engoko eria ekarosa gosona egatiga esindani eria igoro yekabati nakogenda riko koroseria abana baye endagera.
Rakini chinyoni chiria chinde konyora chiarorire ekabaki keria gekoiruruka are.
Chikaboria engoko echikonye n'esindani eria erinde chirosie chimbaba chiabo nachirochio.
Nabwo abwo chinyoni chiria chikairuruka igoro ase rire.
Ekero enyoni eria yomoiso yairanatie esindani eria yasabete,  engoko eria tiyarengeoo,  konyora yasokire ake.
Igo ebichuchu biengoko eria bikaira esindani eria bigachaka gochiesa nero.
Ekero biarosete nomochieso oria,  bigatiga esindani eria ase amaraba ime.
Emarogoba eyio,  ekebaki gekairana.
Gekaboria esindani eria erinde kenyare gosonerera amarionya konyora achakire korua ekero ki'orogendo rwaye.
Engoko eria ekarigererIa ekabati igoro.
Ekarigia chikoni,  isiko keorori,  gotatiga teyenyoreti sindani eria.
"Gaki ing'a rituko erimo rioka inkorigerie esindani," Engoko ekaebereria ekebaki.
Erinde onyare gosonerera amarionya ao nakonyara kaoiruruka korigia endagera yende.
"Ero bono nakoire rituko erimo rioka, "ekebaki kegateba.
"Inyore timokonyora sindani eyio,  goika ong'akane n'egechuchu kiao ekemo."
Ekero ekebaki giachete rituko rikobwatia,  gekanyora engoko eria kegendererete gokura nse ase omochanga okoba sindani tiyarenge kororekana ande.
Igo ekebaki kegaika nse bwango gekabogoria egechuch ekemo gekaira.
Korwa abwo nonya mbono,  ekebaki ekero kegoeta,  nigo gekonyora engoko kegokura nse korigia esindani eria yasirete.
Kera ekero omorengari bw'echimbaba chiekebaki ogoeta,  nigo engoko ekoagama ebichuchu biaye.
"Ama korwa ase aasioku na ase eroro."
Nabirobio biaraneria: "Titori bariri.
Tiga tominyoke."
Igabwo kare kare banto tibamanyete kende.
Tibamanyete gosimeka endagera, gose gosona yanga, gose korosia ebinto korua ase chichuma.
Nonya nigo nyasaye orenge korokwa Nyame narengeoo gotatiga amenyete igoro ase rise naende nigo abwate obong'aini bwensi bwense.
Nigo agachete obong'aini obo ase enyongo.
Rituko erimo, Nyame akaamua koenana enyongo eria y'obong'aini gosia ase Anansi.
Kera engaki Anansi arigereretie enyongo eria, nigo arenge kweegeria egento ekeyia.
Nero nigo yare komorentera omogoko omonge.
Rakini Anansi nigo arenge omong'iti nokoba igo akarengereria, "Tiga nkache enyongo eye igoro y'omote omotaambe, ase onde bwensi atayenyore.
Erio nario ndanyore enyongo eye ebe eyane inche bweka!"
Akamina amakengo akarosia engori naboigo agasiba engori eria ase enyongo eria.
Koruoo agesiba engori eria ase ekeuno kiaye,  erinde enyongo eria egasugunana bosio bwaye,  erinde agachaka korina omote oria.
Rakini korina omote oria n'enyongo eria ekaba obokongu asengencho enyongo nigo yarenge konyakomotwomera amaru aye kera engaki.
Anansi agachaka kogechiwa mono nenyongo eria yarenge komoara, amo n'omoroso.
Engaki eye yonsi omwana bw'Anansi nigo akengerete korwa nse yomote oria, amorigereretie buna akorina.
Erio Anansi agatema gosiba enyongo eria yabwate obong'aini mogongo oye, akanyora buna nigo yarenge bwororo mono korina omote oria.
Eyio ekagera akairina omote oria mbaka igoro bwango sana.
Rakini agatenena nakorengereria,  "Ninche bweka mbwenerete gotwara obong'aini bwensi, na igaa omwawa oyo one nigo ang'ainia kombua!"
Enyongo erai egaateka ebisanda ekaba ebiminyore ebinge nse yomote oria.
Nabo igo bono abanto besometie okorema, ogosona chiyanga n'ebinto bionsi abanto bamanyete rero.
Omogondo o'baba nigo orenge kororekana buya – nigo obwate amaemba, obori, n'emiogo.
Korende ekiya ase bionsi pi biria barengeoo namataoke Nonya baba obwate abana abange, nigo namanyete buna ninche anchete ase abachokoro baye bonsi.
Nigo anarete kondangeria gochia mwaye.
Naende ontebia obobisi bwaye bokeboke.
Nonya nigo obobisi obomo mbore atatagete gontebia: nabwo mboria bwa'se arenge gotoberia amatoke aye.
Rituko erimo inkarora egekabu ki'amakendo kebekire ase omogaso isiko mwa'baba.
Ekero namoboretie buna negiaki,  richibu nanyorete ndiria buna: "Ekio negekabu kiane kiogokorera ebikone" Ensemo y'egekabu keria amagoma y'eritoke narengeoo anarete gonchoreria kera rituko.
Inkarengereeria inkamanya komoboria,  "Amagoma aya nayaki?"
Richibu naende nanyorete ndiria buna,  "Aya na amagoma ane y'ogokorera ebikone."
Inkagoka rende korigereria magokoro, amagoma aria amo n'egekabu keria ki'amakendo.
Korende baba agantoma ing'ende komokorera egasi gete.
"Gaki, baba tiga indore buna okorosia."
"Tiga konyogerera omwana oyo,  kora buna ogotebigwa," agantebia kare buna oyobeete.
Inkaminyoka ebirundo ebinene gochia gokora egiatagete.
Ekero nairanete, inkanyora baba gainkaransete isiko riaye korende gekabu keria amd n'amagoma aria tibiarengeoo.
"Baba ing'ai kwaira egekabu keria,  ing'ai amagoma aria are, naende ing'ai."
Richibu nanyorete ndiria buna, "Noo bionsi bire ase ane yogokerera ebikone."
Inkaigwa bobe sana.
Amatuko abere agaeta, na baba agantoma inchie komwoyeria akanyimbo kaye agatereire korwa enyomba yaye y'okorara.
Yaani buna nasoete nyomba iga, inkaigwa rimisu ri'amatoke amatubo.
Ase erumu eria yaime, noo egekabu keria ki'ababa kiogokerera ebikone biaye kiarengegetubire buya n'oborangeti obonene obogotu.
Inkaimokereria oborangeti boria igoro ake igo nagotiokerera rimisu riria rigiya.
Eriogi ria'baba rigantaborora ekero andangeretie,  "Ninki ogokora imabwo?
Kora bwango ondetere enyimbo yane."
Inkairana bwango nenyimbo yaye.
"Ninki ogosekere?"
akamboria.
Okoboria gokagera inkainyora buna nigo naichanete ase okomanya koria ase abisete amatoke.
Rituko rikobwatia ekero baba achete minto gokwania mama, inkaminyoka gochia nyomba mwaye korigereria amatoke aria naende.
Inkanyore egesabo ekemo konyora giatobire.
Intatabora ritoke erimo nakobisa eyanga yane ime.
Inkakuneka egekabu keria naende nagosoka.
Ingaeta isuku nyuma yenyomba eria inkariria.
Nigo riarenge gwansa sana, ase obogima bwane konyora tindaria itoke rigwansa igo.
Rituko riria riarenge kobwatia, baba noo arenge mogondo oye akwaa ching'eni.
Inkechobanesia na korigereria amatoke aria.
Bono konyo ange onsi atobire.
Ingasinywa gotiga kobogoria make,  ingatabora amatoke ane.
Ingasonsogoria ng'oora gochia ase omorangu, inkaigwa baba kagokora isiko.
Inkanyara tu kobisa amatike aria eyanga yane ime nakomoetania gochia isiko.
Rituko riarenge kobwatia nigo riarenge rituko riechiro.
Nigo baba arenge koira amatike aye echiro koonia.
Tichieti koayerera kogenda mwaye ituko erio.
Korende tinyareti komoina ngaki tambe.
Emarogoba eyio ekero narangeretiwe na mama,  tata na magokoro, inkamanya ninki bandangereria.
Obotuko obwo ekero naraire, inkamanya tinkoirorera koiba naende, ebe korwa ase magokoro gose onde bwensi.
Ebibusi birenga?
Ebibusi esiro 0.
Ebibusi birenga?
Ekebusi ekemo 1.
Ebibusi birenga?
Ebibusi bibere 2.
Ebibusi birenga?
Ebibusi bitato 3.
Ebibusi birenga?
Ebibusi bine 4.
Ebibusi birenga?
Ebibusi bitano 5.
Ebibusi birenga?
Ebibusi bitanonakemo 6.
Ebibusi birenga?
Ebibusi bitano nabibere 7.
Ebibusi birenga?
Ebibusi bitano nabitato 8.
Ninki eke oroche?
Emanwa ekwameteomote igoro.
Nkogonkonya inde.
"Mama ngotugatore emanwa eye?"
Ebibusi birenga?
Ebibusi bitano nabine 9.
Oyo nomwalimu one.
Erieta naye Moraa.
Nigo ang'anchete mono.
Omwalimu Moraa agonsomia chinuguta.
Nabonkonyaa goteba a,  e,  i,  o,  u.
Omwalimu Moraa otosomine chirangi embariri,  buru,  machani,  na emwamu.
Chinsa chiokorara mobaso Omwalimu Moraa,  agototereria twarara.
Agotera ogotera okuya twarara.
Chumataro nigo agototebia igoro yabasacha bogokumia.
Tichi kabere,  Omwalimu Moraa otototebia igoro yabakungu bogokumia.
Tichi gataro ototebia igoro yogosomba.
Aramisi ototebia igoro y'oboremi.
Na ichuma,  Omwalimu Moraa ototebia totebe emegano yaito gochia ase abande.
Omwalimu ato monuya ase ense engima.
Gingokina,  ntaete koba buna Omwalimu Moraa.
Kare kare abaiseke batato bakagenda gotenya chinko.
Nigo riarenge rituko omogaso obarete mono igo bagaetera roche goaka ontimbu.
Bagachiesa na gosiarerana amache amo na goaka ontimbu amache ime.
Ake igo bakainyora buna konyora bwachakire koira.
Bakaayerera bwango koirana gochia nka.
Ekero barenge ang'e goika nka,  Nozibele agakuna ebigoti biaye.
Akanyora bwebire rindere riaye roche!
"Gaki toirane nainwe,  ing'iranesie!"
akabaebereria abasani baria baye.
Rakini abasani baria baye bagateba konyora bwairire goetania.
Igo Nozibele akairana bweka gochia ase oroche roria.
Akanyora rindere riria riaye nakoayerera koirana gochia nka.
Rakini agasira omosunte ime.
Egeka are iga akarora oborabu bokorwa ase enyomba gete.
Akaayerera gochia aroro nogokong'onta omorangu.
Ase omoichano oye,  esese ekaigora omorangu oria nakomoboria,  "Ninki otagete?"
"Gaki nasirire enchera naende nigo intagete ase yokorara," Nozibele agateba.
Inchwo soa,  gose inkorome," esese eria egateba.
Igo Nozibele agasoa enyomba ime."
Esese eria egateba,  "Indugere!"
"Rakini tinanya korugera esese naende," akairaneria.
"Ruga,  gose inkorome!"
esese eria egateba.
Igo nozibele akarugera esese eria endagera.
Naende esese eria egateba,  "Ing'arere egetanda eke!"
Nozibele akanyetebia,  "Rakini tinanya kwarera esese naende."
"Ara egetanda,  gose inkorome!"
esese eria egateba.
Igo Nozibele akara egetanda keria.
Kera rituko goika arenge korugera na kwabusera amo na gosiberia esese eria chiyanga.
Rituko erimo esese eria egateba,  "Rero nintagete gochia gotarera abasani bane.
Abusa enyomba,  ondugere endagera nagosibia ebinto biane intarairana."
Buna riria esese eria yachiete,  Nozibele akabutora chitukia isato korwa omotwe oye.
Akabeka etukia eyemo nse yegetanda,  eyemo magega y'omorangu,  n'eyemo ase orobago.
Koruoo agatama gochia nka sobo nekerundo ekenene.
Ekero esese eria yairanete,  akarigia Nozibele.
"Nozibele,  ng'ai ore?"
ekarangeria.
"Noo nde igaa nse yegetanda."
Etukia eria entang'ani egateba "Noo nde igaa magega yomorangu," etukia eria yakabere egateba.
"Noo nde igaa ase orobago," etukia eria yagatato egateba.
Abwo esese eria ekamanya buna nozibele nigo among'ainete.
Igo ekaminyoka nakogenda baka ekenyoro kiabo Nozibele.
Rakini abamura bamwabo Nozibele nigo banyeganyete nebiranya.
Esese eria egatama ekairana nakorua abwo tiyanya kororekana naende.
Eganchu ya moiseke ominto nigo ere enene asende.
Eswenta ya momura ominto neero nigo ere enene.
Omobuko one noro nigo ore omonene.
Korende tori monene mono.
Omochibi oyo omogotu nigo ore omoke asende.
Eye ne'ekobia ye edoli yane.
Chisogisi chiane nigo ching'isaine.
Koreinde erangi eng'ao!
Ebi ne'ebirato biane ebiyia.
Nigo bing'isaine buya.
Ase emiaka emenge,  egetunwa ki'Olokwango nigo giatenenete kegoseka gatigati y'eroro y'Akwere.
Korwa ase chimboto na ase ensemo yaye chinsoko ibere inchiarwete aroro nakoumerana korosia oroche oronene oromo.
Ebinto nigo biarenge ebitoereru baka ekero Matata abete omoteneneri.
Akarua okoraa buna enchera erosigwe korwa igor yegetunwa keria mbaka nse erine anyore ase akorinera egetunwa nagweturungania gochio nse ng'ora igo.
Ekero Ki'Omokubio,  abana ba'Matata amo nabasani babo nigo barenge korina egetunwa keria gochiesa.
Nigo barenge kominyoka kera ase,  bakobuna emete nechinsaginsagi,  nagouta emerero barenge gotiga kegwoka.
Chingabi chiria chigatama ekiagera bonyansi botambe tibwarengeoo ase barenge gochiesera.
Ching'ondi amo n'echimbori chikarea nakorea mono.
Kera omonto akaigwa oboro boria egetunwa gio'Okwalango kiaigwete.
Abanto b'Akwere bakaamua buna goika babwenerete gokora egento gete.
Bakabwaterana nakomorusia Matata ase obogambi.
Abanto b'Akwere bakaamua buna goika babwenerete gokora egento gete.
Bakabwaterana nakomorusia Matata ase obogambi.
Ase ribaga riaria riaye bagachora Baraka abwo abwo orwete eamri buna kera omonto asimeke rioga ribe ekeinyorio kiamatuko aria yemechando.
Baraka n'abanto baye bakaba nemeyega yokogokia Okwalangu naboigo nakorentera Okwalangu emete ao ao buna chibakora,  emeringamu amo n'emesocho.
Onde taiyo bwancheretwe kogenda ase egetunwa keria naende,  nokoba yaigo obonyansi boria bokanyora ribaga kwama naende.
Ng'ora ng'ora ogiseka koria gw'Okwalangu gokairana nagokina mono amo n'echimboto chiaye naende chigakina.
"Ochi kare Baraka,  ochi kare Baraka!"
Abanto baria ba'Kwere bagatera.
"Ochi kare Olokwango!"
Baraka nabanto baye bagateba.
"Gaki tiga abana baito amo n'abana babo bagosike botambe bokongu!"
Abwo kare omonto oyomo narengeoo orenge korokwa Goso.
Nigo arenge gosomeria abana nse yomote bwe ebirandi,  tari ase enyomba y'esukuru ime.
Emarogoba eyemo,  Paa,  egechure gekarina omote oria igoro koiba amatunda.
Gekanyegeria ekerandi ekemo gekagwa na gekamoaka Goso omotwe gekamoita.
Ekero abana bamonyorete omwalimu obo karaire inse akwete,  bakaigwa bobe sana.
Bakagania komanya ning'o omoitete Goso.
Igo bakabwatia embeo yarenge koigusa gochia bosongo maate.
"Naye kwaiyeria ekerandi kiamwaka omwalimu Goso.
Tikwabwanerete gokora igo."
Rakini embeo egateba,  "Inyore ndiri narenge koigusa bokongu kanga inateneniwa nenyasi eye y'esike."
Igo bakagenda ase enyasi eria y'esike.
"Igo naye gwatenenia embeo eria yagusa nakoiyeria ekerandi keria kiamoaka omwalimu oito Goso.
Tikwabwenerete gokora igo."
Rakini enyasi eria egateba,  "Inyore ndiri narenge omokongu igo,  naki rende embeba eranyare gonchokona na korosia engoro goetera ime yane."
Igo bakanyora embeba eria.
So they found the rat.
"Naye gwachokona enyasi y'esike mbaka yatenenia embeo eria yarenge kogusa gochia bosongo maate,  mbaka yaiyeria ekerandi kiamoaka omwalimu oito Goso.
Tikwabwenerete gokora igo."
Rakini embeba ekabatebia,  "Inyore ndiria narenge omokong'u igo kanga inariegwa n'ekemoni?"
Igo bakanyora ekemoni.
"Naye okoria embeba,  eria egochokona enyasi y'esike,  eria egotenenia embeo eria ekogusa gochia bosongo maate,  eria yagusa mbaka yaiyeria ekerandi kiamoaka omwalimu oito Goso.
Tikwabenerete gokora igo" Rakini ekemoni kegateba,  "Inyore ndiria narenge omokong'u igo kanga inasibwa nengori eye?"
Igo bakagenda mbakaase engori.
"Naye ogosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia bosongo maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Rakini engori eria egateba,  "Inyore ndiria inde nechinguru chinyinge igo kanga inabutorwa nomoyio?"
Igo bakarigia omoyio bakayonyora.
"Naye kwabutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia irianyi maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Rakini omoyio oria okabatebia,  "inyore ndiria inde nechinguru chinyinge igo kanga inasambetwe momorero?"
Igo bakarigia omorero nakoyonyora.
"Naye gwasambete omoyio oria okobutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia irianyi maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Rakini omorero okabatebia,  "Inyore ndiria narenge nechinguru chinyinge igo kanga inarimetiwe namache?"
Igo bakarigia amache aria bakayanyora.
"Naye kwarimetie omorero oria ogosamba omoyio oria okobutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia bosongo maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Amache aria akabatebia,  "Inyore ndiria imbwate chinguru chinyinge igo kanga inkonywegwa ande n'eng'ombe?"
Igo barigia eng'ombe eria nakoyenyora.
Naye kwanyete amache aria arimetie omorero oria ogosamba omoyio oria okobutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia irianyi maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Rakini eng'ombe eria ekabatebia,  "Inyore ndiria narenge nechinguru kanga inarometwe nengi?
Igo bakanyora engi eria.
Naye kwaromete eng'ombe eria ekonywa amache aria arimetie omorero oria ogosamba omoyio oria okobutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia irianyi maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Rakii engi eria ekabatebia, "Inyore ndiria inde omokongu igo kanga inkoriegwa ande negechure?
Igo bakanyora egechure keria gekorokwa Paa.
"Naye kwariete engi eria yaromete eng'ombe eria ekonywa amache aria arimetie omorero oria ogosamba omoyio oria okobutora engori eria egosiba ekemoni,  keria gekoria embeba,  eria egochokona enyasi y'esike,  eria egotenenia embeo eria ekogusa gochia irianyi maate,  eria yaiyeretie ekerandi keria kiamogwerete omwalimu oito Goso.
Tikwabwanerete gokora igo."
Paa,  egechure keria kegaichana komanyekana mbaka tikiaba na kende kegoteba.
Erio abana baria bagateba,  "Naye kwaiyeretie ekrandi keria kiagwerete omwalmu oito Goso.
Naye abwenerete koegwa egesusuro."
Yarenge ekemambi mono.
Nkaboka goetayarisha kogenda esukuru.
Buna narenge kobeka eyanga,  nkaeboria,  "naki nkoba ne yunifomu?"
Tata akangira esukuru.
Nkasoa na abana bande esukuru.
Yarenge rituko riane ritang'ani gochia esukuru.
Nkasoma ritangani rituko erio.
Omwarimu orenge kobwatia nigo akorokwa Mary.
Arenge omotambe.
Kingokina,  ntagete koba buna omwarimu oito.
Ng'anchete kogenda esukuru mono.
Kare, kare, abwo kare sana, Nyasaye Bwerioba igoro, nigo agachete emegano nakoyebungera ase esanduku yarosaeirie emete, aaria ase erioba igoro.
Abanto nse igaa ase ense tibabwate megano yokoorokeria na igo nigo bagechirie sana.
Tibarenge na mogoko.
Bakaboria Anansi, oronyambobe oronyambobe roria orongaini robakonye.
Anansi, akarosia eusi etaambe nakorina eusi eria yarenge konanta mbaka igoro o'nyasae.
“Ninyore emegano aria, gaki?” akaboria Nyasae Bwe'rioba.
Rakini Nyame akamosekerera kagoteba, “Obe, emegano eye nigo ere yerigori rinene.
Tokonyara koyeakanera aye, akanyambobe aka.”
“Nechibesa irenga emegano eye eragorwe?” Anansi akaboria.
“Goika ondetere emenyama etatu emiya naende emekari,” Nyame akamoiraneria, “echui eria ebwate amaino amoge buna amatimo, ekiarambe keria gekorasa abanto, ne'ng'iti eria ekomera abanto abagima.
Agaseka naende agaseka mbaka amaiso aye akarwa amariga.
Akarengereria buna emegano eria nigo yagachire buya mono.”
Igo anansi agaika ng'ora ng'ora ase eusi eria yarenge konantananta gochia nse ase ense.
Akarengereeria, akamanya koamua korosia omorebio oyo.
Akarema engoro etaambe, akayekuneka ne chinsaginsagi chiemete nobochabu bonde erinde anyare kobisa engoro eria, akamanya kogenda nka koria endagera yamarogoba.
Mambia yaye, amaene pi akanyora echui yagure engoro eria ime.
Obe gaki, tiga inkokonye, mosani one!
“Anansi agateba.” Rara inse igaiga ase ebite ebi erinde inyare gokongusa koru engoro eyio ime.“Korwa aroro Anansi agachaka gosiba echui eria neusi yaye amo nebite, nakomokurura mbaka igoro ase rire gochia komwoorokia Nyasae.
Rakini Nyame agaseka tu nakomoboria,”Ng'ai emenyama eria yende ere?
Igo Anansi akairana gocha nse naende gochia kobwata naende omonyama oria okabere.
Akarengereeereria no korosia omoroberio onde.
Akareta ekerandi geichire namache nakogenda mbaka ase omote oria ase ebiarambe biamenyete.
Agaitera amache aria make ase egesera kiabo.
Koruoo akabutora rigoma korwa ase ritoke nagwetuba omotwe oye, nakweimorera amache aria amatigari ase omobere oye.
Koruoo akarangeria ebiarambe biria, “inwe ebiarambe ebi!
Inchwo morore!
Embura yature!
Bwango bwango soa igaa ase ekerandi kiane kebakenge korwa ase embura.” Momanyete ebiarambe tibiancheti gotwerwa, igo bikairuruka bigasoa ekerandi keria kia Anansi ime.
Anansi bwango bwango agasiba omonua oria bwekerandi keria erinde ebiarambe biria tibibaisa gosoka nonya biarenge konyakorera.
Akabibogoria mbaka Igoro onyasaye gochia komworokia Nyasae.
Rakini Nyame akamoboria, “Ng'ai omonyama oria bwomoiso ore?” (bono akaba tarigoseka naende).
Igo naende Anansi agaika gochia ase ense.
Akarengeereria naende, rakini agasinywa korosia omoroberio.
Igo akamoboria omokungu oye, oyio omoete obong'aini obuuya.
Bonsi babere bakanyora ensagisagi engiiya enetu ne'megoye emekongu.
Ekero barenge ang'e noroche ase eng'iti yamenyete, bagachaka koamererania.
“Oronsaginsagi oro norotambe.” “Yaya, tirori rotambe!” “Ee norotambe!”
Ake igo, eng'iti eria egasoka na kobaboria ninki barenge koamererania.
“Nigo narenge koamererania namokane oyo,” Anansi agateba, “Okoba agoteba buna egete eke negetambe gokobua.
Rakini tinyancheraneti.” Ayio namaene inche nomotambe nde kobua egete ekio!
“eng'iti erai ekabatebia.” nche nomotamber mono!
Nigo inde omonene mono!
Beka ango egete ekio ang'e nainche monyare gopima!
Igo anansi agakora igo nagosiba eng'iti eria nomogoye oria erinde eng'iti eria enyare koramboka kabisa ase egete keria.
Ekero akorete gosiba eng'iti eria nemegoye eria, anansi akayebogoria akayeira mbaka igoro onyasae.
Abwo Nyame agancherana buna Anansi oakaneire egasi eria amotebetie.
Igo akagenda ase esanduku eria yabwate emegano, akayeigora, nakomoa Anansi emegano eria yonsi.
Anansi akayebogoria nomogoko bwensi gocha nse ase ense.
Akayenoga namokaye amo nemenyama nabanto bonsi pi.
Ekiagera gose emegano noyekonogwa tari eyokogacha ase chisanduku chiemete.
