Niki itu ni mbuluu?
Ti indi yonthe yithiawa mbuluu, kana?
Niki matu ni kisunzuni?
Maithiawa me kisunzuni mavinda onthe.
Kana?
Niki maiu ni ilaa ya muuti?
Maiu meu mélangi wa ilaa ya muuti.Maiu methi me langi wa kusunzuni.
Niki myavuli ni nziu?
Myavuli yonthe ti nziu.
Niki nthakame ni ndune?
Ve kindu nthakameni kila kimitwikithasya ndune.
Niki munyu ni mweu?Ndyisi.
Niki mwana ukuia?
Nikwathya ena nzaa.
Niki kivisi ni kithatu?
Nikwatya kina mea ma ithe.
Niki kelitu ni katanu?
Kena ilinda yeu.
Niki mutumia mukuu ukutheka?
Nusomie kindu kya uthekya.
Niki mundu muka ukukenyeesya itheka?
Niki mundu muka ukukenyeesya itheka?
Mundu muka ew'a ata?
Nikwatya ewa nzoni.
Lia nai na ukuu wa miaka itano, mwenduuu wakwa niwanengie muthinzio wai wa kakiti kaina syumwa itatu.
Muthenya ula mwenduu waetie katikiti musyi nai na utanu mwingi muno.
Nineesi nina munyanyawa.
Ila namwiie nthi, mwenduu niwavindukie na angulya, "Umwita isyitwa yiva?"
Nasisya kakiti kakwa nanasya, "Koko."
Mwenduu ni wasengie.
Niwakulilye, "Wamwita Koko niki?"
Nasya, "Nikwithiwa avwaa ta Cocoa."
Ni nakulilye mwenduu kana Koko asyaitwe eweke.
Mwenduu asya kana ve kakiti kangi kavwaa Koko.
Ninaendie kwona mwanainya wa Koko.
Ila Koko wonie mwanainya niwatanie muno.
Nimatinanisye syongo tameuneena.
Ninakulilye mwenduu kana nai ndonya kwia Koko na mwana inya.
"Niwo," asya.
Ateo nomuvaka umasuvie muno.
Kwou kila wioo ninathaukaa 'na ngututwaa twakaukithey mwii.
Myei mivuthu yathela mwanainya maneneva,  makwata vinya na uima wa mwii.
Mai manene wethia nditonya umasuvia ninyova.
Ninakulilye mwenduu ose mwana inya wa Koko.
Ateo ila Koko watiiwe e weka aina kimako muno.
Neewa tawangulasya, "Niki wikie uu?"
Aeka kuthauka.
Mavinda amwe alea kutembea nakwa.
Kwi mavinda waisaa liu munini.
Ninamakie.
Ninakulilye, "Ndonya kwika ata kuteethesya Koko?"
Itina wa kyuio, Koko na mwanainya masungia vu mbee wakwa mena utanu.
Nai na utanu mwingi ndyesi ngethya uu na kithui mbee Koko kana mwenduu.
Nineesi Koko nukuseuva nundu mwanainya niwasyokie.
Tukasembelaa miundani ingi!
Ivinda ya tene, tene vyu, vee mbuavui weetawa Anansi.
Kiveti kya Anansi kyai muui museo.
Ateo kila ivinda, Anansi niwendaa weuni kusamasama liu ula andu utuini mayauaa vamwe na misyi yoo.
Muthenya umwe avitila kwa Mbaluku.
Kavaluku ai munyanyae.
"Ve mboka mbisuni," Anansi aneena ewite muyo.
"Syinamba kuvya," Kavaluku amutavya Anansi.
"Ateo nisyuvya mituki, eteela tuye vamwe."
"Nindonya kwendeew'a ateo nina syindu ngwika," Anansi asya na mituki.
Ukethia etelile ethiwa aneewa wia eke ni Kavaluku.
"Ninisi," Anansi aweta.
"Ningwaka ulwalui.
Ningwovea ulwalui umwe kuuni kwakwa na ungi mbisuni yake.
Liu wavya kusya ulwalui umwe na ninguka nzembete!"
Mbaluku oona uu ni useo na awika."
"Ningwiw'a mboso syunyunga," Anansi aneena atembeete.
"Mboso syina muyo, syi mbisuni syuvya.
Uka tuye mboso situ," makuli mamutavya.
"Syangiie kuvya.
Nindonya kwendeew'a Tata nguli," Anansi asya.
Na ingi asya ni ukuseuvya ulwalui na oveye umwe kuuni na uungi wovewe mbisuni nene ya mboso.
Tata Nguli niwoonie kana uu wai useo na awika.
"Niwa makwasi mainyunga," Anansi aneena ena muyo atembeete.
"Makwasi na uki wa nzuki, ningwisilya."
"Anansi, mbisu yakwa yusuite makwasi na uki wa nzuki!
Uka tuisanie," munyanyae kithangaite amwita.
"Nonendeewe."
Anansi na ingi asya nukuseuvya ulwalui na umwe wovewe kuuni kwake na muthia ungi wovew'e mbisuni ya makwasi.
Munyanyae kithangaiti oona uu ni useo na eeka w'o.
Ivinda ila Anansi wavikie usini aina ulwalui wovewe mau make nyanya.
"Uu ni undu u useo," Anansi aiya ena muyo.
"Ndyisi ni mbisu yau ikuvya mbee."
O saa isu Anansi eewa ulwalui umwe wakitwa.
"Oo,"  Anansi atumua,  "Usu ni ulwalui ula wovewe mbisuni ya mboka sya mbaluku."
Ew'a ulwalui ungi.
Na ungi.
Anansi akuswa kundu kutatu ivinda yimwe.
"Auaa," Anansi atumua ila wewie ulwalui wa kana wakuswa.
Osaa isu eewa ulwalui wa kataano wakuswa.
Na wathanthatu.
Na wa muonza.
Anansi akuswa ngali ii na iya, kila umwe aikusya.
Maau make makuswaa nginya mathekeva na mathekeva.
Anansi avingilita alika kiwuni.
Ila molwalui oonthe matwaiswe ni kiwu, asyoka yingi akwiwa woo ngukani.
"Ai, ai, ai, ai," Anansi avevuuka, "Nikwatya uu ndwii undu useo, ona vanini."
Kuvikia umunthi mbuavui Anansi ethiwa na maau nyanya matheke muno.
Na muthenya usu ndaakwata liu ona umwe.
Tene tene vyũ kwaĩ mũndũ ũmwe ngya na mũka wake.
Maĩna kana kamwe ka kelĩtu ketawa Nokũngũ.
Nokũngũ aĩ mwanake na mũthingu.
Asyai make nĩmamwendete mũno.
Mũthenya ũmwe asyai make nĩmavangie kũmũtwaa kwa naũme wake mũthui wetawa Mũtonyama.
Inya nĩwamũseũvĩsye kĩsikati kĩseo kĩna malaa na ivungo na wanyũa.
Nĩwamũseũvĩsye ĩsoa ya wanyũa na ĩndĩ amũtũma ndũanĩ ya naũme.
Aendete Nokũngũ nĩwethĩie kalũsĩ na akakĩla akinyangĩte mavia.
Mũingo Nokũngũ nĩwakomanie na kelĩtu kanini kekĩte ilai.
Kelĩtu nĩkamũkũlilye, "Wendete kũ?"
"Nendete kũkethya mama Mũtonyama," Nokũngũ nĩwasũngĩie.
"Onakwa Mũtonyama nĩ mama na nendete kũmũkethya," kelĩtu nĩkaisye.
Kwou nĩmatembeie vamwe.
Mendanga vanini kelĩtu nĩkaisye, "Kĩsikati kyaku nĩkĩseo mũno na ĩsoa yaku nĩyanake, vatonyeka nenge nele."
Nokũngũ nĩwaumisye kĩsikati na ĩsoa yake na anenge kala kelĩtu.
Ĩla kelĩtu kau kaumisye ilai syako nakekĩa ngũa sya Nokũngũ.
Nokũngũ nĩwonie kelĩtu kena mwĩthe!
Nokũngũ nĩwew'ie w'ĩa nũndũ nĩwamanyie kelĩtu kau nĩyalyũka.
Nĩmatembeangie vamwe na Nokũngũ asya,  "Ndũngĩe kĩsikati kyakwa na ĩsoa yakwa."
Ĩndĩ yalyũka nĩyaisye, "Eka nĩkĩange nginya tũvike mũtĩnĩ ũya."
Nĩyaolotile mũtĩ wĩ kĩĩmanĩ.
Ĩla mavikĩĩe mũtĩ ũsu, Nokũngũ nĩwaisye, "Ndũngĩe kĩsikati kyakwa na ĩsoa yakwa."
"Mbekee tu nĩkĩange nginya tũvike kalũsĩnĩ kala katĩe," yalyũka nĩyaisye.
Nokũngũ nĩwetĩkĩlile nũndũ nĩwakĩaa.
Nĩmavikie kala kalũsĩnĩ na Nokũngũ eea yalyũka,  "Vatonyeka ndũngĩe kĩsikati kyakwa na ĩsoa yakwa."
"Mbekee tu nĩkĩange nginya tũvike kanyũmbanĩ kaala vala iveti isu syile nthĩ," yalyũka nĩyaisye.
Kwou nĩmaendie na mbee.
Ĩla mavikie kanyũmbanĩ yalyuka nĩyalutile Nokũngũ ĩtina na yeya iveti ila syaile vau, "Syisyai kelĩtu kaa kekĩte ilai.
Kambatĩe mũthenya mũima na nenda kasyoke."
Nokũngũ nĩwakwatiwe ni nzoni na asemba evitha kyũũnĩ.
Yalyũka nĩyendie nyũmbanĩ ya Mũtonyama na yamwĩa, "Ninyie mwĩvau Nokũngũ.
Asyai makwa mambĩie nũke kwĩkala naku."
Mũtonyama nĩwathokisye mwĩĩtu ũsu na andũ make mekala nesa na ũthingu na ĩla yalyuka.
Ĩndĩ Nokũngũ ekalaa kyũũnĩ na kũya lĩu wa ngitĩ.
Kwi mũthenya Nokũngũ endaa mũũndanĩ akwĩvitha mbembanĩ na akw'ina: Thĩna atĩ thĩna nyie.
Natũmiwe nĩ tata na inya nũke kwĩkala na mama Mũtonyama.
Nzĩanĩ nakomanie na yalyũka na yoosa kĩsikati kyakwa na ĩsoa yakwa.
Thĩna atĩ thĩna nyie.
Mũthenya ũmwe mwanainyaa Mũtonyama ũmwe akĩtembea mĩundanĩ nĩwew'ie wathi ũsu mũseo na wa tei.
Ndamanya vala wathi ũsu waumaa ĩndĩ avika mũsyĩ nĩwatavisye Mũtonyama ndeto sya wathi ũsu.
Mũtonyama ew'a ũu nĩwendie mũũndanĩ na mĩtũkĩ.
Nĩwew'ie ũla wathi na amanza Nokũngũ mũvaka amwona.
Nokũngũ nĩwamũtavisye ũndũ kwekĩkie, ũndũ yalyũka yamũvenie ngũa syake nzeo na yatumwa ekĩa ilai.
Mũtonyama nĩwamwosie na athi nake kwake nake na amũvitha nyũmba nzĩnĩ.
Mũtonyama nĩwesĩ ũndũ ũkũkwatya yalyũka.
Mũtonyama nĩwew'ĩte kana mwĩthe wa yalyũka nĩwendete ĩia na ndwamba kũtia ĩia ũtanywĩte ĩmwe.
Kwou nĩwatavisye aũme make masimbe ĩima ĩnene na makwĩyusũsya na ĩia ĩwaatu.
Nĩwetie eĩtu onthe ma ndũa moke masindane kũtwĩla.
Mwĩĩtu ũla wekĩĩte ngũa sya Nokũngũ nĩwakwatiwe nĩ kĩthikii.
Ndendaa kũtwĩla ĩũlũ wa ĩla ĩima nũndũ nĩwesĩ mwĩthe wake ũkew'a waũni wa ĩia.
Kwou nĩwalikile nyũmba na oveanĩsya mwĩthe na mwĩĩ wake alũmya ũndũ vatonyeka.
Na ĩndĩ nĩwendie kũlikana na eĩtu ala angĩ.
Eĩtu nĩmanzie kũtwĩla ĩũlũ wa ĩima ũmwe ĩtina wa ũngĩ.
Ĩla ĩvinda ya yalyũka yavikie nĩyatatie kũtwĩla ĩla ĩima ĩndĩ mwĩthe wayo nĩwathalĩkile waĩkusya, waĩkusya, waĩkusya, mũvaka ĩla ĩianĩ ĩwatu.
Yalyũka yendee na kwilita ĩianĩ ĩsu ĩwatu aũme nĩmosũisye ĩima na kĩthangathĩ na mathika yalyũka.
Na ũsu nĩw'o waĩ mũthya wa yalyũka.
Ĩndĩ Nokũngũ nĩwekalile nesa na naũme kwa kĩlungu kĩasa.
Ngewa yathelela vau.
Ilinda yii ni yaasa.
Vulana ii ni nene.
Muvuko uu ni munene.
Musivi uu.
Ngovia ii ni nini.
Sokisi ni nguvi.
Na syaatu ii ni nzau.
Syaania nesa.
Tene tene vyuũ ĩla nthĩ aaĩ nzaũ syĩĩma nene syakunĩkĩlĩtye nthĩ ta ĩvula, na mĩtĩ ndaasa yavikaa matunĩ.
Ĩũlũ wa nthĩ ĩno kwaĩ ndia ya kĩw'ũ ngilu na nthithu.
Nthĩnĩ wa ndia ĩsu kwaĩ nzoka ilĩ.
Nzoka ĩmwe yelinganĩtye ĩlaa ĩthungu na ĩlũmu, na nzoka ĩĩngĩ yaĩ nini na ndaĩna vinya.
Mũthenya ũmwe nĩkwethĩiwe na kĩtundumo kĩnene.
Ũtisi nĩwamulikile ndia ĩsu mbaka nthĩ.
Kĩw'ũ nĩkyatanĩĩsye kwa ĩvinda ĩnini.
Nzoka nĩsyonie nthĩ ĩũlũ wasyo ĩna malangi maingĩ na myũmbĩle mbingĩ na syũmbe syĩ mavw'ĩa.
Ĩla kĩw'ũ kyavinganie ĩngĩ nzoka isu syĩaũlwa nĩ wanake ũla sionie.
Nzoka isu nĩsyanenanisye ĩkyasya, "Twĩamba kwĩkala ndianĩ ĩĩ nduku na nthithu.
Tũthi ĩũlũ tũkoone nthĩ ĩsu."
Nzoka ĩla nini nĩyakũlilye, "Tũkekala ata ĩũlũ wa nthĩ?
Tũkendaa tũkungĩte na mavu?"
Munyanyae nĩwasũngĩie asya, "Nyunyi sya yayaya syĩĩtũtheka nũndũ wa kũthi kavola.
Tũĩkakunga, tũkatembea."
Nzoka nĩsyelingũlanilye na syĩtũngĩanĩe vamwe syambĩĩa kũthambĩĩa syambatĩte ĩũlũ kyenini.
Syavika ĩũlũ wa kĩw'ũ kĩndũ kya ũsenyo nĩkyekĩkie.
Mĩthya ya mĩthe yoo nĩyatũkanie mala elĩ yatw'ĩka mamutha ma maaũ mena syaa.
Uungu wa syongo syoo nivaumĩlile moko elĩ mena syaa.
Nzoka isu nĩsyatw'ĩkie mũndũũme na mũndũmũka.
Ĩla masisĩlanilye nĩmendanie.
Mũndũmũka nĩwaisye, "Nĩtũsovya mũsyĩ wĩtũ syĩĩmani.
Kĩla kĩoko tũkonaa sũa ĩkuma na tũkwĩw'a ũvyũvu wayo miongoni iitu."
Mũndũũme wa mbee nĩwaisye, "Ũka."
"Nĩngwĩka ũu," mũndũmũka nĩwaisye.
Na ĩndĩ nĩmatembeie vamwe malika nthĩ yoo nzau.
Nũkĩlaa na ngũvuva mwaki.
Nĩnĩtheũkasya kĩw'ũ.
Nĩnatũaa ngũ.
Nĩnulua mbisũ.
Nĩnduutaa nyũmba.
Nĩnthambasya mĩio.
Na mwanayia ethiwa akwetye kuthaũka.
Nonisome.
Selemeng'e nĩwendete mbaka.
Nyũmba kwake kwĩ mbaka mbingĩ.
Selemeng'e ena mbaka ĩmwe nziũ.
Mbaka ĩĩ nĩĩsaa nyama mbingĩ.
Selemeng'e ena mbaka ĩmwe nou.
Mbaka ĩĩ ĩĩsaa kĩla kĩndũ.
Mbaka yakatatũ nĩsembea kũlĩsa mũtĩ.
Mbaka ĩĩ nĩ kwamĩaa mũtĩnĩ.
Selemeng'e nũlĩsaa mũtĩnĩ.
Nũkwamaa vamwe na mbaka namba itatũ.
Inyaa Selemeng'e nonginya amatetheesye kũtheea kuma mũtini ũsu.
Selemeng'e e mbaka ilĩ ndulu.
Sikomaa nza siyota sua mũthenya mũima
Selemeng'e e mbaka itatũ nthangaau.
Nikwataa mbĩa ikonĩ ũtukũ.
Selemeng'e e ngitĩ ĩmwe.
Syĩtwa yayo nĩ Lilavi.
Lilavi nde anyanyae.
Ethĩawa amakĩte.
Mbaka sya Selemeng'e syĩyendete Lilavi.
Nimũkũaa nyũmba.
Lilavi nũsembaa akai.
Selemeng'e amanthaa Lilavi na ayĩ mũete mũsyĩ.
Mbaka siyĩwaa mũyo.
Ityendaa kwona Lilavi ĩngĩ.
Selemeng'e e mbaka syĩana ata?
E mbaka nyanya.
Selemeng'e e ngitĩ syĩana ata?
E ngitĩ ĩmwe.
Lilavi eva yu?
Wĩna mbaka syĩana mũsyĩ?
Wĩna ngitĩ syĩana mũsyĩ?
Tene tene vyũ andũ maĩna kĩndũ ona kĩmwe.Mayesĩ kũvanda, kanakũtuma ngũa kana kũtuamĩio ya kyũma.
Nake ngaiwa matu Nyame aĩ na ũĩw'onthe ĩũlũ wa nthĩ.
Aiaaũĩ ũsu nthĩnĩ wa mbisũ yandaka.
Mũthenya ũmwe Nyamenĩwasũanĩe kũnengeAnanzi mbisũ ĩsu yaa ũĩ.Kĩla ĩvinda Ananziakunĩkĩla mbisũ nthĩnĩnĩwamanyaa kĩndũ kyeũ.Nĩwew'aa mũyo mũno!
Ĩndĩ Ananzi nũndũ waĩtomo nĩwaviindĩĩsye kwiyambisũ ĩũlũ wa mũtĩ valamũndũ ũtamyona nĩkanaekale na mbisũ ĩsu eeweka.
Nĩwatumie ĩkandaya mũsavivũ na ooveaĩkanda ĩsu ĩla mbisũ yandaka.
Ananzi ĩndĩniwovee ĩkanda ĩsumwĩyovonĩ, mbisũ wethĩaĩsũĩte mbee wake, naanzĩa kũlĩsa mũtĩ.
Ĩndĩ kyaĩ kĩndũ kyũmũkũlĩsa mũtĩ akũkũnangwanĩ mbisũ saa syonthe.Ananzi nĩwanzĩe kũthatana kũnoa.
Saa isu syonthemwana mũnini wa Ananziongamĩte uungu wa mũtĩasisĩlĩtye kĩla kyendee.
Nĩwaisye, "kũlĩsa woveembisũ mwongo tikw'olaisi?"
Ananzi nĩwatatiekwovea ĩla mbisũmwongonĩ na mũio wakewethĩwa nĩwavũtha.
Nĩyavalũkile nthĩ nayanyaĩka tũlungu tunini.Ũu nĩw'o andũ mamanyiekũĩma, kũtuma ngũa nakũsovya mĩio ya kyũma nasyĩndũ ingĩ ila andũ mesĩkwĩka.
Nguli yakomana na Kingáng'i usini.
"Uekala vaa?"
Nguli akolia, "Usini," King'ang'i asungia.
"Uekala vaa?"
King'ang'i akolia.
"Nikalaa mitini," Nguli asungia.
"Niutuvie?"
King'ang'i akolia.
"Nditonyaa kutuvia," Nguli asungia.
"Ninguuvundisya."
"Twi anyanya.
Ndukakie," King'ang'i amutavya.
"Nguli, ango wakwa ni muuwau.
Eenda nyama," King'ang'i aasya.
Nguli aakya vyu.
King'ang'i nukumuya?
Nguli avanga kutoloka kuuma kwe King'ang'i.
Nguli ena muvango.
"Nekunenga ngoo yakwa," Nguli amuiya.
"Ngoo yakwa yeemutini," Nguli aasya.
"Nuumanthe ngoo yaku?"
King'ang'i akolia.
"Ii," Nguli asungia.
King'ang'i atuvia amutunga Nguli mutini.
"Wendwi munyanya waa.
Nungengie," King'ang'i amutavia.
"Tui anyanya, wenda kundya!"
Nguli amutavia.
Ino ni visa yakwa.
Nina myaka thanthatu.
Na syaiwe mwei wa katatu.
Ino ni visa ya andu ma nyumba yakwa.
Leu ula nendete ni ikuyu na maluu.
No ni sole kwoko kwakwa.
Nina myaka.
Namba yakwa ya simu ni 033-3426587.
Vau tene Ngo e mũsumbĩ wa nyamũ nĩwambĩĩe ũsũanĩa ũla eetiĩa usumbĩ.
Ni woonie kana mũsumbĩ nĩwaĩle kũmantha mũtiĩwa kĩvĩla ĩla wĩna vinya.
Ĩndĩ Ngo nĩwolanĩlwe esakaũ ũũ nũndũ aendete nyamũ syonthe ũndũ ũmwe.
Mũsumbĩ Ngo nĩwakwatie yĩsilya.
Nĩwatũmie atũme make masembe kĩthekanĩ na ũtũmani wake waĩ ũũ: nyamũ syonthe nĩsyĩtĩtwe mbokani kwa mũsumbĩ; kĩla ũmwe nĩavike vate kuselewa nũndũ mũsumbĩ ena ũtangaso wa mwanya.
Ũtukũ ũsu wa mboka nyamũ syonthe nĩsyavikie nyumbanĩ kwa mũsumbĩ.
Nĩmataniie na kwina na kũsũnga.
Mwei waumĩla mũsumbĩ Ngo nĩwongamie katĩ woo na nyamũ syonthe syavindya syĩthukĩsye ũndũ mũsumbĩ ũkwasya.
Mũsumbĩ nĩwesemie na anzĩa ũneeni wake, "Nĩnĩthĩtwe kwa ĩvinda ngwĩsilya ũla ngũtiĩa kĩvĩla ĩndĩ ndyamba kũamũa, kwou nĩenda masindano mamũe."
Mũsumbĩ Ngo nĩwoosie ĩtumo na asya, "Ũla ũkwikya ĩtumo ĩĩ ĩũlũ na akũtala ngiya ĩkũmi ĩtumo ĩtavikĩte nthĩ, nĩwe ũkutwĩka mũsumbĩ."
Ngo atanamina kũneena, Nzou nĩwaneeni na wasya mũtũlu asya, "Ĩvetangei, ninyie mũnene vaa kwou ninyie naĩlite ũtwĩka mũsumbĩ."
Nzou nĩwosie Ĩembe ĩtumo ekya ĩũlũ na atala, "Ĩmwe!
Ĩlĩ!
Ĩtatũ!"
Atanavikya inya ĩtumo yakima nthĩ.
Nzou nĩwaumie kĩkalonĩ kĩu na woo.
Nzou athi nyamũ ĩngĩ nĩyanenie na wasya munene kana nĩyo ĩna malenyũ momu kwou nĩyalĩte ũtwĩka mũsumbĩ.
Nyamũ ĩsu nĩyekisye ĩtumo na vinya wayo w'onthe na yatala ĩmwe ngiya itano na itanasya thanzatũ ĩtumo yakima nthĩ.
Ngo nĩweie nyamũ ĩsu ĩthi.
Nyamũ nĩsyanthĩe ũnũngũnĩka ĩkyasya kana masindano asũ nĩmomũ nũndũ nyamũ isu ilĩ nĩsyaemiwe.
Ĩndĩ makũneena ou nĩmew'ie wasya wamasenya.
Ĩkulĩ ĩnene nĩyaumĩlile ĩkwĩkũna kĩthoi ekya ĩtumo.
Ĩmwe, ilĩ, itatũ, inya, itano, thanzatu, mũonza!
Aaaah, ĩtumo yakima nthĩ.
Ngũlĩ nĩwanthĩe ũnungũnĩka ĩndĩ mũsumbĩ amwĩa nĩaende nũndũ mwanya wake nĩmũthelu.
Nyamũ ingĩ syoana ou nĩsyanthĩe ũthi.
Makwĩka ou Nthia nĩwawumĩlilye na kwa ũvoovu asya, "Ekai ũthi; ekai nĩtate none kana nĩngũtonya."
Nyamu syew'a Nthia nĩsyanthĩe ũtheka.
ĩndĩ Mũsumbĩ Ngo nĩwamakanisye ammea, "Ekai  ũthekea Nthia, ũla waisye nyamu nini syĩalĩtwe kũnengwa mwanya nũũ?"
Nthia osa mwanya nĩwakumanie an kũmũnenga mũsumbĩ ndaĩya.
Nĩwasyookie na ĩtina, osa vinya naasemba mũno, atwĩla ĩũlũ na asya, "Itano na itano nĩ ĩkũmi," na akũmina kwasya ou ĩtumo yatha nthĩ.
Nyamũ ingĩ nĩsyavindisye na kũvũvũana.
Nthia nĩweumililye asya, "Ekai ũthi, ekai nĩtate none kana nĩngũtonya."
Mũsumbĩ niwaisye Nthia nĩwoosa, kana nĩw'o itano an itani nĩ ĩkũmi na nthĩa sya kũtala nginya ĩkũmi ni mbiingĩ.
Ũu nĩw'o nthia watw'ĩkie mũsumbi Ngo akwa.
Ĩlinda ya mwĩtuia nĩ ĩnene mũno kwakwa.
Tishati ya mwanaia nĩ nene mũno kwakwa.
Mũvuko wakwa nĩ mũnene.
Ĩndĩ ti mũnene mũno!
Mũsivi ũũ mũkũũ nĩ mũnini mũno kwakwa.
Ĩĩ nĩ ngovia ya ndoli yakwa.
Sokisi syakwa niimbanĩe.
Ĩndĩ nĩ sya langi ĩtaĩle!
Ii nĩ syatũ syakwa nzeũ.
Niimbanĩe nesa.
Ĩembe yake nĩ ĩkuvĩmũno.
Mũomo wa nyumba yake wĩ nthĩ mũno.
Kĩtanda kyake nĩ kĩkuvĩ mũno.
Kĩsululu kyake nĩkĩkuvĩ mũno.
Ai, mũndũ ũme ũũ nĩ mũaasa mũno!
Nũsoveesye ĩembeyake ngwatĩlondaasa mũno.
Nũsovisye vulemu ndaasa sya mwango wa nyumba yake.
Nũsovisye kĩtandakĩaasa mũno.
Nũthooie kĩsululukũtũlu mũno.
Nĩwĩkalĩle kĩvĩla kĩtũlu na aya na ũma ndaasa mũno.
Nũtiie nyumba yake na athi kwĩkala kĩthekanĩ.
Na ekala Kũu ĩvinda ĩasa.
Nau endete ũsũũ.
Nyie nendete konivulekisi.
Nau endete Kaawa.
Nyie nendete ĩia.
Nau endete matunda ma mũthemba wa avoo.
Nyie nendete masungwa.
Nau endete mukate.
Ĩndi nyie nendete mũkate wa tositi.
Ĩthyĩ twĩ eli nĩtwendete itumbũa.
Ĩĩ nĩ ngewa ya mwii wa nyamũ na kyũũ kyake kya nyamũ ndiwa.
Mwei wa nyanya waĩna wĩa mwingĩ mwii wa nyamũ na atethya make.
Mũkite mũkũũ nĩwe waĩ wa mbee kũvika.
Okie na ĩloli ĩ kĩsũnzũni.
Mũsũvĩvie wa nyamũ na atethya make nĩmewĩĩe mũkite tei.
Aĩ mũmosu mũno na matei maingi.
Ĩndĩ omĩtũkĩ, Mũkite nĩwakwatie vinya.
Nĩwanzĩĩe kũthaũka na nyamũ ila ingĩ kyũũnĩ.
Mũthenya ũngĩ mwei ũsu wa nyanya, nĩyatũie vau Kyũũnĩ.
Mũsũvĩi na athetheesya make nimasembie nza.
Ndeke ĩsu yakuĩte kanzou kanini kavwĩkĩtwe ĩvula.
Aĩ Ndiwa.
Ndiwa aĩ na ũkũũ matukũ atano.
Mũsũvĩi amũnengaa lĩu na sũva.
Ndiwa ya katatũ mwei ũsu yaĩ Malea.
Okie na ĩtinga ĩtune.
Aĩ na ũkũũ wa myei thanzatũ.
Malea kana ka mbusya nĩkatumie ndũũ na Engale, kana ka mboo.
Ũtukũ ũmwe, kĩla mũndũ nĩwokĩlilwe ni wasya wa Ambia evika.
Ambia aĩ na myei ĩtano.
Aĩ mwonzu nũndũ wa savalĩ ndaasa.
Nũndũ wa ngingo yake ndaasa, Mũsũvĩi nĩwokĩlile suva ĩũlũ nĩ kana Ambia anywe.
Tũvatha tũnini Ambei na Moiti nimavikiie ũsũvĩonĩ mwei wa nyanya wi katĩ.
Nthia ii syaĩsyasyawa omasa manini mavĩtũku.
Syaĩ ngwau mũno.
Kila mũndũ aĩ na kyeva ĩla Ambei wakwie ĩtina wa kyumwa kĩmwe.
Ĩndĩ Mũsũvĩi na atetheesaya make nĩmakomboie thayu wa Moiti.
Ndiwa sya mwĩsyo kũvika syaĩ Kovi, Kevin a Kengi.
Twana tũũ twa mũnyambũ twaĩna syumwa ilĩ.
Twaĩna nzaa mũno.
Mũsũvĩi na atetheesya make nĩmaendete nyamũ syonthe, ona ila syaĩna ũsenzi.
Lombolia nĩko kanyamũ kala kaĩ kasenzi vyũ.
Lombolia aĩ vata na kũvitha mĩwani ya Mũsũvĩi.
Andũ ala mathũkũmaa kyũũnĩ kya nyamũ ndiwa nĩmatataa mũno kwisũvĩa.
Mena wĩkwatyo kana mũthenya ũmwe ndiwa ii ikesũvĩa na ĩndĩ ikũsyoka kĩthekanĩ.
Kyumwa kithelu nina kwatie valua mbiingi.
Wakwambililya ndakitali wakwa niwandikiie mwalimu wakwa valua.
Thabisile ni muwau.
Ngonginya ekale musyi.
Wakeli ninakwatie valua kuma kilasini kyakwa.
Voa mituki,  Thabisile!
Wakatatu ninakwatie value kuma kwa munyanyawa wakwa.
Nisolile ivisa yii nundu waku.
Wendo kuma kwa Dudu.
Wakana ninakwatie valua kuma kwa mama.
Mama ni ukususya ndoo ndune.
Abongile ni ukuthauka na iloli itune.
Deon ni ukwete malaa matune.
Mwendwau niwikite vulana ndune.
Ve isua itune iulu wa umau.
Ve kivi kivi ndune leluni.
Ing'ala itune yi mauni ma Babalwa.
Ngali ya uvosya mwaki ndune yi Kiseseni.
Uu ni Sibahle ekiite vulana ndune.
Etata kwikia makovo matune.
Mai kuaniiya!
Mbui, Ngiti na Ng'ombe mai anyanyae anene.
Muthenyia umwe maendie kyalo na ngali.
Mavika kwisho wa kyaloi, Ndeleva amea maive tikiti.
Ng'ombe aiva tikiti wake.
Ngiti aiva tikiti umwingaingi, nundu ndaii na mbesa ila syailite.
Ndeleva akwenda utungia Ngiti mbesa sya uluui, Mbui aumela asembete ataivite kindu!
Ndeleva athata muno.
Atwaa ngali atanatungia Ngiti mbesa sya yuulu.
Ni kwio kitumi ona umunze Ngiti usembea ngali akunikile nzini aimaza Ndeleva ula utamutungia mbesa syake sya yuulu.
Mbui nake asembaa aitoloka muumo wa ngali.
Ethia aikia ndakakwatwe nundu wa ulea iva tikiti wake.
Na Ng'ombe ndatelemaa ngali yukite.
Ng'ombe osaa ivinda yake kukilanilia nzia nundu niwaivie tikiti wake wonze!
Tene, tene vyu Ngai wa itu Nyame avithite ngewa syonthe isandukuni ya muti matuni.
Kuu nthi andu mayai na ngewa sya utavanya na mai athatu.
Makulya Anansi mbuavui mbui amatethye.
Anansi aseuvya ulwalui muasa na atwaia w'o mwii wake waina usasi nginya ituni.
“No unenge ngewa mwa” akulya Ngai wa matuni.
Na Nyame atheka Anansi muno na amwia “ oo, ngewa ii ni sya thooa munene, na ndutonya kusyivia kavwavuli kaa.”
“Thooa wasyo ni mwau” Anansi akulya “Mbetee nyamu itatu mbai na syi mwoo,” Nyame asungia “Ngo yina maeo mavwaa matumo, Nzweei itong'aa andu na nzoka imelasya andu onthe.
Atheka na atheka, onaa ngwa syake to syai vandu vaseo.”
Anansi atheaa nthi na aitumia ula ulwalui na avika avindiisya, avindiisya na akwata usunguio.
Enza iima iluku na akunika na muti na kiko na enuka aee liu wa wioo.
Kioko vate ngui, Ngo niwalikite iimani yiu.
Akalang'a kila vandu ateo nde atonya kumaala.
“Eka ngutethye munyanyawa” Anansi aneena, “komeea tumiti tuu ngukusye ngumalukye.” Anansi alingiliila ulwalui wake wai na usasi Ngoni vamwe na tumiti na amikusya amitwaa ituni kumy'onanyia kula kwai Ngai wa matu.
Ateo nyamu atheka na amukulya na amukulya “ ila ingi ili syiva.”
Kwou Anansi atheea ingi kumantha kyumbe kya keli.
Avindiisya na avindiisya na akwata usungio.
Oosa kikuu kya kiw'u na athi vale Nzweei syekalaa mutini.
Etikiisya kiw'u kimwe ndalani syoo.
Na atema ithangu ya yiu na ekunikilya mutwe na eyitikisya kiwu kingi mwiini wake wonthe.
“Inywi nzweei, umaalukai mwone, nikukua!
Mituki, likai kikuuni kyakwa na mwikauiwe” nzweei siendete kuwiwa kwoou syalika kikuuni kya Anansi.
Anansi aseuvya ulwalui ukunikite kkuu wethia Nzweei siumaluka onasyatata.
Aikua aitwaia Ngai wa matuni ituni.
Na Nyame asya “ya mwisyo yiva”?
Ateo ndathekaa muno.
Kwoou Anansi atheea nthi na avindiisya na avindiisya ateo ndaamanya undu ukwika.
Niwakulilye muka ula wai na usungio museo.
Vamwe moona uvonge muasa muthungu waina tuvonge tunini twai na vinya.
Ila mavikie usini vala Nzoka yatuaa mambiisya ngananio.
“Uvonge uu ni muasa” “aiyee ti muasa”, “ii ni w'o.”
O mituki Nzoka yaumaluuka na yamakulya meneenanisya kyau?
“Ni nenanasya na kiveti kyakwa” Anansi asya.
“Kyasya muti uu ni muasa kuukila ateo nyie ndiwitikila.” “Kwawo ni muasa kuvituka muti uu” Nzoka yasya.
“Ni muasa muno, ni Nzoka nene” nthimei na muti wenyu.
Kwou Anansi eeka uu na amyoveanisya na muti na tuuvonge nikana ilunngale.
Amy'ova vyu, Anansi amitwaa ituni.
Nyame ai no muvaka etikile kana Anansi niwaiva ituvi.
Avingua isanduku ya muti na anenge ngewa syonthe Anansi.
Anansi aete ngewa syoonthe ena usindi nthi.
Atavya muka na nyamu ingi vamwe na andu.
Nundu ngewa nisyakuewa ti sya kuia masandukuni ma muti.
Tene muno vai Mbiwa yeew'aa nzaa.
Yaenda kithekani kumantha liu.
Oona muti munene wina mba mbiu.
Asisya kitungo kya mba kiniinite uvongeni iulu muno vyu.
"Iia syi muyo muno kwakusisya," asuania we mwene.
Asyoka na itina vanini nikana atulile iulu muno.
I mba syai iulu muno vyu.
Mbiwa yavalukile nthi na muongo itavikiite i mba.
Mbiwa yookila na yasyokanga itina wa vala yambiie.
Yeeyumbany'a kutuulila iulu muno vyu.
Yu aivakuvi kuvikila mba indi avalukile na muongo wake munangango.
Atata ingi na ingi,  indi ndaavikia i mba.
Aendeeie na kuvalukanga muvaka muongo wake wathuka vyu.
Muminukilyoni niweeyitukie na aekana nasyo na athi.
Mbiwa ndaaiw'a muyo ona vanini.
Aungama,  asisya i mba na asuania,  "Ona mba isu ti mbiu."
Aendeea na kyalo kyake.
Ai na nzaa mbingi muno vyu woondu weew'aa mbee.
Ivinda ya tene, tene vyu, vee mbuavui weetawa Anansi.
Kiveti kya Anansi kyai muui museo.
Ateo kila ivinda, Anansi niwendaa weuni kusamasama liu ula andu utuini mayauaa vamwe na misyi yoo.
Muthenya umwe avitila kwa Mbaluku.
Kavaluku ai munyanyae.
“Ve mboka mbisuni” Anansi aneena ewite muyo.
Anansi “syinamba kuvya” kavaluku amutavya, “ateo nisyuvya mituki, eteela tuye vamwe.” “Nindonya kwendeew'a ateo nina syindu ngwika,” Anansi asya na mituki.
Ukethia etelile ethiwa aneewa wia eke ni kavaluku.
“Ninisi” Anansi aweta.
“Ningwaka ulwalui.
“Ningwovea ulwalui umwe kuuni kwakwa na ungi mbisuni yake, liu wavya kusya ulwalui umwe na ninguka nzembete!” Mbaluku oona uu ni useo na awika.”
“Ningwiw'a mboso syunyunga,” Anansi aneena atembeete.
“Mboso syina muyo, syi mbisuni syuvya.“ Uka tuye mboso situ”, makuli mamutavya.“syangiie kuvya..” “Nindonya kwendeew'a Tata nguli,” Anansi asya.
Na ingi asya ni ukuseuvya ulwalui na oveye umwe kuuni na uungi wovewe mbisuni nene ya mboso.
Tata Nguli niwoonie kana uu wai useo na awika.”
“Niwa makwasi mainyunga” Anansi aneena ena muyo atembeete.
“Makwasi na uki wa nzuki, ningwisilya.
“Anansi”, munyanyae kithangaite amwita.
“Mbisu yakwa yusuite makwasi na uki wa nzuki!
Uka tuisanie” “Nonendeewe” Anansi na ingi asya nukuseuvya ulwalui na umwe wovewe kuuni kwake na muthia ungi wovew'e mbisuni ya makwasi.
Munyanyae kithangaiti oona uu ni useo na eeka w'o.”
Ivinda ila Anansi wavikie usini aina ulwalui wovewe mau make nyanya.
“Uu ni undu u useo” Anansi aiya ena muyo.
“Ndyisi ni mbisu yau ikuvya mbee.
O saa isu Anansi eewa ulwalui umwe wakitwa.
“Oo”, Anansi atumua, “Usu ni ulwalui ula wovewe mbisuni ya mboka sya mbaluku.
Ew'a ulwalui ungi.
Na ungi.
Anansi akuswa kundu kutatu ivinda yimwe.
“Auaa” Anansi atumua ila wewie ulwalui wa kana wakuswa.
Osaa isu eewa ulwalui wa kataano wakuswa.
Na wathanthatu.
Na wa muonza.
Anansi akuswa ngali ii na iya, kila umwe aikusya.
Maau make makuswaa nginya mathekeva na mathekeva.
Anansi avingilita alika kiwuni.
Ila molwalui oonthe matwaiswe ni kiwu, asyoka yingi akwiwa woo ngukani.
“Ai, ai, ai, ai”, Anansi, avevuuka, “Nikwatya uu ndwii undu useo, ona vanini” Kuvikia umunthi mbuavui Anansi ethiwa na maau nyanya matheke muno.
Na muthenya usu ndaakwata liu ona umwe.
Niki itu ni mbuluu?
Ti indi yonthe yithiawa mbuluu,  kana?
Niki matu ni kisunzuni?
Maithiawa me kisunzuni mavinda onthe.
Kana?
Niki maiu ni ilaa ya muuti?
Maiu meu mélangi wa ilaa ya muuti.
Maiu methi me langi wa kusunzuni.
Niki myavuli ni nziu?
Myavuli yonthe ti nziu.
Niki nthakame ni ndune?
Ve kindu nthakameni kila kimitwikithasya ndune.
Niki munyu ni mweu?
Ndyisi.
Osama ili syi mauu manata?
Nyunyi inya syi nzwau syiana?
Ngii Itatu syimauu mana ata?
Nzou itano syi mbya syianata?
Ngiti monza syi na matu manaata?
Makuli atatu me na mithe yanaata?
Mbaka thanzatu syi na metho manata?
Ngongoo imwe ii mayu manaata?
Nzou ĩmwe nĩkũthi kũnyw'a kĩw'o.
Ndwĩa ilĩ nikũthi Kũnyw'a Kĩw'o.
Mboo itatũ nikũthi Kũnyw'a Kĩw'o.
Ona tũsũni tũna nĩtwathi Kũnyw'a Kĩw'o.
Nthia itano na ngĩĩ thanzatũ nikũthi Kũnyw'a Kĩw'o.
Nzaĩ  mwoonza nisembete kĩw'onĩ.
Syooa nyanya nikũthambĩĩa.
Ona makũyũ kenda nimekũthambĩĩa.
Mũnyambũ ũmwe nũkũluluma.
Onaw'o wenda Kĩw'o.
Nũũ ũla ũkũkĩa Mũnyambũ?
Nzou ĩmwe nĩKũnyw'a Kĩw'o na ũla mũnyambũ.
Selemeng'e nĩwendete mbaka.
Nyũmba kwake kwĩ mbaka mbingĩ.
Selemeng'e ena mbaka ĩmwe nziũ.
Mbaka ĩĩ nĩĩsaa nyama mbingĩ.
Selemeng'e ena mbaka ĩmwe nou.
Mbaka ĩĩ ĩĩsaa kĩla kĩndũ.
Mbaka yakatatũ nĩsembea kũlĩsa mũtĩ.
Mbaka ĩĩ nĩ kwamĩaa mũtĩnĩ.
Selemeng'e nũlĩsaa mũtĩnĩ.
Nũkwamaa vamwe na mbaka namba itatũ.
Inyaa Selemeng'e nonginya amatetheesye kũtheea kuma mũtini ũsu.
Selemeng'e e mbaka ilĩ ndulu.
Sikomaa nza siyota sua mũthenya mũima
Selemeng'e e mbaka itatũ nthangaau.
Nikwataa mbĩa ikonĩ ũtukũ.
Selemeng'e e ngitĩ ĩmwe.
Syĩtwa yayo nĩ Lilavi.
Lilavi nde anyanyae.
Ethĩawa amakĩte.
Mbaka sya Selemeng'e syĩyendete Lilavi.
Nimũkũaa  nyũmba.
Lilavi nũsembaa akai.
Selemeng'e amanthaa Lilavi na ayĩ mũete mũsyĩ.
Mbaka siyĩwaa mũyo.
Ityendaa kwona Lilavi ĩngĩ.
Selemeng'e e mbaka syĩana ata?
E mbaka nyanya.
Selemeng'e e ngitĩ syĩana ata?
E ngitĩ ĩmwe.
Lilavi eva yu?
Tene tene vyũ, kũyaĩ kĩvindu ndũanĩ ya Opio.
Andũ makomaa manoa na methũkũma masalũkĩtye.
Mũthenya ũmwe Opio aĩna ũtanu mwingĩ nũndũ nĩw'o waĩ mũthenya wake wa mbee kũthi kũsyĩma eweka.
Opio nĩwosie makitĩ na aumala ndũanĩ.
Kavinda kanini kathela makitĩ nĩmanzĩe kũsembany'a nzaaĩ.
Opio nĩwamatĩĩe na asemba kĩlungu kya masaa maingĩ.
Anoa nĩwathũmũaa na ĩndĩ esemba ĩngĩ.
Ndaona makitĩ make.
Ĩtina wa matukũ maingĩ nĩwavikie ndũanĩ yaĩna andũ anini mailye mbee wa nyũmba syoo.
Nĩwendie nyũmbanĩ ĩmwe na eea mwene, "nĩsembanĩtye na Nzaaĩ ĩvinda ĩasa mũno na nenda kũthũmũa.
"Mwene nyũmba nĩwaisye, "ĩkala nthĩ ũthũmũe.
Nũkwenda ũkĩ?"
Opio nĩwew'aa waũni mũno kwou nĩwanyuie ũkĩ na akoma.
Akũkĩla ndonaa nthĩ.
Nĩwavingũie na kũvĩnga metho make mavinda maingĩ na anzĩĩa kwona ũla mũndũ ailye mbee wa nyũmba.
Nĩweie mũndũ ũsu, "ũnengie kĩndũ kĩthũku mũno; ndĩkwona nesa."
Mwene nyũmba nĩwamũie, "vaĩ kĩndũ kĩthũku naku.
Oyu nĩ ũtukũ.
Nũndũ ũtoona ũtukũ.
Mũthenya wathi, ũtukũ nĩũkaa.
Twĩthĩwaa na masaa ĩkũmi na elĩ ma ũtukũ.
Tũthũmũa ũtukũ na twĩthũkũma mũthenya.
Wĩkalaa va?
Ndũanĩ yenyu ndĩ ũtukũ ĩĩ?"
Opio nĩwakũlilye makũlyo maingĩ ĩũlũ wa ũtukũ nũndũ nĩwendie ũtukũ mũno.
Ndaakoma ĩngĩ; manenie na mwene nyũmba mbaka kwakya.
Opio nĩwendie kwĩkala mũthenya ũngĩ nĩkana one ũtukũ ũkũka ĩngĩ.
Nĩwakomie mũthenya na okĩla ũtukũ ũtanavika.
Nĩwakũlilye mwene nyũmba amũtavye ũndũ ũtonya kwĩka nĩkana atwae ũtukũ ndũanĩ yake andũ make matonye kũwona.
Opio nĩweiwe athi okone sivũ.
Sivũ nĩweie Opio atembee athi ndũanĩ yake wioo ũla waatĩe.
Ndaĩlĩte kũsisya ĩtina nĩkana ũtukũ ndũkasyoke.
Opio nĩwekie ũndũ wataviwe na anzĩĩa kũtembea aendete ndũanĩ yake.
Nĩwendaa kũsisya ĩtina ĩndĩ ndatata kwĩka ou.
Nĩwendie mbaka anzĩĩa kwona ndũa na anyanyae make.
Mona Opio andũ ma ndũa nĩmakĩie.
Nĩmanzĩĩe kũlonza makwasya, "ni kyaũ watwetee, Opio?
Kĩndũ kĩĩ kĩkwatĩĩe nĩkyũtũaa.
Kĩĩ nĩ kĩvindu kya kyaũ kĩkwatĩe?"
Opio nĩwaisye, "anyanyawa, kĩvindu kĩĩ nĩ ũtukũ.
Mwĩna vw'ĩa; onakwa naĩna vw'ĩa."
"Kyeni kyooka notũthũkũme naw'o ũtukũ wooka tũkũthũmũa."
Na ou nĩw'o ũtukũ wokie ndũanĩ ya Opio.
Tene, tene vyu Ngai wa itu Nyame avithite ngewa syonthe isandukuni ya muti matuni.
Kuu nthi andu mayai na ngewa sya utavanya na mai athatu.
Makulya Anansi mbuavui mbui amatethye.
Anansi aseuvya ulwalui muasa na atwaia w'o mwii wake waina usasi nginya ituni.
"No unenge ngewa mwa," akulya Ngai wa matuni.
Na Nyame atheka Anansi muno na amwia, "Oo,  ngewa ii ni sya thooa munene, na ndutonya kusyivia kavwavuli kaa."
"Thooa wasyo ni mwau," Anansi akulya.
"Mbetee nyamu itatu mbai na syi mwoo."
Nyame asungia, "Ngo yina maeo mavwaa matumo,  Nzweei itong'aa andu na nzoka imelasya andu onthe.
Atheka na atheka,  onaa ngwa syake to syai vandu vaseo."
Anansi atheaa nthi na aitumia ula ulwalui na avika avindiisya, avindiisya na akwata usunguio.
Enza iima iluku na akunika na muti na kiko na enuka aee liu wa wioo.
Kioko vate ngui, Ngo niwalikite iimani yiu.
Akalang'a kila vandu ateo nde atonya kumaala.
"Eka ngutethye munyanyawa," Anansi aneena.
"Komeea tumiti tuu ngukusye ngumalukye."
Anansi alingiliila ulwalui wake wai na usasi Ngoni vamwe na tumiti na amikusya amitwaa ituni kumy'onanyia kula kwai Ngai wa matu.
Ateo nyamu atheka na amukulya, "Ila ingi ili syiva."
Kwou Anansi atheea ingi kumantha kyumbe kya keli.
Avindiisya na avindiisya na akwata usungio.
Oosa kikuu kya kiw'u na athi vale Nzweei syekalaa mutini.
Etikiisya kiw'u kimwe ndalani syoo.
Na atema ithangu ya yiu na ekunikilya mutwe na eyitikisya kiwu kingi mwiini wake wonthe.
"Inywi nzweei, umaalukai mwone, nikukua!
Mituki,  likai kikuuni kyakwa na mwikauiwe," nzweei siendete kuwiwa kwoou syalika kikuuni kya Anansi.
Anansi aseuvya ulwalui ukunikite kkuu wethia Nzweei siumaluka onasyatata.
Aikua aitwaia Ngai wa matuni ituni.
Na Nyame asya, "Ya mwisyo yiva?"
Ateo ndathekaa muno.
Kwoou Anansi atheea nthi na avindiisya na avindiisya ateo ndaamanya undu ukwika.
Niwakulilye muka ula wai na usungio museo.
Vamwe moona uvonge muasa muthungu waina tuvonge tunini twai na vinya.
Ila mavikie usini vala Nzoka yatuaa mambiisya ngananio.
"Uvonge uu ni muasa."
"Aiyee ti muasa."
"Ii ni w'o."
O mituki Nzoka yaumaluuka na yamakulya meneenanisya kyau?
"Ni nenanasya na kiveti kyakwa," Anansi asya.
"Kyasya muti uu ni muasa kuukila ateo nyie ndiwitikila."
"Kwawo ni muasa kuvituka muti uu," Nzoka yasya.
"Ni muasa muno, ni Nzoka nene, nthimei na muti wenyu."
Kwou Anansi eeka uu na amyoveanisya na muti na tuuvonge nikana ilunngale.
Amy'ova vyu, Anansi amitwaa ituni.
Nyame ai no muvaka etikile kana Anansi niwaiva ituvi.
Avingua isanduku ya muti na anenge ngewa syonthe Anansi.
Anansi aete ngewa syoonthe ena usindi nthi.
Atavya muka na nyamu ingi vamwe na andu.
Nundu ngewa nisyakuewa ti sya kuia masandukuni ma muti.
Ĩvinda ya tene na tene,  vaĩna musyĩ wekalaa na ũtanu.
Mayaũkitanaa ene kwa ene.
Nimatetheesyaa asyai moo musyĩ na mĩundani.
Ĩndĩ mayanengetwe mwanya wakũthi vakuvĩ na mwaki.
Maĩlĩte kũthũkũma wĩa woo w'onthe ũtukũ.
Ĩndĩ mwana ũmwe aĩ na mea ma kũthi nza kwĩanĩkĩa kyeni kya sua.
Mũthenya ũmwe nĩwethĩiw'e na mea asu ma kũthi nza muno.
Ĩndĩ aamwanainya nĩmamũkanisye.
Ũũi!
Mwana ũsu ndaatetheka.
Nĩwanyinyũkie nũndũ wa ũvyuvu wa sua.
Syana sya mũvũa nĩsyakwatiwe ni kyeva nũndũ wa kwona mwanaainya ainyinyuka.
Ĩndĩ nĩmethĩiw'e na mũvango.
Nĩmosie mũndo wa mũvũa ula wanyinyukie maseovya kasũni.
Nĩmosie mwanaainya kasũni mamũlĩsya ĩũlu wa kĩĩma kĩtũlu.
Na sua ĩkuuma nĩwolũkile athi kũu akwina kyeninĩ kya kĩoko.
Mbaka yakwa ĩva?
Ĩĩ uungu wa kĩtanda?
Ĩĩ ĩũlũ wa kavati?
Ĩĩ ĩtina wa kĩvĩla?
Ĩĩ vakuvĩ na ndoo ya takataka?
Ĩĩ kĩkavũnĩ nthĩnĩ?
Kana ĩĩ nza wa nyumba?
Aaa, tyĩno!
Ĩvinda ĩmwe tene,  vaĩ kamwana keetawa Ndemane.
Kaaĩna mwĩĩituinya weetawa Ndemanzana.
Ĩla inya na ĩthe woo meetiwe,  nĩmaendie kwĩkala na mwendw'ethe.
Ĩndi mayaasũvĩwa nesa.
Nĩmavũawa na myũnzyu ndaasa na kunengwe kaũsũlũ kavũthũ ĩvinda ĩmwe tu kwa muthenya.
Kwondũ wa ũu nimasembie matoloka.
Nĩmethĩiy'e ngunga ya kwĩkala nthĩnĩ.
Maĩna vw'ĩa nũndũ nĩmew'ĩte kana malya andũ nĩmekalaa tulĩmanĩ.
Kwoou nĩmasovisye mwango mũlũmu wa kũkunĩka mũomo wa ngunga ĩsu; maatiie tulima twili tunini twa kulikya nzeve.
Ndemane nĩwakanisye mwĩĩtuinya amwĩa,  "nathi kusyĩma ĩkala nthĩnĩ wa ngunga na ndũkaue nyama.
Malya-andũ mevata na muuke wa nyama ĩiko."
Kĩla wĩĩo Ndemane nĩwaetae kĩla ũwaie - kavalũkũ kana kasũni kana nzia.
Evakuvĩ na ngunga nĩwainaa: "Ndemanzane,  Ndemanzane,  kaana ka inya.
Mbingũĩe ngunga ĩno.
Nthũngũlũlũ noilĩke Ĩna tũlima twĩlĩ."
Ndemanzane nĩwew'aa ũtulu wa kwĩkala nthĩnĩ wa ngunga mũthenya mũima.
Mũthenya ũmwe mwanaainya athi,  Ndemanzane nĩwaumalũkile athi kũtembea.
Nĩwethĩie kalũsĩ ka kũthaũka nako,  na mĩtĩ ya kũlĩsa.
Niwew'ie ena ũthasyo na ena utanu.
Nĩwasũnĩie ndeto ii: "kũtonya kwĩthĩwa vate kĩndũ kĩĩtawa malya-andũ.
Mwendwau atonya kwĩthĩwa aweetaa malya-andũ nĩkana atwĩkĩe vw'ĩa."
Mũthenya ũla watĩĩe nĩwew'ie ena ũnyiau wa kwakania mwaki ote.
Ĩndi aakanisye mwaki ngungani nthĩnĩ mwango ũvingĩtwe nesa – nĩkana ethĩwe wĩvithonĩ.
Nĩwasũanĩie,  "nĩnĩsĩ ngailĩla kasama kanini ĩũlũ wa mwaki vaĩ ũndũ wĩkĩka.
Ũtonya kwĩthĩwa ũndũ museo mũno kũya lĩu mũue."
Ĩla mwanaainya wokie mũsyĩ nĩwainie otatene,  "Ndemanzane,  Ndemanzane kaana ka inya Mbingũĩe ngunga ĩno.
Nthũngũlũlũ noilĩke Ĩna tũlima twĩlĩ."
Nĩwa mũvingũĩe mwango alika nthĩnĩ.
Ĩla Ndemane woonie nyama mbuue nĩwakũlilye,  "Wĩkie ũũ ata ũtena mwaki?"
Ndemanzane nĩwamũsũngĩie kwa mĩtũkĩ,  "Nanĩkie nyana sũanĩ nza wa ngunga."
Nũndũ Ndemane aĩ mũnou na ndendaa ngalali,  nĩmekalile nthĩ maya lĩu woo vamwe na ũtanu.
Mũthenya ũla watĩĩe nĩwavuvie mawki and auwa lĩu ĩngĩ.
Kavinda kanini amina kũua nĩwew'ie wasya ũkwina nza wa mũomo,  "Ndemanzane,  Ndemanzane,  kaana ka inya.
Mbingũĩe ngunga ĩno.
Nthũngũlũlũ noilĩke Ĩna tũlima twĩlĩ."
Ĩndĩ wasya ndwew'ĩkaa ta wa mwanaainya.
Ndemanzane nĩwaisye,  "Aiie.
We ndwĩĩ mwanaainya wakwa; wasya waku tita wake."
Nĩwew'ie ee ũsũvĩonĩ wa ngunga.
Okavinda kanini kathela,  mũndũ nĩwainie nza wa ngunga,  "mbingũĩe mwĩĩtuia."
"Ndemanzane,  Ndemanzane,  kaana ka inya Mbingũĩe ngunga ĩno.
Nthũngũlũlũ noilĩke Ĩna tũlima twĩlĩ."
Nũndũ wasya wew'ĩkaa ta wa mwanaainya nĩwavingũie mwango.
Ĩmũndũ ĩnene ĩna masyulĩ maĩngĩ nĩyosũie mũomonĩ wa ngunga.
Niyakwatie Ndemanzane mbee wa atanasemba atoloke.
Ndemanzane aĩna kamwanya okanini ka kwosa mũu kuma mwakini.
Akuĩtwe nĩwendie etĩte mũu nzĩanĩ vala mesĩla.
Mũthenya ũsu Ndemane nĩwatweete mwaatũ wĩna nzũkĩ mwĩta na aikua na mũvuko atũlĩtye kĩtuoni.
Ĩla wavikie ngunganĩ nĩweethĩie mũomo wĩ ĩteng'ũ na mwĩĩtuinya atevo.
Ĩndĩ mũu nĩwonanisye nzĩa ya kũthĩ kĩthekanĩ.
Nĩwatĩe mũu mũvaka ona mwaki vandũ vaasanga.
Ĩndĩ yaumaala Ndemane nĩwatilile ũlii ũla woveete mũvuko na mwĩĩtuinya aumaala.
Ndemane nĩwakwananisye mũvuko ũsu na ũla wake wĩna nzũkĩ mwĩta na syana isu nisyeevithie syetela syone ũndũ ũla ũkwĩkĩka.
Ĩmũndũ ĩsu ĩkweete na kĩw'ũ yokie na kĩmwana na mwĩĩtu wake.
Nĩyeiye mwĩĩtu,  "lika Nyũmba weete kĩndũ kĩseo nakwetee vau mũvukoni."
Mwĩĩtu nĩwavingũie mũvuko asisye nĩ kyaũ na aũmwa kwoko nĩ nzũkĩ na eetana,  "Nĩkĩkũmana!"
Kĩmwana nĩkyatũmiwe,  "Thi wamũtetheesye!"
Nakyo kyathi kyekiwe ota mwĩĩtuinya.
Ĩmũndũ ĩu nĩyalikile nyũmba ĩlonzete ĩkwasya,  "Mwĩkoone ta nĩ ndia."
Nĩyavingie mũomo na yavingũa mũvuko yo mweene.
Nzũkĩ isu nĩsyamalũkile syĩnthatu na syantĩa kũmũmanga mũtwe,  manyũũ na metho.
Nĩwatwiwe nthongo na atũvatũva kĩla vandũ na woo mwiingĩ.
Nĩwasembie avalũka ĩtũngũnĩ na mũtwe wakwama ndakanĩ.
Nĩwalyũkile ekala kĩthukĩ kya mũtĩ kĩtonya kũtwĩka mwaatũ.
Kwa ĩvinda ĩasa kuma mũthenya ũsu Ndemane and Ndemanzane nĩmaĩĩe ũkĩ mũseo kuma mwatũnĩ ũsu.
Ĩembe yake nĩ ĩkuvĩ mũno.
Mũomo wa nyumba yake wĩ nthĩ mũno.
Kĩtanda kyake nĩ kĩkuvĩ mũno.
Kĩsululu kyake nĩ kĩkuvĩ mũno.
Ai, mũndũ ũme ũũ nĩ mũaasa mũno!
Nũsoveesye ĩembe yake ngwatĩlo ndaasa mũno.
Nũsovisye vulemu ndaasa sya mwango wa nyumba yake.
Nũsovisye kĩtanda kĩaasa mũno.
Nũthooie kĩsululu kũtũlu mũno.
Nĩwĩkalĩle kĩvĩla kĩtũlu na aya na ũma ndaasa mũno.
Nũtiie nyumba yake na athi kwĩkala kĩthekanĩ.
Na ekala Kũu ĩvinda ĩasa.
Ii nĩ mbaka syana ata?
Nĩ mbaka 0.
Vaĩ mbaka.
Ii nĩ mbaka syana ata?
Nĩ mbaka ĩmwe 1.
Ii nĩ mbaka syana ata?
Nĩ mbaka ilĩ 2.
Ii nĩ mbaka syana ata?
Nĩ mbaka itatũ 3.
Ii nĩ mbaka syana ata?
Nĩ mbaka inya 4.
Ii nĩ mbaka syana ata?
Nĩ mbaka itano 5.
Ii nĩ mbaka syana ata?
Nĩ mbaka thanzatũ 6.
Ii nĩ mbaka syana ata?
Nĩ mbaka mũonza 7.
Ii nĩ mbaka syana ata?
Nĩ mbaka nyanya 8.
Kĩĩya nĩ kyaũ tukwona?
Nĩ kavaka kakwamĩte mũtĩnĩ!
"Eka ngũtangĩĩe"!
"Mami twĩkale na kavaka kaa?
Kaa kamwe!"
Mbaka syana ata?
Mbaka kenda 9.
Kyai kiwiyoo kivyu kya wathanthatu mwei wa ikumi na ili.
Kila umwe ai muthatu.
"Bontle na Mpho na Leroto,  umalai muthauke" Mme atutavya.
"Ndi kumwenda vakuvi nakwa."
Twaumaaluka tusembete.
"Tuthii usini" Loreto atutavya.
"Vau ni vathithangu."
"Indi Mme atwia twikativie usini" Bontle atutavya " Tuyitivia" Leroto asungia.
"Tuthauke munyini vakuvi na kiwu."
Ateo ithau ya 'libeke' ni ivyu ona ethiwa wi ungu wa miti vakuvi na usi.
Mbee twaumya syaatu.
Indi twai o avyu.
Twaumya sati na sikati.
Indi twai o avayu.
Twekia maau usini mathithe.
Na twombangana kiwu.
Mituki twamena kiwu.
"Inywi nenyu!
Tutiviei" Asya Mpho.
"Mme ndakamanya" Twativia na twativia nginya twolwa ni ivinda.
Sua yambiia kuthua na twambiia kwiwa mbevo ngua situ syaiva?
Twamantha ungu wa miti.
Twamantha kithekani Twamantha kila vandu.
Ateo vai ngombe syai vakuvi na usi sikuya nyeki syai muyo.
Bontle asisya iulu! "
Sisya ngombe iya!
Yumite kyau?
"Iya ilaa itune" Lerato asya."
"Ti ilaa itune" Mpho atulya wasya.
"Ni sati yaku" Twasisya ngombe ingi yutanyuka kindu ki mbuluu.
"Isu ni skati yakwa" Bontle atulya wasya.
Twenukie na ngua sya nthini tutetema nikwithiwa kwai na uthithu.
"Ni ngombe" Twasya,  ngombe nisyosyaie ngua situ Mme niwatwikiiie?
Mituki itimba situ syavyuva.
Na ti undu wa isua.
Ĩĩ nĩ Mbaka.
Ĩĩ nĩ Ngitĩ.
Mbaka na Ngitĩ masisyilye ndĩlĩsyana.
Masisyilye ndĩlĩsyana.
Na ĩndĩ Mbaka na Ngitĩ nĩ moona kĩmbalutya.
Kĩmbalutya kĩu nĩ kĩtune.
Mbaka na Ngitĩ nĩ makwenda kũkwata kĩmbalutya.
Mbaka na Ngitĩ nĩ matĩĩa kĩmbalutya.
Nĩ matĩĩa kĩmbalutya.
Mbaka na Ngitĩ nĩ matĩĩa kĩmbalutya na maaũ.
Matĩĩe kĩmbalutya na maaũ.
Ĩndĩ kĩmbalutya nĩkĩkalatĩte mũno ĩndĩ Mbaka na Ngitĩ methi kavola.
Methi kavola mũno.
Mbaka na Ngitĩ matĩĩe kĩmbalutya na kĩsululu.
Mesosea kĩsululu masembany'e na kĩmbalutya.
Ĩndĩ kĩmbalutya nĩkĩkalatĩte mũno ĩndĩ Mbaka na Ngitĩ methi kavola.
Methi kavola mũno.
Mbaka na Ngitĩ matĩĩe kĩmbalutya na nglĩ.
Matwaĩte ngali masembany'e na kĩmbalutya.
Ĩndĩ kĩmbalutya nĩkĩkalatĩte mũno ĩndĩ Mbaka na Ngitĩ methi kavola.
Onayu methi kavola mũno.
Mbaka na Ngitĩ matĩĩe kĩmbalutya na ĩtalũ.
Malelete kĩwunĩ masembany'e na kĩmbalutya.
Ĩndĩ kĩmbalutya nĩkĩkalatĩte mũno vyũ ĩndĩ Mbaka na Ngitĩ methi kavola.
Methi kavola mũno vyũ.
Mbaka na Ngitĩ matĩĩe kĩmbalutya na ndeke.
Molũkĩte masembany'e na kĩmbalutya.
Ĩndĩ kĩmbalutya nĩkĩkalatĩte mũno vyũ ĩndĩ Mbaka na Ngitĩ methi kavola.
Onayu methi kavola mũno vyũ.
Yu Mbaka na Ngitĩ nĩmongama.
Nĩmongama na mekala nthĩ.
Mekala nthĩ uungu wa mũtĩ.
Mekala nthĩ uungu wa mũtĩ mũnene.
Ĩndĩ yu…
Nĩmoona kĩmbalutya kĩmwe mũtĩnĩ.
Nĩmoona syĩmbalutya ĩlĩ mũtĩnĩ.
Nĩmoona syĩmbalutya itatũ mũtĩnĩ.
Nĩmoona syĩmbalutya ĩana mũtĩnĩ.
Tiwa na ũseo Mbaka.
Tiwa na ũseo Ngitĩ.
Tiwai na ũseo syĩmbalutya.
Ũũ ni Ngi.
Ũũ nĩ mũtwe mũnene.
Ngi and Mũtwe mũnene maĩ ndũũ.
Mũthenya ũmwe nĩmaendie kũtembea.
Nĩmavikie ngũkanĩ ya ũsĩ na manzĩĩa kũkananĩsy.
"Ndwamba kũkĩla ũsĩ ũũ!"
"Nonĩkĩle.
Niwe ũtakĩla!"
Ngi nĩwaisye,  "we twĩla!"
"Aiee,  we twĩla mbee," Mũtwe mũnene nĩwaisye.
Kwou Ngi nĩwolũkile akĩla ũsĩ ũsu.
Mũtwe mũnene nĩwatwĩlie ũsĩnĩ.
Ĩndĩ nũndũ mũtwe wake waĩ mũnene ndaalela; nĩwanzĩĩe kw'indanw'a nĩ kĩw'ũ.
Ngi nĩwathekie,  "he, hee!"
Ĩndĩ athekie mũno mũvaka kanyw'a wake waatũka miondo ĩlĩ.
Thuli ena nzwĩĩ nguvĩ.
Anna ena nzwĩĩ ndaasa.
Kathy nĩwe wĩna Nzwĩĩ ndaasa kwĩ angĩ.
Zama nũsukĩte nzwĩĩ yake.
Nau ena kĩng'ee.
Nzanele nũsanũĩte nzwĩĩ yake.
Thambo nũtilĩte nzwĩĩ yake.
Themba nĩwenzete nzwĩĩ yake.
Kayanga ekalile na asyai make nginya metwa emĩaka ĩkũmi.
Kĩveti kĩmwe kya mũkonyo woo kyetawa Losa nĩkyamwosie kyathi kwĩkala nake mũsyĩ kwakyo.
Losa aĩngya na mũkũũ ĩndĩ aĩmũthingu.
Kayanga mavinda maingĩ nĩwendaa tũvulĩnĩ twa asyai make kũmatavya mathĩna make.
Mũthenya ũmwe ĩla Kayanga wendie kwona tũvulĩ nĩwanengiwe mũthĩnzĩo mũseo wa kĩkuu kya mwanya Kyaumĩlile tũvulĩnĩ twa asyai make.
Kĩkuu kĩu nĩkyanie wathi mũseo na wa ũkiakĩsyo.
Kayanga nĩwamanyie kana wasya ũsu nĩwa inyaake.
Wathi ũsu wendaa ta ũũ.
Kayanga akuaa kĩkuu kĩu kĩla vandu vonthe wendaa.
Nũndũ wa kĩkuu kĩũ Kayanga nĩwew'aa eũsũvĩonĩ wa asyai make.
Mũthenya ũmwe kĩndũ kĩthũku nĩkyekĩkie.
Kĩkuu kyake nĩkyatũkanie ĩla wendie kũutĩa kĩw'ũ ũsĩnĩ.
Kayanga nĩwew'ie ngoo yake onayo nyatũka.
Kayanga nĩwakwatie ilungu sya kĩkuu kĩkuu mokonĩ make manini na aina:.
Kayanga nĩwew'ie wasya wainya ũkĩmwĩa: Mwanawitũ,  Osany'a ilungu isu syatiwa.
Tava kĩw'ũ nasyo nawĩthamba maaũ.
Wamina kũthamba vinga metho maku.
Kayanga nĩwekie ũndũ wataviwe na kwa mĩtũkĩ ilungu isu nĩsyetungĩanĩe syasovya kĩkuu kĩima ĩngĩ.
Kayanga nĩwaendee kũkua kĩkuu kĩu kĩla vandũ waendaa.
Kĩla vandũ vonthe wesĩlaa andũ nĩmaseng'aa na kũmũkũlya kĩkuu kĩu nĩkyamũthemba mwaũ nũndũ mayaona kĩngĩ ta kĩu ĩngĩ.
Kĩkuu kĩu kyake nĩkyamũnengae kĩla ũkwenda.
Akwĩkala na kĩkuu kĩu kya mwanya Kayanga nĩwesĩ kana asyai make nĩmamũsũvĩaa na vaĩ kĩndũ kĩthũku kĩtonya kwĩkĩka.
Ĩĩ nĩ Mbaka.
Ĩĩ nĩ Ngitĩ.
Mbaka na Ngitĩ nĩmakwenda kũkulula.
Mbaka na Ngitĩ nĩmakwenda kũvaka langi.
Mbaka na Ngitĩ nĩmakwenda kũsovya ĩthaa.
Ngitĩ nĩwanthĩa.
Nĩwosa venzoo na nĩwosa ĩthangũ.
Ĩthangũ ĩu ĩ sikwea.
Ngitĩ mbee nĩwakulula kĩthyũlũlũ.
Kĩthyũlũlũ kĩu nĩ mwĩĩ wa Mbaka.
Wee!
Ũu ni ũndũ mũvũthũ!
Nĩwasyoka akulula tulayango ilĩ ĩũlũ wa kĩla kĩthyũlũlũ.
Tulayango ii nĩso matũ ma Mbaka na nĩwakulula tulayango nziũ nthĩnĩ wa kĩthyũlũlũ.
Tulayango ĩsu nziũ nĩyo ĩnyũũ ma Mbaka na nĩwakulula mũsitalĩ ĩũlũ wa ĩnyũũ.
Yu nĩwakulula metho na syĩnthakuva sya Mbaka.
Metho ni ndoti ilĩ.
Syĩnthakuva nasyo ni mĩsitalĩ ĩlĩ.
Wee!
Ũu ni ũndũ laisi!
Na ĩndĩ nĩwakulula kanywa wa Mbaka.
Kanywa nĩ mũsitalĩ.
Ũvwaa nzoo 'w' na nĩwakulula nzwĩĩ sya Mbaka.
Nzwĩĩ itatũ kwoka kwa aka na nzwĩĩ itatũ kwoko kwa aũme.
Mũsolo yu wangĩe ũthela.
Nĩwakulula moko na maaũ ma Mbaka.
Moko na maaũ nĩ mĩsitalĩ na nĩwakulula sya maũũ sya Mbaka.
Syaa nĩ ithyũlũlũ na nĩwakulula mwĩthe wa Mbaka.
Mwĩthe nĩ mũsitalĩ mwaasa.
Mwĩso nĩwakulula nzoa mwĩĩnĩ wa Mbaka na avaka langi wa ĩsungwa.
Mũsolo nĩwathela.
Wee!
Mũsolo nĩ mũseo yu!
Yu nĩ mwanya ya Mbaka.
Nĩwosa venzoo na nĩwosa ĩthangũ.
Ĩthangũ ĩu ĩ lekitangoo.
Mbaka mbee nĩwakulula kĩthyũlũlũ.
Kĩthyũlũlũ kĩu nĩ mwĩĩ wa Ngitĩ.
Wee!
Nĩnzeo!
Nĩwasyoka akulula syũmbo ilĩ nziũ ĩũlũ wa kĩla kĩthyũlũlũ.
Syũmbo isu nziũ nĩso matũ ma Ngitĩ na nĩwakulula kĩthyũlũlũ kĩngĩ kiyũ nthĩnĩ wa kĩla kĩthyũlũlũ.
Kĩthyũlũlũ kĩu kiyũ nĩkyo ĩnyũũ ma Ngitĩ na nĩwakulula mũsitalĩ ĩũlũ wa ĩnyũũ.
Yu nĩwakulula metho na syĩnthakuva sya Ngitĩ.
Metho ni ndoti ilĩ.
Syĩnthakuva nasyo ni mĩsitalĩ ĩlĩ.
Wee!
Kau nĩ kaseo vyu!
Na ĩndĩ nĩwakulula kanywa wa Ngitĩ.
Kanywa nĩ mũsitalĩ.
Ũmbo oĩngĩ ũvwaa nzoo 'w' na nĩwakulula ndoti ĩthyũlũlũkĩte kanywa wa Ngitĩ.
Itatũ kwoka kwa aka na itatũ kwoko kwa aũme.
Mũsolo yu wangĩe ũthela.
Nĩwakulula moko na maaũ ma Ngitĩ.
Moko na maaũ nĩ mĩsitalĩ na nĩwakulula sya sya maũũ sya Ngitĩ.
Syaa nĩ ithyũlũlũ na nĩwakulula mwĩthe wa Ngitĩ.
Mwĩthe ũvwaa ĩlaa.
Mwĩso nĩwakulula ithyũlũlũ mwĩĩnĩ wa Ngitĩ na avaka langi wa elo.
Mũsolo nĩwathela.
Wee!
Mũsolo nĩ mũseo muno yu!
Tiwa na ũseo Mbaka.
Tiwa nesa mũsolo wa Mbaka.
Tiwa na ũseo Ngitĩ.
Tiwa nesa mũsolo wa Ngitĩ.
Tene tene vyũ,  kũyaĩ kĩvindu ndũanĩ ya Opio.
Andũ makomaa manoa na methũkũma masalũkĩtye.
Mũthenya ũmwe Opio aĩna ũtanu mwingĩ nũndũ nĩw'o waĩ mũthenya wake wa mbee kũthi kũsyĩma eweka.
Opio nĩwosie makitĩ na aumala ndũanĩ.
Kavinda kanini kathela makitĩ nĩmanzĩe kũsembany'a nzaaĩ.
Opio nĩwamatĩĩe na asemba kĩlungu kya masaa maingĩ.
Anoa nĩwathũmũaa na ĩndĩ esemba ĩngĩ.
Ndaona makitĩ make.
Ĩtina wa matukũ maingĩ nĩwavikie ndũanĩ yaĩna andũ anini mailye mbee wa nyũmba syoo.
Nĩwendie nyũmbanĩ ĩmwe na eea mwene,  "nĩsembanĩtye na Nzaaĩ ĩvinda ĩasa mũno na nenda kũthũmũa.
"Mwene nyũmba nĩwaisye,  "ĩkala nthĩ ũthũmũe.
Nũkwenda ũkĩ?"
Opio nĩwew'aa waũni mũno kwou nĩwanyuie ũkĩ na akoma.
Akũkĩla ndonaa nthĩ.
Nĩwavingũie na kũvĩnga metho make mavinda maingĩ na anzĩĩa kwona ũla mũndũ ailye mbee wa nyũmba.
Nĩweie mũndũ ũsu,  "ũnengie kĩndũ kĩthũku mũno; ndĩkwona nesa."
Mwene nyũmba nĩwamũie,  "vaĩ kĩndũ kĩthũku naku.
Oyu nĩ ũtukũ.
Nũndũ ũtoona ũtukũ.
Mũthenya wathi,  ũtukũ nĩũkaa.
Twĩthĩwaa na masaa ĩkũmi na elĩ ma ũtukũ.
Tũthũmũa ũtukũ na twĩthũkũma mũthenya.
Wĩkalaa va?
Ndũanĩ yenyu ndĩ ũtukũ ĩĩ?"
Opio nĩwakũlilye makũlyo maingĩ ĩũlũ wa ũtukũ nũndũ nĩwendie ũtukũ mũno.
Ndaakoma ĩngĩ; manenie na mwene nyũmba mbaka kwakya.
Opio nĩwendie kwĩkala mũthenya ũngĩ nĩkana one ũtukũ ũkũka ĩngĩ.
Nĩwakomie mũthenya na okĩla ũtukũ ũtanavika.
Nĩwakũlilye mwene nyũmba amũtavye ũndũ ũtonya kwĩka nĩkana atwae ũtukũ ndũanĩ yake andũ make matonye kũwona.
Opio nĩweiwe athi okone sivũ.
Sivũ nĩweie Opio atembee athi ndũanĩ yake wioo ũla waatĩe.
Ndaĩlĩte kũsisya ĩtina nĩkana ũtukũ ndũkasyoke.
Opio nĩwekie ũndũ wataviwe na anzĩĩa kũtembea aendete ndũanĩ yake.
Nĩwendaa kũsisya ĩtina ĩndĩ ndatata kwĩka ou.
Nĩwendie mbaka anzĩĩa kwona ndũa na anyanyae make.
Mona Opio andũ ma ndũa nĩmakĩie.
Nĩmanzĩĩe kũlonza makwasya,  "ni kyaũ watwetee,  Opio?
Kĩndũ kĩĩ kĩkwatĩĩe nĩkyũtũaa.
Kĩĩ nĩ kĩvindu kya kyaũ kĩkwatĩe?"
Opio nĩwaisye,  "anyanyawa,  kĩvindu kĩĩ nĩ ũtukũ.
Mwĩna vw'ĩa; onakwa naĩna vw'ĩa."
"Kyeni kyooka notũthũkũme naw'o ũtukũ wooka tũkũthũmũa."
Na ou nĩw'o ũtukũ wokie ndũanĩ ya Opio.
Vau tene, vai iimu ika.
Muthenya umwe yiitembea vakuvi na iia niyonie twilitu tutatu tunini.
Yatukulya, "Nuu kati wenyu wendetwe ni asyai onthe?"
Kelitu kamwe kasya, "Mwaitu ambendete muno."
Kangi kasya, "Tata ambendete muno."
Kakatatu kasya,  "Nendetwe ni asyai onthe."
Iimu yeya kelitu kala kendetwe ni asyai onthe kayaikye ngu mwongo.
Kwoou kelitu katiia iimu.
Maendanga vanini, kelitu kakulya iimu, "Ngu syaku syiva?"
Iimu yasungia, "Vakuvi na mii iyaa."
Mavika mitini, kelitu kakulya ingi, "Ngu syaku syiva?"
Iimu yasungia kana mangie uvika.
Maenda na makomana na mundu ula wakulilye iimu, "Kana kaku ketewa ata?"
Iimu yasya, "Ketawa muvuko unenaa."
Kelitu katheka muno na kaina:Tinye muvuko unenaa Nitawa Kamene Mwaitu numbendete  Tata numbendete Kikuu kyakwa ninywiaa iia.
Ila mundu wewei kelitu undu kaina.
Akataanany'a na akatungia asyai mako.
Ukewa wathelela vau!
Nĩkalaa ndũanĩ ya Kakuma, vandũ vavyũ, ve mĩw'a mbiingĩ na mbũĩ mbiingĩ kwĩ andũ.
Ona ndũnyũ ĩthĩwaa ĩngilu na tũtuka nĩ tũnini.
Andũ maingĩ matũmĩa kĩsululu kũthi kũndũ kũndũ.
Mũthenya ũmwe mwaitũ nĩwambĩtie na asya,  "Mĩtambo, ũmũnthĩ nũkũvikya mĩaka thanzatũ.
Twĩna mũthĩnzĩo waku."
Nĩnakũlilye, "Nĩ mũthĩnzĩo mwaũ?
Nĩ mũthĩnzĩo mwaũ?"
"Ũnĩ nĩtũkathi ndũnyũ Endoleti na tũkathi naku," mwaitũ nĩwasũngĩie.
Mũthenya wakwa wa mbee wakũthi taũni!
Nena ũtanu mwiingĩ ndyakoma ũtukũ ũsu.
Mũthenya ũla watĩĩe nĩnongamie katĩkatĩ wa mwaitũ na mwĩĩtuinya nĩkĩte sulualĩ wa nginisi wa mbuluu na tii sati ndune.
Nĩnew'ie nĩ kamũndũ kanini nũngamĩte katĩkatĩ wa mwaitũ mũtheke mũasa na mwĩĩtuinya mũnene mũno na mũnou.
Mbasi embũsũu kwou nĩnekalĩle mwaitũ.
Nũndũ wa ũvyũvu mwiingĩ na mũyo mũvĩtũku nĩnakwatiwe nĩ mĩnoo na nakoma nzĩanĩ ĩsu yonthe.
Ndyaona kĩndũ.
Twavikie Endoleti sua ĩkuma.
Mwangonĩ kwaĩna kĩveti kyatesaa masungwa.
Ngalĩ ĩmwe kwaĩ aũme elĩ malanasya makwasĩ moo nthĩ.
Ngalĩ ĩngĩ kwaĩ kĩveti kĩkuvĩ kyakwete ndeke yakengaa.
"Mwaitũ, mwaitũ, ona ndeke ĩla!"
Katĩ wa ndũnyũ kwaĩna kĩvanda kĩnene kyatesaa mĩthemba mbiingĩ ya matunda angĩ nde naona.
"Matunda aa metawa ata?"
nĩnakũlilye mwaitu.
Nĩwolotile amwe na asya, "Aa nĩ masungwa na aa nĩ mavela.
Nĩnalyũkile na nasya, "Namo aa?"
Katĩka matunda onthe nendie avoo kũsinda angĩ.
Nendie mũmbĩle na langi wa mo.
Nĩnolanĩlw'aa nũndũ matonya kwĩthĩwa mesama.
Nĩnalyũkĩĩle mwaitũ na namũkũlya, "Nũtonya kũnzoea avoo ĩmwe?"
Amina kũnzoea avoo nĩnalekilye kwoko kwake na nakwata ĩtunda na moko monthe na nayũma.
Ndyaĩĩ naya ĩtunda na mũyo wana ou ĩngĩ.
Kĩndũ kĩla naĩna vata nakyo saa isu nĩ avoo yakwa.
Namina kũya avoo yakwa nĩnendie kũnene na mwaitũ ĩndĩ ndyamwona.
Nĩnasisisye ngalĩ ĩla twaumĩte ĩndĩ ndyaona mwaitũ na mwĩĩtuinya.
Nĩnasisisye ngalĩ ya kwoko kwa aũme, na nasisya ngalĩ ya kwoko kwa aka ĩndĩ ndyamona.
"Nĩmwambonea mwaitũ?"
Nĩnakũlilye iveti ila syaĩ vau vakuvĩ syĩkũta maluu ĩndĩ syĩangwatĩĩa.
Nĩnanzĩe kũĩa.
Ĩvinda ĩnini yathela kĩveti kĩmwe nĩkyangwatie kwoko na kyandwaa vandũ vaĩ na syana ingĩ.
Mũndũũme mũnene waĩna kĩng'ee kĩthungu nĩwangũlilye, "Wĩtawa ata kavĩsĩ?"
"Mĩtambo," nĩnasũngĩie nendee kwĩtĩkya methoi.
Nĩnolanĩlwe kana syana nasyo nitesawa soko.
Nĩnekie kũĩa na nathyũka nĩsisye kana ve mũndũ ũkũthooa syana vau lumunĩ.
Kavinda kanini mũndũ mũka ũmwe nĩwokie na osa kana kamwe athi nako.
"Yu ninyie natĩe kwoswa na ĩndĩ ndikesa kwĩnũka ĩngĩ," nĩna sũanĩĩe na nanzĩa kũĩa ĩngĩ.
Ĩla new'ie wasya wa ũla mũndũũme mũnene waĩna kĩng'ee kĩthungu akwasya, "Mĩtambo eva?"
nĩnaendee kũĩa ĩnene.
"Nyie ndikwenda kũthi naku," nĩnaisye ngũĩa na nasemba kuma vala ve mũndũ ũsu.
Ĩla mwaitũ na mwĩĩtuinya mew'ie ĩsyĩtwa yakwa nĩmasembie lumunĩ ĩsu.
"Mĩtambo!
Mĩtambo!"
wasya nĩsĩ nĩwetanie nanethĩie kana nĩ mwaitũ.
Nĩnekumbatĩle mwaitũ Na mwĩĩtuinya asya,  "Mĩtambo twĩkũmanzaa tũkũnenge mũthĩnzĩo wa ĩsyawa yaku."
Nĩwaumisye ndeke ya mbuluu ĩkũkengakenga mũvukonĩ.
"Ĩĩ nĩ yaku," nĩwaisye.
Nonie ĩloli ĩtwaĩtwe kĩtheonĩ kya lelũ.
Mũtokaa mũthemba wa Ma naw'o watwaĩtwe ũlĩsĩte lelũni.
Ndeleva wa ĩloli nĩwanenaa na simũ ya moko.
Ndasisasyaa lelũ.
Nĩkwethĩiw'e na mbanga nene.
Ambyulenzi na volisi nĩmavikie kunengane utethyo.
Maloli elĩ ma kũkusya ngalĩ nomokie.
Ĩmwe nĩyakusisye ĩloli na ĩngĩ yakusya kaa.
Nĩnatelemile.
Tene tene vyũ andũ maĩ na kĩndũ ona kĩmwe.
Mayesĩ kũvanda, kana kũtuma ngũa kana kũtua mĩio ya kyũma.
Nake ngai wa matu, Nyame, aĩ na ũĩ w'onthe ĩũlũ wa nthĩ.
Aiaa ũĩ ũsu nthĩnĩ wa mbisũ ya ndaka.
Mũthenya ũmwe Nyame nĩwasũanĩe kũnenge Ananzi mbisũ ĩsu yaa ũĩ.
Kĩla ĩvinda Ananzi akunĩkĩla mbisũ nthĩnĩ nĩwamanyaa kĩndũ kyeũ.
Nĩwew'aa mũyo mũno!
Ĩndĩ Ananzi nũndũ wa ĩtomo nĩwaviindĩĩsye kwiya mbisũ ĩũlũ wa mũtĩ vala mũndũ ũtamyona nĩkana ekale na mbisũ ĩsu ee weka.
Nĩwatumie ĩkanda ya mũsavivũ na oovea ĩkanda ĩsu ĩla mbisũ ya ndaka.
Ananzi ĩndĩ niwovee ĩkanda ĩsu mwĩyovonĩ, mbisũ wethĩa ĩsũĩte mbee wake, na anzĩa kũlĩsa mũtĩ.
Ĩndĩ kyaĩ kĩndũ kyũmũ kũlĩsa mũtĩ akũkũnangwa nĩ mbisũ saa syonthe.
Ananzi nĩwanzĩe kũthata na kũnoa.
Saa isu syonthe mwana mũnini wa Ananzi ongamĩte uungu wa mũtĩ asisĩlĩtye kĩla kyendee.
Nĩwaisye,  "Kũlĩsa wovee mbisũ mwongo tikw'o laisi?"
Ananzi nĩwatatie kwovea ĩla mbisũ mwongonĩ na mũio wake wethĩwa nĩwavũtha.
Ĩndĩ kyaĩ kĩndũ kyũmũ kũlĩsa mũtĩ akũkũnangwa nĩ mbisũ saa syonthe.
Ananzi nĩwanzĩe kũthata na kũnoa.
Saa isu syonthe mwana mũnini wa Ananzi ongamĩte uungu wa mũtĩ asisĩlĩtye kĩla kyendee.
Nĩwaisye,  "Kũlĩsa wovee mbisũ mwongo tikw'o laisi?"
Ananzi nĩwatatie kwovea ĩla mbisũ mwongonĩ na mũio wake wethĩwa nĩwavũtha.
Nĩyavalũkile nthĩ na yanyaĩka tũlungu tunini.
Ũu nĩw'o andũ mamanyie kũĩma, kũtuma ngũa na kũsovya mĩio ya kyũma na syĩndũ ingĩ ila andũ mesĩ kwĩka.
Sũsũ aĩ vakuvĩ mĩaka mĩongo mwonza.
Aĩ mũthangaau.
Mũũndanĩ kwake avandaa mũvya,  mwee, manga na maiũ.
Sũsũ akethaa maiũ kĩla ĩvinda ya mwaka.
Sũsũ aĩna syana mbingĩ.
Ĩndĩ katĩka onthe, nyie na aamwaiya na eetwiya kwa kĩmbithĩ nĩtwesĩ sũsũ nũtwendete kũvĩta ala angĩ.
Nau nĩwe waĩ ĩlumaita ya sũsũ kwou atũkua kwa nzĩa ya mwanya.
Kwa ngelekany'o nĩwokaa mũsyĩ kwitũ mavinda maingĩ.
Na kĩngĩ nowatwĩtaa nyũmba kwake mavinda maingĩ.
Ĩũlũ wa syĩndũ syonthe sũsũ nĩwatũtavasyaa syĩmbithĩ syake ĩndĩ ve kĩmbithĩ kĩmwe ũtatũtavya: vala waindĩa maiũ make.
Mũthenya ũmwe nĩnonie kĩkavũ kya malala kiĩtwe suanĩ nza wa nyũmba ya sũsũ.
Ĩla nakũlilye nĩ kyakĩ nanengiwe ũsũngĩo ũmwe kana nĩ kĩkavũ kya syama.
Sũsũ anzũngĩa ou nĩwendee kũalyũla kĩtembe kya maiũ methĩ kĩla watĩlĩte kĩokonĩ kĩu.
Vakuvĩ na kĩkavũ vaĩna mathangũ ma maiũ wekalaa akwalyũla ĩvinda kwa ĩvinda.
"Mathangũ asu nĩmakĩ sũsũ?"
nĩnamũkũlilye na anzũngĩa, "Aa nĩ mathangũ makwa ma kwĩka syama."
Mũminũkĩlyo, sũsũ nĩwombĩanĩe maiũ onthe ala maĩ nyekinĩ.
Kyaĩ kĩndũ kya kwendeesya kwona sũsũ, ĩiũ ĩnene matũ ma maiũ na kĩkavũ kya malala kĩnene.
Onew'a nĩnendaa kwĩloela nĩmanye ũndũ sũsũ ũkũtũmĩa syĩndũ isu syonthe, sũsũ nĩwandũmie ngeete kĩndũ kuma vala ve mwaitũ.
Ndililikana kĩndũ kĩu kyaĩ kyaũ.
Nĩnamwĩsũvie ngũmwĩa, "Sũsũ naku eka nambe kwona wĩsovya."
"Eke kwĩthĩwa kana keemu, ĩka ũndũ watavwa."
Sũsũ nĩwasũngĩie.
Nĩnaumie nĩsembete.
Nasyokethya nethĩie sũsũ ailye nza wa nyũmba.
"Sũsũ, kĩkavũ kĩva na maiũ na?"
ĩndĩ ũsũngĩo ũla nakwatie nĩkana,  "Syĩvandũnĩ vakwa va syama."
Nĩnendaa kũmanya vandũ vau va syama ĩndĩ namũkũlya sũsũ nĩwendee kwĩtwĩkĩthya kana ndakwĩw'a na aendea kw'ina wathi.
Nĩnakwie ngoo.
Matukũ elĩ mathela sũsũ aĩna mĩtũkĩ ya kũthi mũkutano ndũanĩ.
Nĩwandũmie ngamwosee ndata yake lumunĩ ya kũkoma.
Ĩla navingũie mwango wa lumu ĩsu nĩnathokiswe nĩ muuke wa maiũ makwĩw'a.
Lumunĩ ya nzĩnĩ ĩũsũĩte syĩndũ sya sũsũ nĩvo vaĩna kĩla kĩkavũ kya sũsũ kya syama kĩvĩthĩtwe nĩ ĩvula ĩkũũ.
Nĩnavwĩkũie ĩvula na muuke wa maiũ wongelekela.
Wasya wa sũsũ nĩwandelemilye akwasya, "Wĩka ata we?
Ngalatĩle ndata yakwa."
Nĩnamũsembeesye ndata na angũlya, "Nĩ kyaũ ukwetye kwenyea kũtheka?"
Ĩkũlyo yake nĩyatumiswe ngũmanya kana nonendee kwenyeea ĩtheka nũndũ wa kũmanya vala vandũ va syama.
Mũthenya ũla watĩĩe sũsũ ooka kũnena na mwaitũ nĩnosie kamwanya ka kũsemba nyũmbanĩ kwake ngasisye maiũ ĩngĩ.
Vaĩ kĩtembe kĩmwe kyew'ĩte vyũ.
Nĩnaumisye ĩiũ ĩmwe na navitha ĩlindanĩ.
Natũngĩa kĩla kĩndũ nĩnasyokie nyũmba na naya ĩiũ yakwa na mĩtũkĩ.
Ndyaya ĩiũ yany'a mũyo ũu ĩngĩ!
Mũthenya ũla watĩĩe nĩnetelile sũsũ athi kuuna mboka nasemba kũsisya ala maiũ.
Vakuvĩ onthe nĩmew'ĩte.
Ndyenamba kũmĩĩsya kũlea kwosa.
Nĩnosie ana na nekalata kuumala nolwa kũvwĩka kĩkavũ.
Nuumalĩte kavola na mĩthya ya syaa sya maaũ Nĩnew'ie sũsũ akũkoa vu nza.
Nĩnatatie kũvitha maiũ asu ĩlindanĩ.
Namina kũya nĩnasyokie na wethĩa sũsũ ndanamanya mĩvango yakwa.
Mũthenya ũla watĩĩe waĩ wa ndũnyũ.
Sũsũ nĩwokĩlile tene nũndũ kĩla wa ndũnyũ nĩwatwaa maiũ meu na manga kũta.
Ndyekalata kũthi kũmũkethya mũthenya ũsu.
Ĩndĩ ndyenamba kũmwĩvitha kĩlungu kyaasa.
Masaa ma wĩyoo ĩla netiwe nĩ mwaitũ na nau na sũsũ nĩneesĩ kĩla ngwĩtĩwa.
Ũtukũ ngũkoma nĩneesĩ kana ndikang'ea kĩndũ kya sũsũ kana kya asyai makwa kana kya mũndũ ũngĩ.
Ii nĩ mbaka syanaata?Nĩ mbaka 0.
Vaĩmbaka.
Ii nĩ mbaka syanaata?Nĩ mbaka ĩmwe 1.
Ii nĩ mbaka syanaata?Nĩ mbaka ilĩ 2.
Ii nĩ mbaka syanaata?Nĩ mbaka itatũ 3.
Ii nĩ mbaka syanaata?Nĩ mbaka inya 4.
Ii nĩ mbaka syanaata?Nĩ mbaka itano 5.
Ii nĩ mbaka syanaata?Nĩ mbaka thanzatũ6.
Ii nĩ mbaka syanaata?Nĩ mbaka mũonza7.
Ii nĩ mbaka syanaata?Nĩ mbaka nyanya8.
Kĩĩya nĩ kyaũtukwona?Nĩ kavakakakwamĩte mũtĩnĩ!
"Eka ngũtangĩĩe"!
"Mami twĩkale nakavaka kaa?
Kaakamwe!
"Mbaka syana ata?Mbaka kenda 9.
Ii ni manyatta.
Nivo kwitu.
Nyumba yakwa yi nthini wa kisio kya Turkana.
Ii ni ngamile.
Nthini wa kisio kya Turkana andu nimaithasya nyamu syi kivathukany'o.
Ateo ngamile ni nyamu yendekete muno.
Aa ni alimu makwa.
Ninendete mwalimu wakwa wa syindu sya useuvya na moko.
Nindete kuthi sukulu.
Sukulu yakwa yitawa Lolupe.
Ii ni meli.
Meli ni nene.
Itumikaa kwa kukua andu na miio kiwuni.
Ngathi Mwambasa ni kwona meli.
Kii ni kitanda.
Nau wanzeuvisye.
Nikitumiaa na mwinawa wa munduume.
Wiwaa nesa ukikomee.
Ii ni nzamba.
Musyi twi nzamba ili.
Na twi nguku mbiingi.
Nilekasya matumbi maingi.
Ii ni mbia.
Ni nyamu nzuku syisaa liu.
Nisyanangaa ngua.
Nisyetae mowau.
Ii ni ngiti.
Ngiti ni nyamu sya musyi.
Ngiti yiitu yitawa Daa.
Ikumaa muno.
Uu ni mwavuli.
Asyai makwa me mwavuli munene.
Wina langi mutune, mbuluu, ilaa ya muuti na kisunzuni.
Ila kwina mbua, tutumiaa mwavuli twikauiwe.
Ni kilasi kya keli na ninisi syindu mbingi.
Ningwenda kumanya ingi mbingi.
Kila ndesi ngulasya musyai kana mwalimu.
Mzi ekalaa nyumba ya musonge.
Thulani ekalaa nyumbani ya kona inya sianene.
Nyumba ii ni ya kona inya iteanene.
Wite wa nyumba ii ni wa kona itatu.
Mundu uu eaka nyumba yake.
Nyumba ii ni nzeu.
Nyumba ii ni nguu.
Kethiwa no nekalie nyumba ii.
Tene, tene vyũ kwaĩ sua mwonza.
Myalĩ ya sua isu yatumasywa nthĩ ĩvyũva mũno mũvaka andũ mayaĩ momĩĩsya ũvyũvu ũsu.
Kwou imwana mwonza sya mbaĩ yeetawa mũnda nĩmavangie kũũa sua isu.
Nĩmathie na moaa sua thanzatũ.
Sua ya mwonza nĩyevithie uungu wa kĩĩma.
Sua yathũa nĩkwethĩiwe na kĩvindu.
Nzia ndyaĩyona ngo, nzou nayo akinyangaa mĩtĩ natwo tũvalũkũ twatembea ĩũlũ wa mĩnyambũ na kwaĩ na kĩvũsavũsany'o kĩla vandũ.
Nyamũ nĩsyethĩiwe na mũkutano nĩkana ivange ũndũ ikwĩka.
Kavalũkũ nĩkamatavisye ĩũlũ wa sua ya mwonza ĩla yevithĩte uungu wa kĩĩma.
Ĩndĩ nũũ ũla ũtonya kwĩta sua ĩsu?
"Nĩngwĩta sua ĩsu," mũnyambũ nĩwaisye, nũndũ nĩwe waĩ mũsumbĩ wa kĩtheka.
Mũnyambũ nĩwauumie asya, "Sua, sua, vatonyeka ndũkasembe ũtwĩvithĩle.
Syoka ũtũmulĩkĩle."
Ĩndĩ sua ndyĩamwĩthukĩĩsya.
Nzou nĩwe waatĩe kũnena.
Nĩwokĩlilye mwendende wake na avuva soo akyasya, "Sua, sua, vatonyeka syoka."
Ĩndĩ sua ndyĩamwĩthukĩĩsya.
Vikoko na wanake wake nĩwasũngie na esũvana,  "Sua, sua, vatonyeka syoka."
Ĩndĩ sua nĩyaleile kumalũka na ndĩamethukĩĩsya onthe.
Mũminũkĩlyonĩ Nzamba nĩyaisye nĩkwĩta sua.
Kĩla mũndũ nĩwathekie.
Ĩndĩ nũndũ mũnyambũ aĩ mũtongoi mũseo nĩwaisye, "Nzamba nĩwaĩlĩte kũnengwa mwanya wa kũtata."
Nzamba nĩ wasongie mbee na kwa ũuu asya,  "Kookoo koo-koo."
Kĩla mũndũ nĩwaseng'ie nũndũ sua nĩyaumĩlile vanini uungu wa kĩĩma.
Nzamba nĩwaisye ĩngĩ kwa ũkũmbaũ, "Kookoo!
Koo-Koo."
Sua nĩyaumĩlangile ĩngĩ ĩũlũ vanini.
Nzamba nĩwaisye ĩla ya katatũ na waasya mũnene na ũkũmbaũ, "Koo-Koo!
Koo-Koo!"
Sua yambata ĩũlũ na yakenũka.
Nyamũ syonthe sya kĩthekanĩ nĩsyew'ie mũyo na andũ namo mew'a mena ũthasyo.
Nyamũ sya kĩthekanĩ nĩsyeiy'e andũ mekatate ĩngĩ kũwaa sua na andũ metĩkĩla.
Kuma mũthenya ũsu nzamba yasya kĩoko sua nĩyumaa na ĩkamulĩka matu.
Kimbalutwa kya ilaa ya muti kithangathini.
Ngoma ya ilaa ya muuti nthini wa nyumba.
Mbalasi ya ilaa ya muuti leluni.
Iloli ya ilaa ya muuti nthini wa tauni nene.
Mbakuli ya ilaa ya muuti muthangani.
Malaa ma ilaa ya muuti nthini wan doo.
Kaindo ka ukua miio ka ilaa ya muuti leluni.
Kitiuko kya ilaa ya muuti nthini wa kundu kwa uthumua.
Nyumba ya ilaa ya muuti konani.
Avilika ya ilaa ya muuti mutweni wakwa.
Na ithonze tutua va?
Nthini wa Avilika.
Nothembe nawo.
No nituile nawo.
Nonisunge nawo.
Nonitivie nawo.
Nonitulatuile nawo.
Nonithele nawo.
Ngingega ngawo.
Indi ndiuluka nawo.
Tene tene vyũ,  eĩtu atatũ nĩmaendie kuna ngũ.
Nũndũ sua nĩyaĩte mũno nĩmaendie ũsĩnĩ kũthambĩa.
Nĩmathaũkie na kũtivũa kĩw'ũ na kũthambĩa.
Kwa mĩtũkĩ nĩmamanyie kana nĩmaseleetwe kwĩnũka.
Nĩmekalatile masyoka ndũanĩ.
Mevakuvĩ na mũsyĩ Nozimbele nĩwakwatie ngingo yake na amanya kana nĩũlilwe nĩ ĩsoa yake!
Nĩwesũvie anyanyae make akĩmea,  "aũme ndũngei."
ĩndĩ anyanyae make nĩmaleile makyasya nĩkũtukie.
Kwou Nonzimbele nĩwasyokie ũsĩnĩ eweka.
Nĩwosie ĩsoa yake na asemba enũke.
Ĩndĩ nĩwoie nũndũ wa kĩvindu.
Nĩwonie kyeni kĩkumĩla kanyũmbanĩ kũndũ kũasa.
Nĩwekalatile na akũna oti mwangonĩ wa kanyũmba kau.
Kwa ũsenyo ngitĩ nĩyavingũie mwango na yamũkũlya,  "wenda kyaũ?"
Nĩwasũngĩie asya,  "nĩnũie na nendaa vandũ va kũkoma.
"Lika nzĩnĩ kana ngũũme," ngitĩ nĩyaisye ũu.
Nonzimbele nĩwalikile kanyũmbanĩ."
Ngitĩ nĩyamũie,  "mbuĩe."
"Ndyauĩa ngitĩ ĩngĩ," Nonzimbele nĩwasũngĩie.
"Ua kana ngũũme," Ngitĩ nĩyamũtavisye.
Kwou Nonzimbele nĩwauĩe ngitĩ lĩu.
Na ĩndĩ ngitĩ nĩyaisye,  "mbalanĩlye kĩtanda."
"Ndyalanĩlya ngitĩ kĩtanda ĩngĩ," Nonzimbele nĩwasũngĩie.
"Alany'a kana ngũũme," ngitĩ nĩyamũtavisye.
Kwou Nonzimbele nĩwalanilye kĩtanda.
Kĩla mũthenya auwaa na kũtuta na kũthambĩsya ngitĩ.
Mũthenya ũmwe ngitĩ nĩyaisye,  "Nonzimbele ũmũnthĩ nonendaa kũkethya anyanyae makwa.
Tutaa,  ua lĩu na wĩthambya syĩndũ syakwa ndanasyokethya."
Ngitĩ aumala oou Nonzimbele nĩwosie nzwĩĩ itatũ kuma mũtweni wake.
Nĩwaiie ũswĩĩ ũmwe uungu wa kĩtanda,  ũngĩ mwĩlingĩlĩlo wa mwango na ũngĩ kyũũnĩ.
Na ĩndĩ nĩwasembie ũndũ ũla ũtonya enũka.
Ĩla ngitĩ yasyokie nĩyamanzie Nonzimbele.
"Nonzimbele wĩva?"
nĩyakũmũkie.
"Nĩvaa uungu wa kĩtanda," ũswĩĩ wa mbee nĩwaisye.
"Nĩvaa mwĩlingĩlo wa mwango," ũswĩĩ wa kelĩ nĩwaisye.
"Nĩvaa kyũũnĩ," ũswĩĩ wa katatũ nĩwaisye.
Ngitĩ nĩyamanyie kana Nonzimbele nũmĩkengie.
Nĩyasembie na yasemba ndũanĩ ya andũ.
Ĩndĩ nĩyakitisye aamwanainya ma Nonzimbele mamyetele na mĩtĩ.
Ngitĩ nĩyalyũkile yasemba na kuma mũthenya ũsu ndĩaoneka ĩngĩ.
kausya kanini kekalaatite kaikasele ni muthenya wa kusyawa wa muenduethe.
no muvaka nikalaate nivike kwa mwenduu., atavya kyoa.. indi nyie nginyaa mbola muno.
kyoa amwia yiusya .. ndulise vaa muongo ngukalaate.
uuuuuiiiiii... nuu usu wathi mbee woo?
ni mbiaa!iusya yalisa muongo kwa mbia na yamwia.., nutonya kusemba mbee wa kyoa
tututututuuuuuu.nuu usu?
usembete mbee wa mbia!
ni kavalulu!kathaanuka kelekele musyi
Paladam Paladam Paladam!
nyamu ingi yasemba yavituka mbia
ni kana ka mboo!wee.
kakuite yiusya
sisya!nuu uya?
yu nuu ula ukuite yiusya?
ni ngatata!mwa ko nusembete munoo, yiusya yamukathiia
ngatata nonginya ithi,"yiusya mutiwe nesaa"
na indi yiusya yamantha munyanyae wa muthya na eea ngatata athi na uvoo.
yiusya yamwia mbalasi.
"mbalasi ni asanda kwa kundetheesya kuvika musyi"
"ahaaaaa....mwa ninatana muno kukwona" yiusya atavya mwenduethewavika saa museo wa keki"
Tene tene vyu vaĩ na mũndũũme wekalaa na mũka na kũmwenda mũno.
Mũthenya ũmwe nĩwaendie kĩthekanĩ.
Enzĩanĩ nĩwakomanie na mwĩĩtu mũasa,  mũtheke na mwanake.
Nĩwamwendie kwa mĩtukĩ.
Mwĩĩtu nake nĩwamwĩtĩkĩlile omĩtũkĩ ĩndĩ amũtavya kana enondo ĩmwe tu.
Nĩwamũie athi mũsyĩ akatile mũka nondo ĩmwe amwetee avikye nondo ilĩ nikana matonye kũtwaana.
Mũndũũme ũsu nĩwasembie mũsyĩ,  osa kavyũ,  avalũkya mũka nthĩ,  na omĩtũkĩ amũtila nondo.
Nĩwasembie asyoka kĩthekanĩ vala watiĩte mwendwa wake.
Ĩndĩ ndamwĩthĩa.
Nĩwamwĩtie kwa ĩsyitwa na wasya mũnene,  ĩndĩ nĩkwethĩiwe kĩvindyo kĩnene.
Na ĩndĩ niwew'ie wasya ũkyasya,  "wĩtana nĩkĩ?
Nũndũ ũtesĩ wĩkĩthekanĩ kya Mũsambwa wa Limbeeletwela?"
Ĩla mũndũũme ũsu wew'ie ũu,  nĩwasembie mũsyĩ mĩtũkĩ ta kĩsasi Ĩndĩ nĩwethĩie mũka akw'a.
Nĩwakwatiwe ni kyeva kingĩ na nũndũ wa ũndũ ũla wekĩte nake akw'a.
Muthenya umwe, mbuavui Anansi niwosie ikwa kuma muundani wake.
Mai maseo kuvituka kwou amaumbika mwakini mavye.
Na ekala nthi amaye.
Kavinda ukwenda kuuma yambee, ew'a mwango wake wakunangwa.
"Ai ekai,"  avindisya Anansi.
"Nuu usu," ateo avingua muango.
Vai nguu ula wonekaa emunou muno.
Nguu asya, "Anansi eka nilike.
Nitembeete kuma vaasa umunthi na ni munou muno na nina nzaa."
Kwou Anansi ee eka ata ateo kumweka alike?
Ateo Anansi ai mutoonu muno kwithiwa atatonya kwisiania na mundu ikwa syake onethia ni mueni.
Kwou aseuvya muvango.
Saa ila nguu wekalile nthi na ambiia kwenda kuya ikwa syai mesani Anansi atulya wasya na asya.
"Nguu moko maku mena kiko muno!
Ndwamba kuya namo mena kiko.
Thi umanthambye."
Kwaw'o moko ma nguu mai na kiko nundu nimo vatumiaa kutembea nthiani yonthe.
Kavola, nguu athi usini kuthambya moko na asyoka yingi vala vai liu.
Na kavinda kau Anansi ambiia kumelya ikwa kumelya.
Ivinda ila nguu wasyokaa niwonie kana vayai ikwa.
Nguu alilya Anansi na amwia, "Nimuvea muno nundu wa kumbaalika liuni wa wiwoo.
Kavinda konthe wi wakuvi na nyumba yakwa thi ukoka ngutungie muvea."
Na nguu akunga kavola aendete kwake.
O matuku maendee Anansi avindiya muno undu weiwe ni nguu kana akamuie liu wa wiio wa mana.
Na muthenya umwe avitila nyumbani ya Nguu.
Anansi avikie nyumbani ya Nguu saa sya liu wa wioo sua yendee na uthua iulu wa usi.
Nguu otaa mwaki wa ivia otondu wakothaa kwika.
Ila Nguu wonie Anansi aisye, "Uvoo, wooka nikana tuye liu wa wioo,  vamwe."
Anansi asya, "I"i, uu ni useo muno,  nimuvea."
Aendee na kwiw'a nzaa munango."
Na Nguu ethika kiwuni usini aseuvya mesa ya liu wa wiyoo vo.
Nake Anansi eteela e iviani kuu iulu utee wa usi.
Mituki Nguu akenela na asya, "Oo Anansi!
Kila kindu ni kiseo yu uka tuye liu wa wioo."
Na Nguu asyoka nthi wa kiwu usini na ambia kuya matu me kisunzuni ala mai liu wa wioo.
Anansi atata ulika kiwuni ateo nundu ai mbuavui ndai alika kiwuni ekaa o kulela.
Atatie kila undu, kutuila,  kwithika ateo ndatetheka.
Ndai avikia liu usu.
Mwisyo Anansi okiwa ni isuania.
Ekia mavia maingi mivukoni ya ikoti na aitava wethiwa no ethike kiwuni mbika nthini vyu.
Ai mui muno!
Na avika kuu oona liu museo wa matu ala mai na muyo mwingi ala mai ma liu wa wiyoo.
Anansi ambiia kwita mata.
Na Anansi atanamba uvikiaa liu uu waseuvitwe ni Nguu, Nguu amuungamya.
"Anansi, nduya liu wikite ikoti, tuyikaa uu kuu kwakwa."
Anansi kwa kulea kuvindiya asya, "Ii niw'o mwa Nguu, nivindisyaa kyau."
Na aumya ikoti yake.
Na atena mavia mivukoni kwake ala matumaa atalela kiwuni, Anansi alela akenela kiwuni.
Evau akunikila na oona Nguu aendee kuya liu uu wonthe na akwatwa ni kimako muno.
Ngoo yakwa ĩĩw'a syĩndũ mbiingĩ mũno.
Nĩw'aa muyo ĩla sũsũ ũkũtweea ngewa mawĩoo.
Nĩw'aa makothe ĩla ngũthaũka na mũnyanyawa.
Nĩw'aa naĩ ĩla tata wasya ndena mbesa.
Nĩw'aa nĩmwende ĩla mwaitũ angumbatĩla.
Ĩlinda ya mwĩtuia nĩ ĩnene mũno kwakwa.
Tishati ya mwanaia nĩ nene mũno kwakwa.
Mũvuko wakwa nĩ mũnene.
Ĩndĩ ti mũnene mũno!
Mũsivi ũũ mũkũũ nĩ mũnini mũno kwakwa.
Ĩĩ nĩ ngovia ya ndoli yakwa.
Sokisi syakwa niimbanĩe.
Ĩndĩ nĩ sya langi ĩtaĩle!
Ii nĩ syatũ syakwa nzeũ.
Niimbanĩe nesa.
Kwa ivinda iasa,  Olokwango aungamite akenyesya itheka katikati wa uii wa kwene.
Kuma Malong'ola eli ngali syonthe ili,  vaumite mbusi ila syakomanite miandani kuseuvya usi.
Usi wa Temu wavitilite uini wa Kweni ukilitye ki.
Kiwu kyaw'o kyai kinengo kwa ng'ombe,  matunda na mbui sya utuini ovamwe na Nzia ila yekalaa uini usu.
Maundu maendee nesa muvaka ila Matata watwikie mutui.
Aisye nzia niseuvwe isilite kiimani nikana alisae kiimani vate thina wa uvingilita mbika nthi kavola.
Kiima kya Olokwango nikyathatie muno,  nundu wa kwanangwa kwa king'ewa kyake ateo kyaumisya.
Muthia wa kyumwa,  syana sya Matata na anyangae moo nimalisaa kiimani kuthauka.
Masembaa kila vandu,  maitulanga mbonge sya miti,  makyakany'a miaki na kumitia yakene.
Kwa ivinda Olokwango anoa.
Kavola aeka kukenyeesya itheka.
Malong'ola maendeea na unyiva na uthyu wake waendeea na ukunzana.
Mwisio ila mbusi ili syang'ala.
Nguka sya usi wa Temu syasianisya kwa kimako.
Nzia ila syai uini syathama nundu vayai nyeki ndaasa,  ithaukia na vandu vavinyu vaukoma.
Ng'ombe,  mbui na malondu syamosa vyu.
Kila umwe eew'a kimako kya kiima kya Olokwongo.
Andu ma Kwere nimamanyie kana ve kindu kikwenda kwikwa.
Nimakwatanie na maumya Matata kivilani.
Vandu vake manyuva Baraka ula mituki waisye kila mundu navande ilaa manenge Olokwongo ndaia.
Baraka na andu make maseuvya sikuku na maete mithinzio ya miti ya maana kwa Olokwongo.
Vai mundu watenbeelaa kiimani kiu na nyeki yamea yingi.
Kwa kavola itheka ya kiima kya Olokwongo yaingiva na malongola malikanga.
Kuma malongolani asu mbusi syaumila ingi.
Usi wa Temu wathayuuka.
Mbii syatwika sya kisunzuni nundu wa miti na nyeki.
Nzia syambiia kusembasemba ingi ku nyekini.
Ng'ombe,  mbui,  na malondu syathumua munyini wa miti.
"Ikala thayu mwasa Baraka,  ikala thayu mwasa Baraka" andu ma Kwere maina.
"Ikala thayu mwasa Olokwongo" Baraka na andu masya.
"Syana syenyu na syana sya syana syoo na nzukulu syoo nisyunenge ndaia kila ivinda."
Ĩvinda Ĩmwe kwaĩ mũndũ wetawa Ngoso.
Nĩwasomethasya syana, ti kĩlasinĩ ĩndĩ uungunĩ mwamba.
Mũthenya ũmwe nzaaĩ yetawa Mbaa, nĩyalĩsie mwambanĩ kũng'ea syamba.
Mbaa nĩwathingĩthisye syamba na kĩmwe kyakima Ngoso mũtwe kyamũaa.
Ĩla syana syethĩie Mwalimũ Ngoso avalũkĩte nthĩ emũkw'ũ nĩsyakwatiwe nĩ kyeva.
Nĩsyendie kũmanza ũla wowaie Ngoso.
Nĩsyakwatie ũkũngi wa ĩtheo syawĩa.
"Niwe ũvalũkilye kyamba kĩla kĩkimia Mwalimu Ngoso.
Ndwaĩlĩte nĩkwĩka ũu."
Ũkũngi wa ĩtheo nĩwaisye, "Ũkethĩwa nĩany'a vinya ũu ndyĩthĩwa nũngamaswa nĩ ũkũta wa ndaka."
Kwou nĩmandie kũla kwĩ ũkũta wa ndaka.
"Niwe wongamisye ũkũngi ũla wavalũkilye kyamba kĩla kyakimie Mwalimu Ngoso.
Ndwaĩlĩte nĩkwĩka ũu."
Ũkũta wa ndaka nĩwaisye, "Ũkethĩwa nĩany'a vinya ũu kaluku kethĩwa kambĩnzaa ĩma ata?"
Nĩmakitisye kaluku.
"Niwe wenzie kalima ũkũtanĩ wa ndaka, ũla wongamisye ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Kaluku nĩkaisye, "Ũkethĩwa nĩany'a vinya ũu nĩnĩĩwe nĩ kavaka?"
Kwou nĩmakitisye kavaka.
"Niwe ũĩsaa kaluku kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ Kavaka nĩkaisye, "Ũkethĩwa nĩany'a vinya ũu nonovwe nĩ ĩkanda?"
Kwou nĩmethĩie ĩkanda.
"Niwe wovaa kavaka,  kala kaĩsaa kaluku, kala kenzaa kalima ũkũtanĩ ndaka,  ũla ũngamasya ũkũngi, ũla wavalũkilye kyamba,  kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ ĩkanda nĩyaisye, "Ũkethĩwa nĩany'a vinya ũu nonĩtilwe nĩkavyũ?"
Kwou nĩmethĩie kavyũ.
"Niwe ũtilaa ĩkanda, ĩla yovaa kavaka, kala kaĩsaa kaluku, kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ kavyũ nĩkaisye, "Ũkethĩwa nĩany'a vinya ũu nonĩvĩvwe nĩ mwaki?"
Kwou nĩmethĩie mwaki.
"Niwe ũvĩvasyaa kavyũ kala katilaa ĩkanda, ĩla yovaa kavaka, kala kaĩsaa kaluku,  kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ mwaki nĩwaisye, "Ũkethĩwa nĩany'a vinya ũu nonĩvoswe nĩ kĩw'ũ?"
Kwou nĩmethĩie kĩw'ũ.
"Niwe ũvoasyaa mwaki, ũla ũvĩvasyaa kavyũ kala katilaa ĩkanda, ĩla yovaa kavaka, kala kaĩsaa kaluku, kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ kĩw'ũ nĩkyaisye, "Ũkethĩwa nĩany'a vinya ũu nonĩnyuuwe nĩ ndewa?"
Kwou nĩmethĩie ndewa.
"Niwe ũnyuusaa kĩw'ũ kila kĩvoasyaa mwaki, ũla ũvĩvasyaa kavyũ kala katilaa ĩkanda, ĩla yovaa kavaka, kala kaĩsaa kaluku, kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ ndewa nĩyaisye, "Ũkethĩwa nĩany'a vinya ũu nonũmwe nĩ ngi?"
Kwou nĩmethĩie ngi.
"Niwe ũmaa ndewa, ĩla ĩnyuusaa kĩw'ũ, kila kĩvoasyaa mwaki, ũla ũvĩvasyaa kavyũ kala katilaa ĩkanda, ĩla yovaa kavaka, kala kaĩsaa kaluku, kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Ĩndĩ ngi nĩyaisye, "Ũkethĩwa nĩany'a vinya ũu nonĩĩwe nĩ nzaaĩ?"
Kwou nĩmethĩie nzaaĩ ĩla yetawa Mbaa.
"Niwe ũĩĩsaa ngi, ĩla yũmaa ndewa, ĩla ĩnyuusaa kĩw'ũ, kila kĩvoasyaa mwaki, ũla ũvĩvasyaa kavyũ kala katilaa ĩkanda, ĩla yovaa kavaka, kala kaĩsaa kaluku, kala kenzaa kalima ũkũtanĩ wa ndaka, ũla ũngamasya ũkũngi, ũla wavalũkilye kyamba, kĩla kyakimie Mwalimu Ngoso.
Ndwaĩlĩte nĩkwĩka ũu."
Mbaa nĩwaseng'ie mũno nũndũ wa kũmanyĩka na ethĩwa atena ũndũ wa kũnena.
Syana nĩsyamwĩie, "Niwe wavalũkilye kyamba kĩla kyakimie Mwalimũ Ngoso.
Niwe waĩlĩte kũnengwe kĩvungo!"
Ivinda ya tene kwai mundu wai na kila kindu – muunda munou,  wai na ngombe,  malondu na mbui.
Na aendee na ukua andeea kwithiwa na kimako,  nundu ndai na kindu kimwe.
Ndai muka.
Aungamite ungu wa muti muthenya umwe aukiwa ni ivindisya iseo.
Kethiwa ndona kiveti ai atonya usovya kimwe?
Kwou ambia kuseuvya kiveti kyanake kumana na uvonge wa muti.
Ila waminie kuseuvya ivisa,  akita metho mayo na mavinguka.
Aivevea na yethiwa na thayu.
Kwaw'o kyai kiveti kyanake utakyona vandu vangi.
Atulya ndu mbee wakyo to akikulya ethiwe mume wakyo.
Akinenga ngua nzeo,  wanyua na mbete ya mutwe kwonanya kyai kiveti kitwae.
Na akyakia nyumba ya ndaka na nyeki ila yai vakuvi na kitina kya muti vala kyaumie.
"Nikukulya kindu kimwe kwatei."
Atavya kiveti kyake.
"Ndukaatate utavya mundu vala waumie."
Kwa kavinda kavuthu,  aume ma muika kuma utuini ungi mambiia kuneena.
"Mundu mukuu ta usu atonya kwithiwa na kiveti kya muika kyanake uu ata?
Mavanga kukyosa na kukitwaa kyuuni kyoo."
Mukuu uu niwethiwe na kyeva muno.
Ndai atonya kwikala thayu atena kiveti kiu.
Ateo avindisya yingi,  "Ethiwa nina kindu kyake ndyaile ni kumaka."
Kwou atuma mavui,  kukimantha,  kukinia,  na kumwetee o kindu kuma kwakyo.
Ila makyonie,  makiniie kwa kithyomo kya nyunyi.
Kiveti kya muti kiveti kya muti,  Kiseo kitemoneka.
Mwimiu nututumie tumutungie ngua yaku.
Kya manenga ngua yakyo,  na mauluka iulu wa iima,  mbusi,  maendete kula kwi muume wakyo.
Akwatie ngua yakyo vakuvi na uthyu na eewa muyo vanini.
Wendi wake uyathela mituki.
Niwatumiie mavui ingi makinie.
Kiveti kya muti,  kiveti kya muti kiseo kitemoneka,  mwimiu nututumie tumutungie mbete yaku ya mutwe.
Akwete mbete ya mutwe athumuuka nundu wa kiveti kyake kikuasa kyuuni kya andu angi.
Kwa kavinda,  eeta mavui make ingi.
Thyiuuthi kula kii mukaine,  kiveti kya muti kiveti kya muti kiseo kitemoneka muimiu niatutumie tumutungie thayu wake!
Kwou mathi ivinda ya katatu.
Mavuila ituoni syakyo.
Mainite,  kila isuni yatonga itho mituki kyatwika ivisa.
Maau na moko mavaluka na mutwe.
Na kyavaluka muthangani.
Kavola muume avingilitya kitina kya muti usini.
Akyungamya na mii yakyo kiwuni.
Nundu wa isua na muthanga,  kyamesya matu ingi.
Na ukungi wikwo matu nimaumasya wasya.
Otondu kiveti kikaa kikwenda muume.
Utathi wina langi mwonza.
Langi wa mbee yiitawa mutune.
Kweyu ekiite sati mutune.
Langi wa keli ni wa isungwa.
Thii ni isungwa.
Langi wa wakatatu ni yelo.
Itumbi ya kienyeji yina langi wa yelo.
Langi wa kana ni wa ngilini.
Iua ni sya ngilini.
Langi wa katano ni mbuluu.
Matu ni ma mbuluu.
Langi wa thanthatu ni wa mbuluu ngwatu.
Matunda aa ni ma langi wa mbuluu ngwatu.
Langi wa mwonza ni wa nthambalau.
Ngua yakwa ni ya langi wa nthambalau.
Ni langi niwendete muno!
Niwise langi syonthe sya utathi?
"munyanyawa kwa koma nesa"ii.
koma nesa Tara.na dada avosya taa.
yuyu twiikata mwa ?
dia akulya tara
tuyiteelemye yiende vyu.Tara amwia dia.twisoovya yiumu yitu na itambala.
"nuu ula wina mutwe wa muvila"
iiii... ai nitwayiteelemya we.
tara aasya.nuvungu mwa.. niyiiya yiyukilaa.dia eevitha.
semba mituki wouete suka tusoovye ilwanda.
dia aasya.utosi wiiva?
dia awoloota amwia ...tyuuya vaaya ve kyeni.
yuyu nitumia tosi kusoovya iteelemya.dia aasya.iii.
niona maimu eli nomayiteelemye vyu yikathi.
tara aasya.
kwathengeesya tosi usu vaa vakuvi.
tara eesyaaa moko na yiulu ungu wa masuka.
Mwanaa mwaitu nukusoma ivuku ya sukulu.
Mwaitu nukusoma Bivilia.
Mwitu wa mwaitu nukusoma ivuku ya syindu sya uuwi.
Mwendwau nukusoma ikaseti.
Susu nukusoma ikaseti.
Kelitu kaitu nikasoma ivuku ya mavisa.
Ningusoma ivuku yii.
Mituki nigwithiwa nitonya kusoma kila kindu.
Ĩĩ nĩ ng'ombe.
Ng'ombe nĩ kĩndũ kĩseo!
Mũthenya nĩ ng'ombe ya kawaita.
Ĩkũlũkya kĩvevelo.
Kana ĩkũtheela mũvĩla.
Ĩndĩ ũtukũ nĩ ng'ombe ya vinya!
Ĩkũsũvĩa mathayu.
Na ĩkũkita mothũku.
Ĩndĩ wavinga metho maku vyũ na ũkwathĩĩsya.
Ng'ombe no oke kũũkethya onaku!
Mwiso.
Mui umeaa mbee.
Umeaa ulikite muthangani.
Na indi kitina kyumea kimeaa kyelekele sua.
Matu ma mbee makumila.
Mumea wa mboso uyaasava.
Na ukyumya malaa.
Malaa mautwika mboso.
Ve mbeu mbingi nthini wa muthande wa mboso.
Ivinda ya tene vyu,  nyunyi syaina ikomano.
Nimendaa musumbi ota andu na nyamu sya kithekani.
Ni isuni yiva itonya utwika musumbi?
"Ndiu ya makuyu e vinya na ailyi ta musumbi" Umwe woo asya,  "Aiyee,  nde kilauni na eetana wasya wake umaa nai",  Ungi asya,  "Aya,  Nyaa,  nikwithiwa ni muneeni,  akivaa ta munyambu."
Ungi asya "Aiyee,  ndatonya kuuluka na musumbi wa nyunyi no nginya auluke."
"Nikwatya naile utwika musumbi."
Tausi aneena aamitye nzau syake,  "nani mwanake muno."
"Wi nzasu muno" Asya ndundu Khova.
"Kwongela ndwi Mwavilika."
"Ni metho manene vyu kukila nyunyi syonthe,  naile utwika musumbi."
"Aiyee,  tiwe ndundu makayany'a.
Ukomaa sua iyuma."
Na mayaiwana.
Na umwe asya "ula utonya kuuluka iulu vyu niwe ukutwika musumbi."
"Ii' ii,  makayanya na matuila muno matuni."
Mbata Musinga yauluka muthenya aumwe iulu wa syima Nkwanzi.
Ndiu ya makuyu auluka avita matheo.
Ateo ndiu yi mavandu yauluka matuku atatu ite kuungama yangie kula kwisua.
Ndiu yatumua inene "Ninye ni iulu vyu,  ni nyie musumbi."
Ateo aseng'ie muno kwiwa wasya iulu wake "Chrri,  Chirri,  Chirri."
Iulu wa mutwe vai kasuni kanini vyu,  Ncede kala ni Neddicky.
Ka kwatilikite uthwau wa ndiu nene.
"Ticki,  Ticki,  Ticki," asungia.
Ni wa vyu ninye musumbi!
Ndiu auluka aendete na iulu " Ninye ni iulu vyu ninye musumbi",  aneneena na wasya.
Chirri,  chirri,  chirri,  ninyie ni iulu ninye musumbi."
Ncede aneena.
Kai kaumalila kuma uungu wa ndiu."
Nyunyi ingi nisyonaa uu wonthe na sya thata.
Nisyeethie itile uthwau ula keekwatilite ateo koona undu ithatite na kalika iimani ya nzoka.
Nyunyi ingi nisyonaa uu wonthe na sya thata.
Nisyeethie itile uthwau ula keekwatilite ateo koona undu ithatite na kalika iimani ya nzoka.
"Ndundu no muvaka uketeele kaumaluke ukakwate" matavya Ndundu Khova athi ekala vakuvi na iima.
Ateo isua yavyuva na akoma mituki.
Ncede akunikila na mituki "wii" aumaluka athi.
Ndundu eewie nthoni nundu wa kueka kasuni kau kavite.
Nundu wa uu asyimaa na aikoma muthenya ndakoneke ni masuni aangi.
King'angi ki mayo manene.
Munyambu wi mayo manene onaw'o.
Ng'ombe yi maeo mevinya.
Masuni mai mayo.
Mbiya syi mayo manene mambee.
Makuyu me mayo moii.
Nethiyawa na mayo maingi.
Nayuyu ndina mayo maingi.
Ivinda ya tene, tene vyu, vee mbuavui weetawa Anansi.
Kiveti kya Anansi kyai muui museo.
Ateo kila ivinda, Anansi niwendaa weuni kusamasama liu ula andu utuini mayauaa vamwe na misyi yoo.
Muthenya umwe avitila kwa Mbaluku.
Kavaluku ai munyanyae.
“Ve mboka mbisuni” Anansi aneena ewite muyo.
Anansi “syinamba kuvya” kavaluku amutavya, “ateo nisyuvya mituki, eteela tuye vamwe.” “Nindonya kwendeew'a ateo nina syindu ngwika,” Anansi asya na mituki.
Ukethia etelile ethiwa aneewa wia eke ni kavaluku.
“Ninisi” Anansi aweta.
“Ningwaka ulwalui.
“Ningwovea ulwalui umwe kuuni kwakwa na ungi mbisuni yake, liu wavya kusya ulwalui umwe na ninguka nzembete!” Mbaluku oona uu ni useo na awika.”
“Ningwiw'a mboso syunyunga,” Anansi aneena atembeete.
“Mboso syina muyo, syi mbisuni syuvya.“ Uka tuye mboso situ”, makuli mamutavya.“syangiie kuvya..” “Nindonya kwendeew'a Tata nguli,” Anansi asya.
Na ingi asya ni ukuseuvya ulwalui na oveye umwe kuuni na uungi wovewe mbisuni nene ya mboso.
Tata Nguli niwoonie kana uu wai useo na awika.”
“Niwa makwasi mainyunga” Anansi aneena ena muyo atembeete.
“Makwasi na uki wa nzuki, ningwisilya.
“Anansi”, munyanyae kithangaite amwita.
“Mbisu yakwa yusuite makwasi na uki wa nzuki!
Uka tuisanie” “Nonendeewe” Anansi na ingi asya nukuseuvya ulwalui na umwe wovewe kuuni kwake na muthia ungi wovew'e mbisuni ya makwasi.
Munyanyae kithangaiti oona uu ni useo na eeka w'o.”
Ivinda ila Anansi wavikie usini aina ulwalui wovewe mau make nyanya.
“Uu ni undu u useo” Anansi aiya ena muyo.
“Ndyisi ni mbisu yau ikuvya mbee.
O saa isu Anansi eewa ulwalui umwe wakitwa.
“Oo”, Anansi atumua, “Usu ni ulwalui ula wovewe mbisuni ya mboka sya mbaluku.
Ew'a ulwalui ungi.
Na ungi.
Anansi akuswa kundu kutatu ivinda yimwe.
“Auaa” Anansi atumua ila wewie ulwalui wa kana wakuswa.
Osaa isu eewa ulwalui wa kataano wakuswa.
Na wathanthatu.
Na wa muonza.
Anansi akuswa ngali ii na iya, kila umwe aikusya.
Maau make makuswaa nginya mathekeva na mathekeva.
Anansi avingilita alika kiwuni.
Ila molwalui oonthe matwaiswe ni kiwu, asyoka yingi akwiwa woo ngukani.
“Ai, ai, ai, ai”, Anansi, avevuuka, “Nikwatya uu ndwii undu useo, ona vanini” Kuvikia umunthi mbuavui Anansi ethiwa na maau nyanya matheke muno.
Na muthenya usu ndaakwata liu ona umwe.
Nĩ kyaũ kĩla kĩlitu,  Ngũkũ kana ĩvw'ĩa?
Nĩ kyaũ kĩla kĩvũthũ,  Nĩ ĩlaa kana nĩ kĩlikyo?
Nĩ kaana keva kalitu?
Nũũ ũla mũlitu,  nzou kana nau?
Ni kyaũ kĩla kĩlitu,  nĩ kilo kya maviaĩ.
Kana ngulamu ya simiti?
Ni kyaũ kĩla kĩlitu,  ni kilo kya sukalĩĩ.
Kana ni kilo kya mavw'ĩa?
Tene, tene vyu Ngai wa itu Nyame avithite ngewa syonthe isandukuni ya muti matuni.
Kuu nthi andu mayai na ngewa sya utavanya na mai athatu.
Makulya Anansi mbuavui mbui amatethye.
Anansi aseuvya ulwalui muasa na atwaia w'o mwii wake waina usasi nginya ituni.
“No unenge ngewa mwa” akulya Ngai wa matuni.
Na Nyame atheka Anansi muno na amwia “ oo, ngewa ii ni sya thooa munene, na ndutonya kusyivia kavwavuli kaa.”
“Thooa wasyo ni mwau” Anansi akulya “Mbetee nyamu itatu mbai na syi mwoo,” Nyame asungia “Ngo yina maeo mavwaa matumo, Nzweei itong'aa andu na nzoka imelasya andu onthe.
Atheka na atheka, onaa ngwa syake to syai vandu vaseo.”
Anansi atheaa nthi na aitumia ula ulwalui na avika avindiisya, avindiisya na akwata usunguio.
Enza iima iluku na akunika na muti na kiko na enuka aee liu wa wioo.
Kioko vate ngui, Ngo niwalikite iimani yiu.
Akalang'a kila vandu ateo nde atonya kumaala.
“Eka ngutethye munyanyawa” Anansi aneena, “komeea tumiti tuu ngukusye ngumalukye.” Anansi alingiliila ulwalui wake wai na usasi Ngoni vamwe na tumiti na amikusya amitwaa ituni kumy'onanyia kula kwai Ngai wa matu.
Ateo nyamu atheka na amukulya na amukulya “ ila ingi ili syiva.”
Kwou Anansi atheea ingi kumantha kyumbe kya keli.
Avindiisya na avindiisya na akwata usungio.
Oosa kikuu kya kiw'u na athi vale Nzweei syekalaa mutini.
Etikiisya kiw'u kimwe ndalani syoo.
Na atema ithangu ya yiu na ekunikilya mutwe na eyitikisya kiwu kingi mwiini wake wonthe.
“Inywi nzweei, umaalukai mwone, nikukua!
Mituki, likai kikuuni kyakwa na mwikauiwe” nzweei siendete kuwiwa kwoou syalika kikuuni kya Anansi.
Anansi aseuvya ulwalui ukunikite kkuu wethia Nzweei siumaluka onasyatata.
Aikua aitwaia Ngai wa matuni ituni.
Na Nyame asya “ya mwisyo yiva”?
Ateo ndathekaa muno.
Kwoou Anansi atheea nthi na avindiisya na avindiisya ateo ndaamanya undu ukwika.
Niwakulilye muka ula wai na usungio museo.
Vamwe moona uvonge muasa muthungu waina tuvonge tunini twai na vinya.
Ila mavikie usini vala Nzoka yatuaa mambiisya ngananio.
“Uvonge uu ni muasa” “aiyee ti muasa”, “ii ni w'o.”
O mituki Nzoka yaumaluuka na yamakulya meneenanisya kyau?
“Ni nenanasya na kiveti kyakwa” Anansi asya.
“Kyasya muti uu ni muasa kuukila ateo nyie ndiwitikila.” “Kwawo ni muasa kuvituka muti uu” Nzoka yasya.
“Ni muasa muno, ni Nzoka nene” nthimei na muti wenyu.
Kwou Anansi eeka uu na amyoveanisya na muti na tuuvonge nikana ilunngale.
Amy'ova vyu, Anansi amitwaa ituni.
Nyame ai no muvaka etikile kana Anansi niwaiva ituvi.
Avingua isanduku ya muti na anenge ngewa syonthe Anansi.
Anansi aete ngewa syoonthe ena usindi nthi.
Atavya muka na nyamu ingi vamwe na andu.
Nundu ngewa nisyakuewa ti sya kuia masandukuni ma muti.
