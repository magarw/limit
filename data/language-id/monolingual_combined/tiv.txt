Ikpyande angahar
Angahar
Anu
Iwenge
Iyav
Vanger
Akev aveegh
Akase aveegh
Anu aveegh
Ityough
M soo akô.
Kasua u a kar la m za ken ikyô I Kibale.
M nenge a ikon kpishi.
M nenge a Tur, Gbaaye, Ivile man Haa.
M nenge a ijombo, ikya man ibagu.
M nenge a inyon kposo kposo.
M nenge a ukaaki, uigyuve man avungu.
M nande ahan zum u m nenge a zege nortar a antsa u kpeghee yô.
M nenge a anyamev man inyon kua imendenev atô kposo kposo je.
Ka a saan mo iyol, M vine amar, ka mea zungwen, M vine amar, ka a huan mo, M vine amar, shima ngi a vihim, M vine amar.
Tica wam kaa er, "Tema girgir!
Nyian cii de vinen amar ga."
Ngôm di kaam er, "Amar a vinen ka a nau mkpeiyol.
Amar a vinen ka a nau u tav, Iyange igen me lu kwase u vinen amar, A Kpiligh hanmô or iyol!"
Shi M kaa mer, "Iyange igen me vine amar ior a kimbi nyaregh u nengen mo zômun, tiligh ishor.
Vea kaa er, "Wankwase ne fa amar DEDOO."
Terem, ngôm man Lina mba tôvon kwagh sha igbinda i mkpeiyol.
Lina a pin sha makeranta er, "Er nan i gbe pe saa se ôô ave keng?"
Tica a kaa er, "Ave ase nga a jems mba nan angev Kpa ne nenge a min ga."
"Jems mbera ndahar kpishi.
Saa se zua a ajingi a nengen a ve."
Lina gba ashe ken ajingi la.
A nenge a jems sha wegh nagh.
Vairus kua bakteria kpa ka jems.
Mba ne angev.
"Ave a ôôn ka a yange uvairus man ubakteria u samber," Tica kaa nahan.
Ter wase ngu manden ikyagh ki ôôn ave.
Lina pine er, "Ka a er tom nena?"
"Anange a kon ka gbir ikyagh kila, man mngerem ma due."
"Ôô ave kule-kule ôr môm i nyôr ikyundu."
"Ter u lun tsev-tsev!
Hegen u faityô u sughun or sha inyu-we?"
Ikya zua vea Ambe shin kpe ber.
"We ya wou ka hana?"
Ikya pine Ambe.
Ambe kaa er,"Ka shin ber."
Ambe pine Ikya wen er,"We u wou ka hana?"
Ikya kaa a na er,"Ka sha kon."
"U fa u oon uwe?"
Ambe pine Ikya nahan.
Ikya kaa er un fa uwe ga. Ambe kaa er,"Me faityo u tesen we."
Ambe kaa er, "De cian ga, u ngu ikyar yam."
Ambe kaa a Ikya er,"Ikya, angbian u terem ngu dedoo da.
A soo u yan inyam."
Mchiem gba Ikya iyol.
Ambe una ya un ga?
Ikya soo u yevese undun Ambe.
Ikya zua a mhen.
Ikya tondo zwa a Ambe er,"Me na u ishima yam za na un."
"Kpa ishima yam gema ngi sha kon, sha tar."
Ikya kaa a Ambe nahan.
"U za too ishima you u va a min ga?"
Ikya lumun.
Ambe oo hide yem a Ikya sha tar.
Ikya man tsuwe gba sha kon.
"U wa aie.
U ngu ikyarem ga," Ambe kaa a Ikya nahan.
Ikya gema kaa a Ambe er,"We kpa u ngu ikyarem ga. U soo u wuan mo yan."
Wan u gen u i yilan wen er Abula lu ken wan gar.
Abula soo takeda u ôron ga, u bughun a bugh tsô kpaa ga.  Lu wanye u wan hwev kpishi.
A lan kwagh kpen kpen.
Abula ii ngô na inyaregh yam suwiiti.
Ngô na un a yer inyaregh kpile kpile kpa a ker a za tôô.
Un a omun suwiiti a been yô, a due a yem inyumbe vea mbakov na.
Ka ze dôô yô, Abula de u zan makeranta kpaa.
A numbe vea mbakov nav pepe zanzan a hide ken ya aikie.
Ngô na kav ajinge nahan kwagh ne za un iyol kpishi.
"Wan nomso wase ne ngu bumen.
Kam er a de zan makeranta nahan.
Ngu iin mo nyaregh kpaa," ngô u Abula  kaa tern a nahan.
Ter na kaa er, "Kper gen yô, yer nyaregh you ken atô u rwamabera.
Bughun rwamabera ga nahan nyaregh you ki a lu girgir."
Kper nan yô, Abula gba keren nyaregh ki ngô na un a tôô.
A ker hanmô jiir cii kpa zua a kwagh môm ga. A kôr gbenda yemen ken kasua u lu ikyua ikyua yô za keren nyaregh.
Ter u Abula fa pe a ver ishigh yô.
"Wan wam, m fa ityôikyaa i u lu zan kasua yô.
Hidye nyôr ken iyou za ker nyaregh ken urwamabera," ter na wa un kwagh nahan.
Kwagh la taver Abula, kpa a hidye a za ker ken urwamabera mbera.
A zua a nyaregh ki ngô na yer la.
Kper nan kpaa, a shi a za bugh urwamabera mbera.
Kpa kwagh môm lu ker ga.  A za pine ter na ityôikyaa i nyaregh ki lu ken urwamabera mbela ga yô.
Ter na se teghlee gema kaa a na er, "Wan wam, u soo u zuan a nyaregh kpishi er u yamen suwiiti kpshi yô?"
Abula kaa er, "Vough je la, Terem."
Ter na kaa er, "Vera to dedoo, me kaa u. Ôrun rwamabera ou shi zaan makeranta.
U zua a injar ken urwamabera.
De gbe wer ga." "Kpa takeda u ôrun taver kpishi, maan mo iyol kpaa ga," Abula kaa na
Ter u Abula huan viing, shien kpuaa.
A lu henen igbinda i un a taver wan na ishima yô.
Tsô a kaa a Abula er, "Se ôrun takeda  nongo.
Me waseu u keren shagba ken urwamabera."
Yange tso Dwem man Bagu gba anyiman.
Kwagh ne hingir ve ayoosu.
Tso ve za hen orjir er a za hime ve iyongu.
Orjir ungwa gbang kpa a chia u nan mo ken  ave ibo.
A hen wen er, "Aluer m na Dwem ibo yo, una va korom ibua una ya.
Aluer m na Bagu ibo yo, una va vihim ikyuleke kembe kembe!
Tso me er nena?"
Orjir hen sha min gbang yo a kaa a ve er,"Ijir ne taver mo u oron i mo mtswen.
Za nen hen mbatamen mba hen ningir wase ne."
Tso Dwem man Bagu yem a ijir hen mbatamen.
Ve za or mbatamen zaiyol ve.
Mbatamen kpa ungwa.
Ve kpaa ve chia u nan or ibo.
Aluer vea ta kwagh ken Bagu yo, Dwem una ya ve ibua.
Aluer vea na Dwem di isho yo, Bagu una vihi ve ikyuleke purututu.
Mbatamen kpaa kaa a Dwem man Bagu er ijir la taver ve u oron kpishi.
Mbatamen umbur chankwase ugen hen ningir la.
Kwase ne lu a kwagh mom mom ga. A lu a ibua ga, lu a ikyuleke ga.
Ve kaa ayol ve er, "Kwase la una fatyo u oron ijir la a mchiem shio."
Ve na Dwem man Bagu zwa er ve za  her na.
Mba za nyer hen ya u Chankwase yo ve kaa a na er a or ve ijir.
A rumun.
Kpa a kaa er una vande lamen a ve kposo kposo.
Hii hii  yo, Chankwase la yila Dwem kaa a na er," We u ngu zege inyamtoho i chivirigh man kpamor kpaa.
A er nan u zohon zwa a gbilin inyam u kpeghee er Bagu nahana?"
Chankwase kaa a Dwem wen er,"Aluer ior vea ungwa er we u ngu ayoosu vea Bagu yo, a lu kwagh u iheenegh.
De zwa zohon vea Bagu.
"U kaa jighlii!," Dwem rumun a na.
"Me wua ijir ne, shi me  de ayoosu vea Bagu kpaa."
Shi Chankwase ta ibaregh a  Bagu,"We udooashe, u ngu tsev-tsev.
Kanyi  i dzoughu vea chov-chov kwagh u yan uihoon-mbaakaav human iyol amin er Dwem nahana?
Ior vea kenger we nena, aluer ve ungwa er we u ngu ayoosu vea bokwagh ngula?
Bagu kaa er, "U kaa mimi, me de ibumegh."
Chankwase man yila ve uhar cii ijiir imom a kaa a ve er,"Ne uhar cii ne rumun u wuan ijir ne.
Yo de nen ase ayol aen kwaghbo."
Ve uhar cii ve sugh ayol ave man ve hime iyongu.
Ikpilaior mba hen ningir la ve ungwa kwagh ne kpiligh ve iyol.
Chankwase faityo u eren kwagh Orjir man mbatamen faityo ga yo.
Inyom igen tso ichegh za kpoghuloo.
Ichegh za taveraa zan zan uifi uma ta ikyembegh, mase shi di Ifi U Iveren tsegher lu a mngerem ye.
Mbanyam cii imura kor ve tso ve loho mtem.
Alakumi lu or u hiihii u oron kwagh,"Er ne fe nahan, se cii se mba imura.
Uifi chicha uma ta ikyembegh mase shi Ifi U Iveren thsegher.
Kpa shi a gba icha kpishi.
Nahan se er nen nena?"
Nyinya va a mhen er,"Se  mbagenev se za shin Ifi U Iveren.
Se za ma shi se kese se hide a min sha ciu mbagenev".
Bua na ikyar wen er,"Ijiir la gba cha.
Shien u se za hide ne, mba se undu ve ken jime cii vea kpe imura."
Iyongo kaa er, "Maa!
Maaa!
Mo me za shin Ifi U Iveren me za ma mngerem."
Ivo tsuwe sha kaa er, "Meee, meee!
Mo kpa me za shi Ifi U Iveren iyol yam."
Ikyegh Kaa er,"Kooo ko koo!
Mo kpa me za iyol yam me za ma mngerem."
Mbanyam cii soo u zan.
Alakumi hemen ve gbenda.
Zende la yina a or ga. Ikyange u mase ityo sha nongo la vaa iyor er, "Ahuraior am, mo me kera fa zende ne ityo ga."Ikyegh gema mena Ikyange.
Mba ze kpuaa yo, Ikyegh kaa er,"Mzamber ne.
Mo a vor.
M kera soo u zan shin Ifi U Iveren ga."Iyongo gema mena Ikyegh.
Er Zende nyor iyor yo, Iyongo kpa vor.
Iyongo kaa er, "Mo me kera za shin Ifi U Iveren ga. Ivo gema mena Iyongo.
Icha gba ga tso Ivo kpa vor gande.
Nyinya geme mena Ivo,Nyinya kpa va ver ka ganden un yo, Bua gema mena un.
Zum u Bua kpa va vor gande u zan ken hemen yo, Alakumi gema mena un.
Er Alakumi lu inyam i masetyo yo, a nongo sha afatyo na cii u nyoron shin Ifi U Iveren.
Er a vor tsung nahan kpaa, a mase za nyoron.
Zum u Alakumi za nyor yo, a yav nya ma s sua Bua.
Bua sua Nyinya.
Nyinya sua Ivo.
Ivo sua Iyongo.
Iyongo sua Ikyegh.
Ikyegh gema sua Ikyange.
Ka pe mbanyam cii fatyo ma mngerem shi Ifi U Iveren sha ijoughzwa je la.
Iyange ka i due pepe, ken imbusutar-i-imese.
M ungwa nomikyegh tôngu sha use.
Iyange kar sha ya u Terfa shien u kwaghyan u pepe.
M ungwa ihuma i ibyer man akpukpa sha windoo wam.
Iyange kôndo yer ken ahu a kon shien u kwaghyan u atetan.
Tsô i va tile hen tyungu mnger u hen atô u agirigi u inumbe.
Iyange tile sha ityough yagh jighjigh.
Azenke wam man tile vea mo.
M gba numben inumbe I azenke vea mbakov wam.
Azenke (jijingi) wam ka a kehe, shi a ndahar.
Ka se cir sha na.
Azenke wam ka a naregh, shi a nyula.
Ka se cir sha na.
M tile, mbakov wam kpa tile.
Se nenge azenke asev gba daasse.
Se vôr a inumbe nahan se hide ken kelase.
Ka a due makeranta yô, se yem ken ya.
Iyange aver.
M nenge Iyange i gba milen kulekule ken imbusutar-i-yan.
M nenge a azenke wam sha kpekpe.
Kuma u za yaven hegen.
Iyange mile ken abeen.
M yav nya sha gambe, mnyam gba cier mo er iyange yem zende ica nahan.
Kwase wan ugen za ken ikyô.
A za u za keren atamaikyon.
Nyer ken ikyô yô a nenge a kon u atam na nyian kuma u yan yô.
Tsô a gbir wankyundan na hen inya.
Wan la yaven yô kwase la unde sha kon.
Or gbertyo u ken ipaven igen va due her.
A nenge a wankyundan ne.
Kpiligh u iyol.
A pine ishima na er, "Ngô u wan ne ye?"
A shiligh azôngo inya.
Mshirim ma sha mon na la uva man wankyundan la nder.
A de wankyundan la gba numben a mshirim ma shonum.
Wan la lu numben a ahan zwa.
Kwase  la shir ashe er un a nenge ityôkyaa i wan na lu sen yô.
A nenge a or u a vande kaven ga yô.
Cier un iyol je gande.
Ikpa i atamaikyon na kpa i osugh i gba.
Or gbertyo la kenger sha.
A kaa er, "De cie ga. M ngu numben a numbe vea wan wou u doon ishima ne."
Tsô kwase la kpaa hunwga sha kon.
Or gbertyo la man er shirigh ku genegh.
A na wankyundan la.
A kaa er, "Ngun ka iyua sha ci wou."
"Yem a wan wou ken ya.
Kaa nomu a mou twev a yem hen gar ugen pe bem a lu yô.
Wankyundan ne nam bemshima," Or gbertyo pase un nahan.
Wan Ivo lu vea Wan Anyamazenga.
Ve zua ijende.
Ve yem ken agirigi u za numben imôngo.
Ve hidye ken ya fele ga.
Wan Ivo kaa a ngô na er, "M zua a ijende i dedoo.
Saan mo iyol kpishi.
Kper kpaa se mba zuan."
Ngô Ivo kaa er, "Ka shami wan wam.
Doom kpishi er u hidyi gbang gbang yô.
Ka ijende yase ga. De zough vea na kper ga."
Shie shon môm, Wan Anyamazenga lu kaan a ngô na er, "M zua a ijende i dedoo.
Saan me iyol kpishi.
Kper kpaa se mba zuan."
Ngô Anyamazenga kaa er, "Vihim kpishi er u ye Wan Ivo ga yô.
Kper ne zua yô, wua un ya."
Kper nan, Wan Anyamazenga za ken gar u Wan Ivo.
Wan Ivo lu ken won ga. A yer ken iyough vea ngô na.
Wan Anyamazenga ta ikyenge yila, "Due se yem ken agirigi se za numbe."
Wan Ivo kaa er, "Se kera mba ijende ga. M ongo ngôm.
Mbayev mba dedoo mba ongo ungô vev."
Vihi Wan Anyamazenga kpishi.
A yem a za kohol ngô na.
Abebe nyôr makeranta nyom i hii hii.
Ter na lu orsule.
Nyom igen tsô ter na kaha ishwa ken tsa na.
Hanmô yange Abebe un a due makeranta yô a dondo ter na ve yar ken tyev.
Hen kpe sule ve la agirigi u gbidyen bol lu her.
Iyange igen atetan, zum u Abebe lu huren inyon yô, mbayev Nasela u nyiin va u gbidyen bol.
Bol la tsuwe man gba ken sule ishwaa.
Bol la cagh ishwa.
Wan ugen ken ve nyôngosu nyôr ker er un a tôô bol shon.
A hemba caghen ishwa la seer.
Ve za hemen u gbidyen bol.
Bol gba ken ishwa kimbir ki kimbir.
Mbayev Nasela kpa gba wer u nyôron tôôn bol la ga. Hanmô shien yô ve cagh ishwa ve seer.
Vanger gba pughur Abebe vea ter na  sha mvihi u mbayev mbela lu vihin ve ishwa la.
Ter u Abebe kaa a na er, "Wan wam, kwagh u u hen ken makeranta la cii er tom a min.
Kaa ve ve de gbidyen bol tan ken sule!"
Shie ne nahan yô, Abebe hen di agbenger Abaacaa - A,  B, C, D, E, F, G, H di tsô.
Abebe soo er una nande a mbayev mbela.
Kpa a fa asember ken zwa Nasela ga. Bol kpa mem u gban ken sule ishwaa ga. Môm ken mbayev mbela cir sha bol nyôr ken sule.
Abebe man torough gba za sha wan la jingir ave. A gba ngoron.
A ngor genger genger sha a fatyô na cii, "A, B, C, D, E, F!
A ngor kwa tar, "A, B, C, D, E, F!"
Mbayev Nasela mbela de yevese ken sule ishwaa.
Ahuraior na a ken agirigi tile jigh gba kenger Abebe.
Ve lam ayolave ken zwa Nasela man ve gba sen.
Ve kav kwagh u Abebe lu ôron yô.
Ter na kaa er, "Ngwa wan wam, u taver ishima shi u ngu tsev tsev!"
Ter na ta ave vanger a na.
Kunda Abebe iyol shi saan un iyol kpaa.
A fa kwagh u una ôr ga.
Ter u Abebe taver un ishima er a hen makeranta sha gbashima, shi za hemen u henen kwagh shien u una due makeranta kpaa.
Abebe hen ijô i tiar kposo kposo shi fa i tsembelee.
A hingir orngeren kwagh man geman ken ijô I gen.
Nor-Tar môm ngu zan u za man mngerem.
Kagher uhar mba zan u za man mngerem.
Iyar itiar man inyon inyiin ngi zan u za man mngerem.
iho itian man igyo-toho ateratar ngi zan u za man mngerem.
Kwantera utaan-kar-uhar mba yevese zan hen mnger.
Asôhô anigheniman ishu itian-kar-inyiinngi ôôn uwe shin mnger.
Begha môm ta kume.
Wen kpaa a soo u man mngerem.
Ka an nan chie begha?
Nor-Tar môm ngu man mngerem vea begha.
Ngise ijen gba zanzan hanmô kwaghndor uma.
Mbanyam ya toho sha tar cica.
Mase shin tuletule mba ve unde zegembaikonov tsegher war ye.
Iyange igen yô, Ivo nenge Dwem gba karen a ishôm.
Ivo sôn Dwem ishôm er a na un una gber tuletule un a ya.
Dwem gema ishôm la man na Ivo.
Ivo gber tuletule la ya zanzan idye.
Ivo man hungur kwagh u ishôm la.
Dwem hidi yô, a kaa er Ivo a na un ishôm na.
Kwagh kunda Ivo iyol cii.
A umbur pe a undu ishôm la ga.
Ivo saar inya hanmô ijiir u keren ishôm la.
Zanzan nyian, Ivo ngi keren ishôm la heregh.
Dwem kaa a Ivo er, "Er u  te ikyagh ki tom yagh ki m ye kwaghyan a min kera yô, me yau.
Shi me ya ônov ough."
Hii shien la je, Dwem den u kôron Ivo ga.
Ivo kpaa, hanmô shie ka i saar inya u keren ishôm i Dwem.
Ikya zua vea Ambe shin kpe ber.
“We ya wou ka hana?” Ikya pine Ambe.
Ambe kaa er,“Ka shin ber.”
Ambe pine Ikya wen er,“We u wou ka hana?” Ikya kaa a na er,“Ka sha kon.”
“U fa u oon uwe?” Ambe pine Ikya nahan.
Ikya kaa er un fa uwe ga. Ambe kaa er,“Me faityo u tesen we.”
Ambe kaa er, “De cian ga, u ngu ikyar yam.”
Ambe kaa a Ikya er,“Ikya, angbian u terem ngu dedoo da.
A soo u yan inyam.”
Mchiem gba Ikya iyol.
Ambe una ya un ga?
Ikya soo u yevese undun Ambe.
Ikya zua a mhen.
Ikya tondo zwa a Ambe er,“Me na u ishima yam za na un.”
“Kpa ishima yam gema ngi sha kon, sha tar.” Ikya kaa a Ambe nahan.
“U za too ishima you u va a min ga?” Ikya lumun.
Ambe oo hide yem a Ikya sha tar.
Ikya man tsuwe gba sha kon.
“U wa aie.
U ngu ikyarem ga,” Ambe kaa a Ikya nahan.
Ikya gema kaa a Ambe er, “We kpa u ngu ikyarem ga. U soo u wuan mo yan.”
Ngise ansule u kpeghee lu hen wan-gar u kiriki.
Wan ikyegh lu her i yilan un er Ikpyu-ikpyu.
Ikpyu-ikpyu kaa er, "Zum u me vese yô, msoo u purugh yemen sha abeen ca fiiniin."
Mbaikyegh cica cii nande ahan gba sen un.
Ve kaa er, "U ngu vough ga.
Se kera numbe vea we ga cii!"
Ngô na kaa er, "Ikpyu-ikpyu, se cii se faityô u gbidyen akper kpa taver u se mbaikyegh se purugh."
Ikpyu-ikpyu gba wer ga. Hanmô iyange a kar iyol u gbidyen akper.
A gbidye akper kpur kpur kpa a faityô u moughun hen inya ga.
Zum u lu karen-iyol yô, a gba nengen a iyol na ken ishima na er un lu purugh geman kenger ikyegh igen zenden hen inya nahan.
A nenge a iyol na ken ishima na lu purugh karen ugbargbar man mbaatsator kpaa.
"Gbeke!"
Inyon igen kpaa i a wuese.
"Ikyegh ne ngi purugh!"
Kpur-kpur  kpur-kpur, kpur-kpur, Ikpyu-ipkyu a shi gbidyen akper hanmô iyange.
A mough hen inya kpa a hidye shi a gba.
Ikpyu-ikpyu vaa iyol a ngô na er, "Me faityô u purugh ga. Kwaghôron u mbaikyegh ôr la ka  mimi."
Ngô na kaa er, "Ikpyu-ikpyu we u ngu kposo a mbaikyegh cii.
Ve yô ve soo u purugh ga kpa we u soo.
U faityô!"
Kpernan yô Ikpyu-ikpyu unde sha ityôô-Ikyegh shi gbidye akper kpur-kpur.
A purugh sha ahumbe a gbidye akper kimbir-ki-kimbir man…
KPUGH!
Mbaikyegh mbagenev nande ahan gba sen. "He-he hieee!
Se vande kaan we!
Mbaikyegh mba purugh ga!"
Kper nan yô Ikpyu-ikpyu unde yem sha tor-youghu sha atô ica.
Ikpyu-ikpyu gbidye akper kpur-kpur, kpur-kpur, kpur-kpur.
A purugh sha ahumbe man agbidye akper, agbidye akper kimbir-ki-kimbir man…
A gba purugh yemen hemen!
Ahumbe a shin akper na gba taver seer a seer.
A purugh ayem ca  sha abeen.
Mbaatsator kua ugbargbar gba kpiligh iyol er, "Gbeke!
Kwaghkpilighyol!
Ikyegh ngi purugh!"
Mbaikyegh cii soo u lun vough er un nahan.
Ve cii ve ember er, "Aye, Ikpyu-ikpyu, kwagh wou gande!"
Wankwase ne ka Natabo.
Ngu a anigbianev mba nomso ateratar.
Mbamaren nav na un wantye!
A soo un kpishi.
Yange igen yô, angbianev nav hembe wantye la.
Natabo nenge a wantye na ga. A mindi mliam.
Natabo yevese tume toho.
A za unde sha gôgôkon.
Mbamaren nav va gba zamber.
“Hungwa shin nya.”
Anigbianev nav tôô icam, “Se zamber we, hungwa.”
Natabo naha ve a naha tar.
Huror u Natabo kpa va a icam, “Mzamber we, hungwa!”
Huror u Natabo wa icam gbem tsô a hungwa.
Natabo vea huror ne yem ken ya nongu.
Hanmô or ember er Natabo hide.
Natabo zua a wantye uhe.
Fana man mbamaren nav mba hen gar u vesen.
Fana ngu a kpatema, ikyegh ihiar, ivo man ikyungugh.
Iyange igen tsô Fana nenge mbayev lu keren mkungum awen.
Fana gba yevese zan sha mbayev mbela.
Lu ngoron, "De nen awen a keren!"
Fana ngohol mkungum ma mhar mela yem a min ken ya u za nengen sha min.
A koso ma dedoo shi a ôr mbamaren nav er un war ma yô.
Fana vea mbamaren nav tôô mkungum mela yem a min youghci.
Fana gba ôron a ahuraior na er, "Aninyamev ka ahuraior ase.
Se kuran nen ve."
Ngun ka Kpatema.
Ngun ka Iwa.
Tugh ile.
Ime wa.
Wuhe kôr.
Wuhe kôr dedoo.
Iwa yô ndôhôl un je gande.
Kpatema na Iwa akondo a ken atô.
Ikondo i ken atô igen kôr il.
Ikondo i ken atô igen ngi waang.
Iwa ngohol akondo a ken atô a lu waang la.
Kpa wuhe de un ga.
Kpatema na Iwa asheti ahar.
Sheti i môm kehe.
Sheti i môm ndahar.
Iwa ngohol sheti i vesen la.
Kpa wuhe hemba kôron un cii.
Kpatema na Iwa afo ahar.
Ifo igen lihe gôgônan.
Ifo igen ngi tiônôôn.
Iwa ngohol ifo i gôgônan.
Kpa hemba ndôhôl un cii.
Kpatema na Iwa avav uhar.
U môm ngu ndor, u môm uma.
Iwa ngohol u uman, kpa hemba ndôhôl un cii.
Kpatema na Iwa jaketi uhar.
Jaketi i môm ngi kputuu, Jaketi i môm ngi pelee.
Iwa ngohol jaketi i kputuu, kpa hemba ndôhôl un cii.
Kpatema na Iwa ader ahar.
Idyer i môm tav lôghlôgh, idyer i môm lu telemee.
Iwa ngohol idyer i taven lôghlôgh, kpa hemba ndôhôl un cii.
Kpatema na Iwa akôv atô ahar.
Akôv agen ka a he, akôv angenegh ka a tse.
Iwa ngohol akôv a he man...Kera ndôhôl Iwa kpishi ga.
Sev av.
Uer mile.
Iyange due.
Sev av.
Wanger waang.
Sagh iyol.
Tsee dedoo.
Tsee Iwa gande.
Lu dedoo Kpatema.
Iwa lu dedoo a mtsee wou.
Wase nen mbayev enev ve hen zwa Tiv dedoo.
Abya na ngu cuku.
Hunda u iyough na shiligh shin inya.
Gambe na kpa lihe ga.
Kikye i Tav Zôr Zôr kpa i tav sha ga.
Or ne tav kpishi!
A za er hondo abya u taven sha.
Shi a mande hunda u taven sha.
Tav Zôr Zôr shi er gambe u gôgônan.
A za yam kikye i taven sha geeng.
A tema sha ikyônough ki taven.
A lu yan kwagh sha ayari u lihen.
A due ya na a yem ya shin zege ikyô.
A tsa shin mi anyom ngee.
Iyange igen, Begha Utagi, Tor u mbanyam yila mbanyam cica mzough.
A soo er vea er mhen sha igbinda i kuran mkôngom vev.
Mbanyam zua akum akum tsô Begha Utagi, Tor yôô ahuan.
Tsô Begha Utagi kaa er, "Ver nen ato, me kaa ne."
Begha Utagi, Tor pine er, "Mbaihyomov asev mba gberen ikyon shi nanden toho.
Sha mnenge wen yô, se er a ve nena?"
"Mbayev nomso, mbayev kasev, nomso man kasev mbaganden cii mba vihin se mkôngom.
Se er nan se yange ve u vihin se u ya?"
Begha Utagi, Tor kimbir pinen mbanyam.
Mbanyam cii ule, ve hingir gbuu.
Mbanyam mba i tsua ve la va a mhen u kôron uumace mba gberen ikyon haan kera la.
Mbanyam mba i tsua ve la va a mhen u kôron uumace mba gberen ikyon haan kera la.
Ve kôr mba gberen ikyon nanden aka-usu man mba dughun azande.
Shi ve kôr mba nanden toho kôron ihyev man mbasulev mba paan ikyon daang daang kpaa.
Tsô  uumace tôndo zwa a mbanyam ken bem u den aeren a vihin tar.
Ve rumun er, a tsegha vegher inyaa u gen sha ci u mbanyam, vegher u gen sha ci u uumace.
Hii iyange la je, mzeiyol u mbanyam a aeren a vihin a uumace bee.
Ka Kpatema je ne.
Ka Iwa je ne.
Kpatema vea Iwa ve gba ashe ken won sha feegh u iyough.
Ve gba ashe ken won sha feegh u iyough.
Tsô Kpatema man Iwa ve nenge a Kokombu!
Kokombu la ngu nyian dindee.
Kpatema vea Iwa soo u kôron Kokombu.
Kpatema vea Iwa dondo Kokombu.
Ve dondo Kokombu.
Kpatema vea Iwa dondo Kokombu sha angahar.
Ve chir sha  Kokombu.
Kpa Kokombu ngu fefa.
Kokombu ngu felafa gande man Kpatema vea Iwa mba zôzô.
Mba zôzô gande.
Kpatema vea Iwa chir sha Kokombu sha kyekye.
Mba zendan Kokombu sha kyekye.
Kpa Kokombu ngu felafa.
Kokombu ngu felafa kpishi, man Kpatema vea Iwa mba zôzô.
Mba zôzô kpishi.
Kpatema vea Iwa nyôr matu chir sha Kokombu.
Mba zendan Kokombu sha matu.
Kpa Kokombu ngu felafa.
Nahan kpa Kokombu hemba ve felafa, man Kpatema vea Iwa mba zôzô.
Nahan cii kpa, mba zôzô yum.
Kpatema vea Iwa mba zendan Kokombu sha tso.
Mba senen sha mnger zendan Kokombu.
Kpa Kokombu ngu felafa gande cii, man Kpatema vea Iwa mba zôzô.
Hemba mban zôzô cii.
Kpatema vea Iwa mba zendan Kokombu sha igirgi.
Mba purugh zendan Kokombu.
Mba purugh a Kokombu ityô.
Kpa Kokombu ngu felafa.
Kokombu ngu felafa gande cii, man Kpatema vea Iwa mba zôzô.
Mba zôzô gande cii.
Kpatema vea Iwa tile.
Ve tile, ve tema inya.
Ve tema sha kon.
Ve tema sha zege kon.
Nahan kpa...
Ve nenge a kokombu môn ken ahu a kon.
Ve nenge a kokombu uhar ken ahu a kon.
Ve nenge a kokombu utar ken ahu a kon.
Ve nenge a ukokombu akundu imôngu!
Lu dedoo Kpatema.
Lu dedoo Iwa.
Lu dedoo Kokombu.
Orgen man kwase na ve mar mbayev nomso ateratar man wan u kwase môm.
Wankwase la iti na er Natabo.
Mbamaren nav soo un hemba mba nomso mbera.
Mbamaren nav na un iyua i wantye u kiriki.
Natabo soo wantye la dedoo.
Hanmô shie a numben a min.
Iyange i gen yô aningbanev mba Natabo hembe wantye la sha aaikyôr.
A hembe avuravur je.
Lan anigbianev nav ishima.
Ve chia zaiyol.
Ve kura atsenge na la ve za tsenda shin toho.
Natabo ker wantye na kpa kera zua a min ga. Ishima vihi un kpishi.
A vaa shi a venda u yan kwaghyan kpaa.
A zamber mbamaren nav kua anigbianev nav er ve kereun wantye na, kpa or zua a min ga.
Ishima hemba vihin a vihi Natabo.
A yevese a tume toho a nyôr ken ikyô.
A za unde sha gôgôkon u hemban taven ken ikyô la.
Mbamaren mba Natabo ker un zanzan.
Mba za zough a na yô, ve kaa a na er a hungwa.
A venda.
Ve kimbir zamber, kpa shi venda.
Anigbianev mba Natabo zua heregh wa un icam sha zamber er a hungwa.
Icam shon er, "Wan masetyô wase, hungwa se yem ken ya.
Se nau wantye u he."
Natabo gema lu nahan ve tar.
A lu kaven a kav anigbianev nav, "Nyônyô-nyônyô, nyônyô-nyônyô.
Nyônyô-nyônyô, nyônyô-nyônyô!"
Huror u Natabo va her va gba kumbur Natabo er a hungwa.
A wa icam er, "Ikyarem hungwa va se yem ken ya.
Se za nau wantye u he."
Natabo hii u hungwan sha kon teghelee teghelee.
Huror na za hemen a icam zanzan Natabo ar shin nya.
Natabo kuve ikyar na.
Ve zende kule kule ve za nyôr ken ya u Natabo.
Anigbianev mba Natabo man mbamaren nav ember zum mbayevkasev mbera hide yô.
Tsombur la er iniongu.
Ahuraior kpishi man mbawandor zua.
Shi saan Natabo iyol a wantye na u he kpaa.
Angbianev utar, Udoo, Erdoo man Eryum ve ungwa imo i a wura.
Saa ve a pe duen za vinen amar ke wura.
Sar ve u za benden Ikyume i sha kwav- Aondo la kpaa.
Ngo ve ka er, “ei.” Ve vaa, sha a ciu ngo ve a gema ishima.
Kpa gba shami ga. Eryum nongu er una na gba toho una due ken won una da tema imongu a ikyume.
Ngo na yange un.
A genger imo sha er agbianyev nav mba kasev kpaa vea ungwa yo.
“Ka hough je ne keren ye, man yo ne soon iyue mkee ga cii.
Alu hough a er ne yo, kwagh u bunden ne yan iyuemkee yo ngu ga,” Ngo ve or kwagh ne a ahan zwa.
Er ngo ve lu veren ishima er ve kaa er una ta ve kwagh-hir yo, a kaa er, “Ikyume ka ifi u ahir, ngi a tahav mbu been angev.
Kpa gema ngi sha kwav- Aondo.
Nahan ni fatyo u benden amin ga. A lu or nana gba ikyundu yo, Ikyume i a wase nan ga.” Mbayev mban gba henen sha kwagh ne.
Erdoo kende pine ngo ve er, “Mama, shi ta se kwagh-hir u ikyume la.” Udoo kaa er, “Mo, kpaa msoo ape ungwan.” “Mo utar ne ooo!” Eryum kende ahorave atar sha tese ngo na.
Ngo ve ka e, “Ennnn.
De m nenge ase yo?
Onov mba doon mo ishima, va ase nen ikyua, Torkwase u kwagh-hir va nya!”
Fefa je, Erdoo yevese za too naha, van na ngo na.
Naha ne, lu sha ikyav u tough ku tor.
Akende tough kula na ngo na.
Eryum shi za va a adikpo nan ngo na, kange sha tyo.
Tso ve tema viing u ungwan kwagh-hir u ve ungwan keke yo.
Udoo di tungwa hondo, ikyav i ngo na ahii kwagh-hir utan.
“Ngise, ikyume lu ifi u ahir.
I yer ken ako a lun gese-gese sha Mbadede la.
Man er ifi ne lu a tahav mbu been angev yo, i kulan un.
A shiu ior yo, u ma un a ma.
Kwagh u nan iwasen ne lu kwagh udoon Ikyume ne kpishi.
Kpa Ikyume gema soon ior mba lun anza dang ga cii.”
“Sha a ciu ahir a ifi ne yo, gema ngee a kwagh yan u ndohor u buter ve yer e 'ice-cream' la.
Anti or u nana va mgerem ma kesen hen ifi la je, nan zua a min u yan, hemban cii yo, anmbayev.Mluashe u 'ice-cream' ne lu; nyianbong, nyian-gbang, agbedang, gesegese, kwer-kwer,dishi-dishi man mar.”
“Yange tso, Mbom, ango kwase u zan iyol za mough yande la va.
Ve yo, kohol or u kuran.
Er or shon fa un ga yo, akperan gba un kpishi.
Kpa or shon ver ishima ga. Or kuran la gema tese Mbom gbenda u zan hen ifi u ikyume la.
Kaa a na er, a kor iyol tsaha.
Mbom kpa lumun.”
“Er Mbom kese mngerem ma ifi u ikyume la ma je, wanger wen iyol wang.
Mbom gema yenge keen man keen, a nenge a or ga tso.
A too iwen ta ken mnger ting.
A nenge er ifi la kpa mough deghmee, hide samber.
Kwagh shon doo Mbom kpishi.
Shi atoo ankonov vishir shin min.
Shi mkpanger la kimbir.”
“Mbom man tsuwe gba a gba shin ifi jimin cii!
Mhen na yo, lu u man un a tsor gbem shawon.
Tso ifi shi mough er ka ivaan nahan yem sha abeen, kera hide hen Mbadede ga cii.” Ashie a gen yo, ifi ne ngu a dondo sha abben a wura, sha a ciu una umbur ayange un lu ifi la.
Ka mkur u kwagh-hir wam je ne."
“Mama mase kulen.”
“Shi apine er, Mbayev mba doon mo ishima, I er nan man ne soo kwagh-hir ne kpishi nahana?” Udoo na un ikyar a ahan zwa er, “Ka sha er me umbur u veren ishima sha a mo shi u wem ikyo yo.”Erdoo di ka er, “Mo yo, msoo u umbur mluashe u ikyume kpaa.”
“Eryum di lu keren mtsera na yo, ka er.” “Mo yo, ka sha a ciu kwaghyan u 'icecream' la!
U nam wen hegen-hegen neee?” Ngo ve o er, “Ennnn.
dohor hegen kpishi, kper tso se ya nen ice-cream.
Shi kper gen yo, me ta ne kwagh-hir u mkur u ikyume la.”
Yayeri wan u injaa ka a nder tughtugh.
Se pine ayol ase ser, "Kwagh u Yayeri gande nena?"
Ka a lu a iwuese sha ciu tugh mbu mbu kar la.
Se pine ayol ase ser, "Kwagh u Yayeri gande nena?"
Ka a sôr gambe tsembelee.
Se pine ayol ase ser, "Kwagh u Yayeri gande nena?"
Ka a sugh mbamaren nav mbakiriki man mbatamen.
Se pine ayol ase ser, "Kwagh u Yayeri gande nena?"
Ka a ôô ishigh nagh sha chahur i kwer.
Se pine ayol ase ser, "Kwagh u Yayeri gande nena?"
Ka a kile anyi sha tine i agenga.
Se pine ayol ase ser, "Kwagh u Yayeri gande nena?"
Ka a ôô iyol sha mngerem ma ndôhôl.
Se pine ayol ase ser, "Kwagh u Yayeri gande nena?"
Ka a hua yundufun i nyian fuee.
Se pine ayol ase ser, "Kwagh u Yayeri gande nena?"
Ka a wa akôv a il.
Se pine ayol ase ser, "Kwagh u Yayeri gande nena?"
Ka a yem makeranta sha Mbala fefa.
Se pine ayol ase ser, "Kwagh u Yayeri gande nena?"
Ka a time sha Akaa-a-gba-Aôndo, Akaa-a-taregh man Ayenge.
Se pine ayol ase ser, "Kwagh u Yayeri gande nena?"
Ka a wa atsam, a vine amar shi a gbidye bol u sha angahar.
Se pine ayol ase ser, "Kwagh u Yayeri gande nena?"
Angbianev utar, Udoo, Erdoo man Eryum ve ungwa imo i a wura.
Saa ve a pe duen za vinen amar ke wura.
Sar ve u za benden Ikyume i sha kwav-Aondo la kpaa.
Ngo ve ka er, "ei."
Ve vaa, sha a ciu ngo ve a gema ishima.
Kpa gba shami ga. Eryum nongu er una na gba toho una due ken won una da tema imongu a ikyume.
Ngo na yange un.
A genger imo  sha er agbianyev nav mba kasev kpaa vea ungwa yo.
"Ka hough je ne keren ye, man yo ne soon iyue mkee ga cii.
Alu hough a er ne yo, kwagh u bunden ne yan iyue mkee yo ngu ga," Ngo ve or kwagh ne a ahan zwa.
Er ngo ve lu veren ishima er ve kaa er una ta ve kwagh-hir yo, a kaa er, "Ikyume ka ifi u ahir, ngi a tahav mbu been angev.
Kpa gema ngi sha kwav-Aondo.
Nahan ni fatyo u benden amin ga. A lu or nana gba ikyundu yo, Ikyume i a wase nan ga." Mbayev mban gba henen sha kwagh ne.
Erdoo kende pine ngo ve er, "Mama, shi ta se kwagh-hir u ikyume la."
Udoo kaa er, "Mo, kpaa msoo ape ungwan."
"Mo utar ne ooo!"
Eryum kende ahor-ave atar sha tese ngo na.
Ngo ve ka e, "Ennnn.
De m nenge ase yo?
Onov mba doon mo ishima, va ase nen ikyua, Torkwase u kwagh-hir va nya!"
Fefa je, Erdoo yevese za too naha, van na ngo na.
Naha ne, lu sha ikyav u tough ku tor.
Akende tough kula na ngo na.
Eryum shi za va a adikpo nan ngo na, kange sha tyo.
Tso ve tema viing u ungwan kwagh-hir u ve ungwan keke yo.
Udoo di tungwa hondo, ikyav i ngo na ahii kwagh-hir u tan.
"Ngise, ikyume lu ifi u ahir.
I yer ken ako a lun gese-gese sha Mbadede la.
Man er ifi ne lu a tahav mbu been angev yo, i kulan un.
A shiu ior yo, u ma un a ma.
Kwagh u nan iwasen ne lu kwagh udoon Ikyume ne kpishi.
Kpa Ikyume gema soon ior mba lun anza dang ga cii."
"Sha a ciu ahir a ifi ne yo, gema ngee a kwagh yan u ndohor u buter ve yer e 'ice-cream' la.
Anti or u nana va mgerem ma kesen hen ifi la je, nan zua a min u yan, hemban cii yo, anmbayev.
Mluashe u 'ice-cream' ne lu; nyian-bong, nyian-gbang, agbedang, gese-gese, kwer-kwer,dishi-dishi man mar."
"Yange tso, Mbom, ango kwase u zan iyol za mough yande la va.
Ve yo, kohol or u kuran.
Er or shon fa un ga yo, akperan gba un kpishi.
Kpa or shon ver ishima ga. Or kuran la gema tese Mbom gbenda u zan hen ifi u ikyume la.
Kaa a na er, a kor iyol tsaha.
Mbom kpa lumun."
"Er Mbom kese mngerem ma ifi u ikyume la ma je, wanger wen iyol wang.
Mbom gema yenge keen man keen, a nenge a or ga tso.
A too iwen ta ken mnger ting.
A nenge er ifi la kpa mough deghmee, hide samber.
Kwagh shon doo Mbom kpishi.
Shi atoo ankonov vishir shin min.
Shi mkpanger la kimbir."
"Mbom man tsuwe gba a gba shin ifi jimin cii!
Mhen na yo, lu u man un a tsor gbem shawon.
Tso ifi shi mough er ka ivaan nahan yem sha abeen, kera hide hen Mbadede ga cii.
Ashie a gen yo, ifi ne ngu a dondo sha abben a wura, sha a ciu una umbur ayange un lu ifi la.
Ka mkur u kwagh-hir wam je ne."
Mama mase kulen."
"Shi apine er, Mbayev mba doon mo ishima, I er nan man ne soo kwagh-hir ne kpishi nahana?"
Udoo na un ikyar a ahan zwa er, "Ka sha er me umbur u veren ishima sha a mo shi u wem ikyo yo."
Erdoo di ka er, "Mo yo, msoo u umbur mluashe u ikyume kpaa."
"Eryum di lu keren mtsera na yo, ka er.
"Mo yo, ka sha a ciu kwaghyan u 'ice-cream' la!
U nam wen hegen-hegen neee?"
Ngo ve o er, "Ennnn.
dohor hegen kpishi, kper tso se ya nen ice-cream.
Shi kper gen yo, me ta ne kwagh-hir u mkur u ikyume la."
Kon-Iyôn lu or-sule u dedoo.
A maa ya na man wuna u kwaghyan shin nya.
A mar ônov kpishi.
Ve cii ve eren tom taveraa.
Ve lu a kwaghyan kpishi.
Atii wan ndor vea Kon-Iyôn.
A wa iya sha kon.
Lu a kwase man mbayev uhar.
Atii wa hwev kpishi.
Un man tsombor na cii ve zamber a zamber.
Ve gema ve fa imo gberen kpishi.
Iyange igen wura nôô kpishi.
Kon-Iyôn due a iyiav nav tsen.
Atii kua tsombor na va u va zamber.
Kon-Iyôn kaa a atii er, "Me nau kwaghyan wam ga. U wa hwev gande.
Yem za kaha sule."
Atii gba mi zamber.
Atii vea tsombor na cii tôô icam, "Iyôn u ngu Tor!
Iyôn u ngu Tor!
Iyôn u ngu Tor!"
Kwagh la doo Kon-Iyôn.
A na Atii Kwaghyan Kpishi.
Atii mba ye kwaghyan yô, ve purugh ve za tema sha kon.
Atii gba gberen imo hiin Kon-Iyôn, "Man tor lu tyough gbenee?
Man tor lu tyough gbenee?
Man tor lu tyough gbenee?"
Kpen nan kpa ijen num ve.
Mbatii shi va tôô icam, "Iyôn u ngu Tor!
Iyôn u ngu Tor!
Iyôn u ngu Tor!"
Kon-Iyôn nyume ve kwaghyan.
Kon-Iyôn kaa er," Ne mba a inja ga!
Ne lan kwagh yum!"
Kpa Atii zamber, "Se vaa afanyô."
Kon-Iyôn zungwe ve mhôônum, na ve kwaghyan.
Ve purugh ve hide sha kon.
Hanmô shie ka ve waan icam ve wuese Kon-Iyôn.
Ngise ngise, Alogo vea Vile tema ya hen wan gar ugen i yilan er Koowa.
Ve lu ahuraior a dedoo.
Ve zenden shi ve teman imôngo hanmô iyange.
Ve lu mbasulev.
Ve er tom taveraa ken ishule ve.
Fam ugen tsô, wura ban.
Iyiav vese tsembelee ga. Ikon man toho use.
Ior zua a kwaghyan ga. Alogo vea Vile er mhen u yemen ken gar ugen za keren tom.
Mba moughun yô, ve zua a kwase ugen sha gbenda.
Ve sughun er, "U pande nena?"
A rumun shi a pine ve er, "Ne mba zan hana?"
"Se mba zan ken gar u a dondo a vese ne se za ker tom," Vile kaa un nahan.
Kwase la pine ve er, "Ka nyi imba tom ne fatyô u erene?"
Ve kaa er, "Se fatyô u nan tsombur wou man ilev kwaghyan."
Kwase la pine ve er, "Ka nyi kwagh a na ne ve ne na se kwaghyana?"
Ve kaa er, "Na se inya man mngerem shi sôron se dedoo."
Kwase la yem vea ve ken ya na.
Iyange igen, oo gera gera nahan Vile vea Alogo ve gba anyiman.
Alogo kaa er wen un hemba ngun a iwasen a Vile.
Vile di kaa er un hemba ngun a iwasen a Alogo.
Kwase la ta ato ken iyough na ungwa.
A due a va pine er, "Er nan ne lu zôhôn zwa?"
Alogo je hii kaan er, "M hemba ngun a iwasen a Vile.
Ka m nau amishe am u kaa gari, u mir akpu, u jiidi shi u ta kpo,r u wua mwem kpaa."
"Ka i lôô ikon yam.
Ikya yam man apusu am ka i koso ilev amin.
Vile di ngi eren nyi?"
Alogo pine kwase la nahan.
Vile nande ahan, jingir ityough man kaa er, "Kwase, u umbur iue i mkure i ka doou kpenkpen la kpa?
Ka mo ka m va amin ye."
"Ka m va a mkurem ma nyian ma kangen akpupka man ate u kaan nyam man ishu.
U er nan man u kunde iue man pocho a mkurem shio?"
"Bee heela hera ve, ule wam ka a cir ayough, a na mule.
Ka ne pever ishima sha ityo yam i ka ne ma zum u ka ne a er tom a tume ne iyol kpaa."
"U masen hemban je yô, cincia mba ka ne esen ayough kua ityembe cii ka mo m ve amin ye," Vile mase kulen kwaghôron.
"Hmmm!"
Kwase la shir ishima.
"Ka shami, ahuraior am, m ungwa ne cii.
Me kule zaiyol wen ne."
Kwase la kaa er," Ne cii ne mbam a iwasen kpishi.
Ne uhar ka ne zua ave ne nam kwaghyan u dedoo, ruam man iue."
Kwase la man kume ruam u akpuu shi er iue mkure.
A lôhô ahuraior na cii.
Ve er iniongu, ve ya kwagh.
hanmô or lu sar sar.
Hii shien la je Alogo man Vile lu bem bem zanzan nyian.
Icegh gba.
Tsombur u Mulongo lu a kwaghyan ga.
Mulongo kura ve yem a min ken ikyô u keren kwaghyan.
Ve zua a sule u kôôkômbu kpa ve nenge a orsule ga.
Ve va nenge a zege ijôv mbakuv.
Ijôv la na ve ian.
Sev mbu aven yô, ijôv kaa er, "Jiidi mo wan u nomso la!"
Aikie yô, ijôv kaa er, "Kper pepe ne jiidi mo wan ukwase la!"
Mbamaren yer wan kwase la kpa sha kon.
Ijôv kaa er, "Kper yô u jiidi mo nomou!"
Aikie yô ijôv kaa a kwase la er a jiidi iyol na!
Ijôv ye kwaghyan yô man a yav a gba kôun.
Ijôv gema nenge tsombur la cii lu uma.
Ishima vihi un.
Ve er un atseregh ve hungwa sha kon ve yem.
Inima Gbenda yav uange ken iyough na.
Or mom lu u nengen sha a na ga.
Tso Inima Gbenda kpe ken iyough.
Mbawandor a na kaa er,"Inima Gbenda Kpe.
Se za or anterev nav ve va ii un."
Mbawandor a na za kaa mbainyon er,"Ango wen saa ku."
Mbainyon va. mba nengen yo lu Inima Gbenda.
"Kwagh ne ngu ngo vea vese ga."
"Tsombor wase cii se mba a ingyur.
Inima Gbenda ngu a min ga." Mbainyon man yem kera.
Mba wandor er mhen.
Ve rumun a mbainyon.
"Inima Gbenda ngu a ingyur ga, ka nongo ve ga."
Orgen ken a ve kaa er, "Un a lu ngo vea mbaihyev.
A bee ve."
Mbawandor za yila mbaihyev kaa a ve er, "Mon ken tsombor wen kpe."
Mbaihyev mba va nengen yo lu Inima Gbenda.
Ve kaa er, "Nyam ne ka nongo wase ga."
"Hanmo wase nan ngu a tsa.
Inima Gbenda ngu a tsa ga." Mbaihyev kpa yem kera.
I dzua a tsombor u Inima Gbenda ga. Inima  man saa sha tar.
I ii un ga.
Ivo yange lu Ortaregh u mbanyam man mbainyon cii.
A yila mtem.
A kaa a ve er, mnyam cier un.
Ve cii ve kegh ato.
A pase ve er mnyam cier un er ijen i a gba.
"Se er nena?"
Kpatema pine ve.
Kyegh man Kyegh-Dam kaa er, "Ior cii ve ombo kwaghyan shin wuna u Tor."
Ortaregh Ivo wa tindi er, "I ta hanmô or u nan vende mhen la kor i na Tor."
Mbanyam man mbainyon dugh Ivo Ortaregh kera.
Ve na Kpatema.
Ivo lumun Ortaregh u Kpatema ga. "Ka mo m lu Ortaregh ye."
Ivo venda u zan a kwaghyan hen Kpatema.
Bua pine er, "Se er nena a na?"
Mbanyam man mbainyon zua zwa mom.
Ishima vihi ve a Ivo kpishi.
Iwa kaa er, "Yange lu Ortaregh yô, m kuran wen hanmô shien."
Iyôngu kaa er, "Ka iive yam yange i tumen mbayev nav akondo min ye."
Igyo kaa er, "Hanmô shien yange m kahan un sule."
Iyôngu pine er, "Ivo yange hen er una tsôr  na Ortaregha?"
Mbanyam cii lumun er saa Ivo una za na  Ortaregh Kpatema kwaghyan keng.
Ve za kohol Ivo.
Ivo kaa er, "Msoo u lun Ortaregh u igbekeke."
"Nahan yô ka tan yase we kor za nan Ortaregh Kpatema jene!"
Bua kôr Ivo sha kor gba ulugh, yamen a min.
Mbgenev gba geren ember.
Pe i lu ve ka a ta ivo kor a ulugh i nulun ityô je ne.
Ngise Alôm man Dwem lu ahuraior a kiriki ga.
Ve eren akaa kpishi imôngu.
We wa icam ve vine amar kpa nongu.
Yange igen yô, Alôm kaa er, "Ijende yam Dwem, aluer se hii u eren tom nongu yô se zua a inyaregh kpishi."
"Een, se lôô iyiav, se sunda, se tee ior mbagenev," Dwem lumun.
Alôm pine er, "Nahan se lôô nyikwagha?"
Dwem kaa er vea lôô ikyuleke.
Alôm kpa lumun.
Alôm shi kaa a Dwem er doo u man ve kar ityom.
Alôm tsôr er wen un a huren inyon."
A kaa er Dwem un a kaha, un a lôô, shi un a hura toho.
Dwem vaa iyol er tom na hemba ngeen.
Kpa Alôm  nyiman.
A kaa er tom u kuran inyon hemba taver man lun a iwasen.
"Tom wam ka kwagh u kiriki ga. Me unden ikon shi me zendan inyon tugh man tetan.
Man we u fatyô u unden kon ga," Alôm pase Dwem nahan.
Mkaanem man kuma Dwem.
A lumun u kahan sule la tswen.
Lu tom u kiriki ga. Alôm wa wegh ga cii.
Dwem kaha shi lôô sule la cica un tswen.
Toho ngu menden yô, Dwem yar u huran.
Lu tom u mbayev ga. Alôm tema a tema sha vande lu wan imo: "Ijende yam ka orshilen, mo mngu orwan un kwagh.
Ka a er tom er ka  jaki nahan, mo mngu or u tesen wen tom.
Ka a kaha inya, Ka a hembe agungu, Ka a lôô iyiav, Ka a hura toho, Ikyuleke yô se sunda imôngu."
Ikyuleke ngi zulum u vian yô, Alôm gba wan amo ken sule sha mkpeiyol zendan inyon.
U huren inyon ken sule lu kwagh u taver ga. A kume iusa ga cii.
Ikyuleke man kuma u sundan.
Alôm kaa a Dwem er vea kar kwar.
Alôm kaa er, "Mo me sunda hanmô kwagh u a mende sha tar yô.
We di u sunda hanmô kwagh u lu shin nya yô."
Dwem lumun er ka mhen u dedoo.
Alôm kaa er, "Mo me sunda, me been yô we di u sunda u wou."
Alôm sunda ikyuleke la cica za haa ken wuna na.
Dwem yar sha u za sundan akaa a a vese shin inya yô.
A time zanzan kpa a zua a kwagh môm ga. A time hanmô jiir kpa lu di amishe tsegher mande sha a ye.
Dwem mase kaven er i bume un.
Ishima vihi un kpishi.
A hide ken ya a akese gbilin.
Aikie yô, Dwem za ken ya u Alôm a shimavihin.
A kaa a Alôm er, "Ijende yam, shi se kaha sule imôngu."
Dwem kaa a Alôm er, "Kwa ne yô, mo me sunda hanmô kwagh u a vese sha tar yô.
We di u sunda hanmô kwagh u a vese shin inya yô."
Alôm kpa lumun.
A kaa a Dwem er vea lôô kwagh gen a kera lu ikyuleke ga. We cii ve lumun er vea lôô atsaka.
Kwa ne yô, Dwem nolum er ve cii vea kaha, vea lôô shi vea hura toho imôngu.
Alôm kpa lumun.
Ve er tom la nongu a atsam zwa je.
Atsaka kom u  kurugh yô,  Alôm kaa a Dwem er a yar a za sunda hanmô kwagh u sha tar.
Dwem yar ker zanzan kpa zua a kwagh môm ga. A zua a ahu a atsaka tsegher.
A kur ave-ave. A hide a akese gbilin.
Alôm kurugh atam a atsaka a vesen kpishi za koso ken wuna.
Dwem nengen aa sunda u Alôm yô ishima vihi in kpishi.
Dwem pine Alôm er, "Er nan u nyiem nahana?"
Alôm kaa er ka Dwem iyol na yange tsôr u sundan akaa a a mende sha tar ye.
Ishima vihi Dwem kpishi.
A zenda Alôm er un a ov iyev.
Kpa Alôm yevese hemba un.
Hii shien ka je, Alôm vea Dwem gba iyongu.
Atii!
Aji!
Atii ta aji.
Atii te aji ahar.
Atii te aji atar ga.a-tii, a-ji, a-tar
Atii ta aji.
Atii nyen ta iji imôm.
Nyian a ta iji imôm.
Atii ta iji hegen.
Hingir aji ahar.
i-ji, i-môm, nyi-an, he-gen, hi-gir
Atii ka a ta aji.
Atii ka a ta aji shin iya.
Atii ka a ta aji sha kon.
Atii te aji shin inya ga.Atii ta aji shin iya sha kon.
i-ya, i-nya, shin, sha
Atii ta aji.
Atii nyôr iuv.
Atii uve sha aji.
Atii un a tsev ônov.
Atii un a tsev ônov uhar.
u-ve, ô-nov, u-har
Atii tsev.
Atii tsev hegen.
Atii tsev ônov uhar.
Atii tseven ônov uhar.
Atii tseven ônov utar ga.he-gen, tse-ven
Atii ka a tsev ônov uhar.
Wanatii u môm ka a lu nom.
Wanatii u môm ka a lu ngô.
Atii tseven kasev uhar ga.Atii tseven nomso uhar ga.wan-a-tii, Ka-sev, nom-so
Atii koson ônov.
Atii ka a koso ônov shin iya.
Atii ka a koso ônov sha kon.
Atii ka a koso ônov.
Atii ka a koso ônov zanzan ve vese.
ko-son, ko-so, zan-zan, ve-se
Wanatii vese.
Wanatii vese hegen.
Wanatii wa akper.
Wanatii wa akper hegen.
Wanatii purugh yem.
a-kper, pu-rugh
Mandela manTutu lu ahuraior mba ve soo ayol ave kpishi yô.
Hanmô shie yô ve yevese nongo.
Yange igen yô, Tutu kaa er, "Doo u se yevese se ningir Tar Afrika.
Doo u se lôhô ior cii Mzough u Tar Afrika."
"Kwagh la doo, se gba min," Mandela lumun.
Ve tôô tuta u ikyagh usu.
Ve hii ayem ne shin tyôtar, shin Cape Town.
Ve mough shin Tyô-Tar Afrika ve kôr vegher u imbusu­tar-iyan sha kpe u tyeku.
Ve nyôr Namibia, Angola,Kongo man Kyamarun.
Ve mem sha Abuja.
Mbaayemev mba ken Imbusu-Tar-Iyan kohol ve hen Najeriya.
Ve gba sha kpe u Ifi u Naija ve nyôr ken atô.
Mba nyer ken tar u Mali yô, ihundu kpeman je ve kera fatyô a ayem ga. Kpa Mandela taver ve ishima ve due gbang gbang.
Mba nyer ken kpe­mnger u Gyini hen Kônakri yô ve eregh ihundu iyol.
Heela man ve ver ishigh sha Moroko, ve kar ken Senegal man Mauriteniya.
Mba nyer sha Kasablanka yô, ve nyôr inumbe vea agumaior agen sha waarawa u sha kpe mnger.
Ve yevese ve nyôr Aljyeriya man Libiya ve nyôr Tar-Igipiti.
Ve nenge a iwar i ufarou.
Ve ndôôr ve sen shin Imbusu-tar-imese.
Ve gba sha kpe u Ifi u Nil ve nyôr Yuganda.
Ve yevese ken utaaikyôngu, desereti man akô a tseghan.
Ior mbagenev kpishi dondo ve shin Kampala.
Ve ver ishigh ken Kenya.
Mba aren hen Mombasa yô ve haa sha kpe-mnger ve ya akeve, chinkafa man ishu.
Tutu kaa er, "Se za nen a tuta u mzough ne sha Uwo u Kilimanjaro."
Mba ker gbenda u yemen Tanzaniya yô, Tutu vôr.
A gba sha gbenda.
Mayevese cii tile wase un.
Tutu gema tuta na Mandela.
A kaa er, "Nôngo ngegher tim nen tuta ne sha Uwo u Kilimanjaro.
Tsar nen usu u Mzough u Tar Afrika."
Ikpilaior ger ikuu a iember, "Ne hemba ve!"
Mba tsaren usu sha Uwo u Kilimanjaro yô, ve dôsugh ve gba hiden shi Tyô-Tar Afrika.
Ve mem hen Ber u Malawi.
Mandela kaa a Tutu er, "Se yevese hii shin tyô­tar se za ar sha tyough-ki-taregh shi se hide.
Ayem ne dzulum u kuusu."
Mzough u mbayevese tôô tuta ne za nyôr a min shi Zege Zimbabwe.
Ikpilaior kohol hen zege jiir ne.
"Ka beer ayem ga!"
Tutu wuese a ahan dzwa.
Tamen or ugen lu, iti na er Hogos.
Lu a mbayev utar.
Hogos soo er mbayev nav ve lu a inyaregh zum u una kpe kela yô.
A ver ve mbaakwati utar.
Hogos za hen orwandor a na Haile.
A kaa a na er, "M soo mer mbayev av ve lu a inyaregh.
M ver mbaakwati utar sha ci ve.
M soo mer na ve zum u me kpe kela yô."
Zum u Hogos kpe kela yô, Haile yila mbayev nav.
A kaa a ve er, "Ter wen yange nam mbaakwati utar sha ci wen.
Hanmô wen nana tôô u iti i nan i lu sha min la."
Mbayev mbela tôô mbaakwati mbela man bugh ve.
U hii hii la zua a zanaria keregh.
U sha uhar la lu a inya keregh.
U sha utar lu a ambi a uile keregh.
Wan u zua a zanaria la ember kpishi.
Mba uhar mbela saan ishigh sha ga.
Ve hii u eren ayôôsu vea na.
Haile kaa a ve er, "Ne mba aningbianev, de zehe nen zwa ga. De me za a ven hen gyanden or u fankwagh u gen a wa ne kwagh."
Haile za a angbianev mba utar mbela hen gyanden  orfankwagh ugenegh.
Haile sugh igyanden or la, "U nder vee?
Se va u va keren kwaghwan hen a we sha kwagh u dyako."
Haile pase igyanden orfankwagh ne kwagh u akwati mba dyako mba utar mba Hogos ver sha ci u mbayev nav la.
"Hegen yô mba zôhôn zwa vea u a tee zanaria la," Haile kaa un nahan.
Orfankwagh la kaa er, "Ter wen yange lu a ityôkyaa i veren hanmô wen akwati u a ver ne yô."
A za hemen er, "We u u ngohol zanaria la, tereu soo er we u lu or u eren kasua.
We u u ngohol inya la, tereu soo er u lu orsule."
"We u u ngohol ambi a uile la, tereu soo er u lu orkuran ilev.
Yange soo er hanmô wen nana lu a tomaveegh u nan," a mase kulen kwagh la.
Ve ungwa kwaghwan ne shi ve lumun amin.
Hanmô ve kôr tomaveegh u nan dôông nahan ve cii ve lu saan saan man ken mkpeiyol.
Dwem vea Jaki ve lu ikyua a gar ugen.
Ve zua abu man ve hingir ahuraior.
Ve tôndo zwa shi ve nger ve wa ave er, vea yaan kwaghyan imôngu shi vea kuran ayol ave sha mbaihomov imôngu.
Ve eren hanmô kwagh imôngu.
Ve hii u yaven ijiir imôm kpaa.
Iyange igen yô ve za u za man mngerem shin kungô uagh.
Ve lu yemen sha gbenda lamen shi sen kpaa.
Mba nyer shin uagh yô Jaki sen shin gba za man mngerem.
Dwem di kôndo sha  gba zan man mngerem.
Shien kpuaa yô, Dwem de mngerem ma man.
A gba ahon er, "Jaki, er nan u lu hundun mngereme?"
Jaki ungwa ato zahemen u man mngerem.
Ishima vihi Dwem kpishi.
"U kondo ato?
Mngu lamen a we Jaki," Dwem gba nanden a Jaki.
Jaki kenger Dwem gbaang.
A  pine Dwem er, "Ka hanmô shie mngerem ma gem kuan akôndô akôndô?"
Dwem kaa er, "Mngerem hii u kuan akôndô akôndô shien u se ya ikyar la."
Dwem wa iyol u wuan Jaki.
Jaki gema kaa sha lanshima er, "Ka ibumegh yagh u henen mer, se faityô u lun ahuraior.
Gba wuan mo yan tsô."
Dwem man ta sha Jaki, kôr un.
Ngôkwase ugen na wan na utamen iji.
Wan la gema iji la na mba zôron Konkuaa.
Ve hembe iji la.
Wan nomso la ngor mliam, "Iji la ka nyaregh ki kemen kwase!"
Mba zôron konkuaa na un gbough.
Wan nomso la na mba maankwagh gbough kula.
Ve sombu ku.
Wan nomso la ngor mliam, "Gbough kula ka gbough ku mba zôron Konkuaa."
Mba maankwagh na wan nomso la ile hula.
Wan nomso la zua a orkuran ilev.
Bua ya ile hula la cica.
Wan nomso la ngor mliam, "Ile hula la ka u mba maankwagh."
Orkulan ilev la na wan nomso la bua.
Wan nomso la za aser sha iniongo i kwase-he.
Ve sôngo bua na la.
Wan nomso la ngor mliam, "Bua la ka bua u orkulan ilev."
Tsombur u kwase-he la man na un kwase-he shon.
Ngun ka Kpatema.
Ka Iwa je ne.
Kpatema man Iwa bugh hunda.
Ve bugh hunda u iyough ve.
Kpatema man Iwa due ken iyough ve sha.
Kpatema man Iwa mba zenden.
Mba nyaren sha toho.
Mba zenenen hen atô u ikon.
Mba zenden ken toho.
Man ve tile.
Kpatema vea Iwa ve nenge a kwaghngeren.
Ve nenge a kwaghngeren sha kon.
Kpatema man Iwa ve kenger sha kwaghngeren ne.
Ve nenge a asember a kwaghngeren ne.
Kpatema vea Iwa gba ôron.
Mba ôron kwaghngeren ne, 'inge nenge, palegh 'cape.'
Kpatema er, "'Cape' kanyi kwagha?"
Iwa er, "'Cape' ka jaketi."
Kpatema man Iwa jinge kpa nenge a jaketi ga.
Tsô ve nande ahan ve se.
Ve se kwaghngeren ne.
Ve se gbilin kwaghngeren ne.
Kpa kwaghngeren ne gema kposo!
Kpatema man Iwa ôr.
Ve ôr kwaghngeren ne.
'Jinge nenge, wa iyol 'grape.'"
Kpatema er, "'Grape' di ka nyi?"
Iwa er, "'Grape' ka ityamegh ki kon."
Kpatema vea Iwa jinge kpa nenge a 'grape' ga.
Ve nande ahan ve se.
Ve se kwaghngeren ne.
Ve se gbilin kwaghngeren ne.
Kpatema vea Iwa ve kenger kwaghngeren ne dedoo.
Ve nenge a mbaanyigôr.
Mbaanyigôr lu geman kwaghngeren ne!
Kpatema vea Iwa ve tôô mbaanyigôr.
Ve tôô mbaanyigôr ve haa kera.
Kpatema man Iwa shi ve ôr.
Ve ve ôr kwaghngeren ne, "Jinge nenge, wa iyol, 'ape.'"
Kpatema er, "'Ape' di ka nyi?"
Iwa er, "'Ape' ka zege bagu."
Kpatema man Iwa ve nenge a ikya.
Kpatema man Iwa hôn ave sha Ikya.
Ikya la kehe.
Ikya la kehe kpishi.
Kpatema kaa er, "Yevese!"
Iwa kaa er, "Yevese!"
Kpatema man Iwa yevese.
Ve yevese ve yem.
Kpatema vea Iwa yevese hidye ken ya ve.
Kpatema man Iwa wuhe hunda ve.
Ve wuhe hunda u iyough ve.
Kpatema lu dedoo.
Iwa lu dedoo.
Ikya lu dedoo.
Mbaanyigôr lu nen dedoo.
Tese mbayev enev ve fa zwa Tiv sha ruamabera ne.
Ken wan gar-ya ugen sha akpe awoo a Mambilla, wankwase u kiriki ugen lu.
Iti na lu Wanderimam.
A dondo ngô na u eren tom  ken tyev.
Wanderimam soo tomsule kpishi.
Ve lu a sule ken akôngo kpaa.
Wanderiman a tsôghur inya sha abya, a lôô isham i uyia shin nya.
Shien u hemban doon wen ishima lu iyange miren.
Tugh a ilen a ganden u nengen kera yô, Wanderimam a kôr gbenda vea ngô na u kulun.
Ve gba gbenda toho, ve per i-agh zan zan ve za nyôr ken ya.
Wanderimam lu wanye kwase u tsev-tsev nahan sar un u nyôron makeranta.
Kpa ngô na man ter na hemba soon er a wasen ve ken ya.
Zum u Wanderimam nyôr a nyom ataan-kar-ahar yô, angô na u vesen zamber a mbamaren nav er ve de un a nyôr makeranta.
Wanderiman soo kwaghfan kpishi.
A hen akaa wue wue shi a ôr ruamabera atô kposo kposo.
Er a lu a mkav kpishi yô, iti na due u zan Ahmadu Bello Yunivasiti, Zaria.
Saan wen iyol kpishi.
A soo u fan kwagh u mzehemen u taregh seer.
Zum u a nyôr sha Ahmadu Bello Yunivasiti yô, a hen akaa a he kpishi.
A hen kwagh u ikyon man mvese u i kpaa.
A umbur mvese na yev man inumbe i ken mule u atine a ikyon la.
Er Wanderimam lu henen kwaghfan zan hemen yô, a kav er un soo ior nav mba ken Taraba kpishi.
Sar un pe man ve lu ken mkpeiyol man msaaniyol kpaa.
Lu umbur ior nav Mambilla hanmô shie.
Zum u Wanderimam bee Yunivasiti yô, a hidye ken Taraba.
Kpa hanmô kwagh gema.
U zegembasulev lu wuee.
Ikyon I keer usu kpa kera lu ken ikyô ga. Ican ngee, ijen kpaa I gba.
Wanderiman zua a mhen u dedoo, A tese kasev u môôr ikyon.
Kasev gema tee ikyon la zua a inyaregh kpishi.
Ve ver ishima sha ichombur ve.
Saan ve iyol kpishi.
Wanderimam hemen ve u zuan a agee,
Er shie kar kera yô, ikyon la vese hingir akô.
I-agh man uifi kpaa iv a mngerem.
Ityesen I Wanderimam samber tser Najyeria.
Ikyon samber sha tyesen I Wanderimam.
Wanderimam taver ishima kpishi.
Ior i Najeriya cii ungwa agwa na.
A  zua a iyua I vesen sha tom na u tseghan akô.
Lu kwase Tiv u hii hii u zuan a imba yua la.
Wanderimam saa ku ken inyom I Dubu-uhar man Pue-teratar la.
Zum u ka se a nenge a kon u doo ashe yô se umbur un.
Ukpatema mba heen ume?
Kpatema 0.
Kpatema ngu ga. Kpatema shio.
Ukpatema mba heen ume?
Kpatema môm 1.
Kpatema u il ka a ya nyam i nyian.
Ukpatema mba ume?
Ikpatumaa  ihar 2.
Kpatema u pupur man u fuee.
Ukpatema mba pupur man mba fuee ka ve numbe ken uimondom man hen tembe youghu.
Ukpatema mba ume?
Ikpatumaa itiar 3.
Kpatema u fuee, u agbedang man aben-aben.
Mba numben kôndon shi hungwan sha kpekpe.
Ukpatuma mba heen ume?
Ikpatumaa inyiin 4.
Ukpatema mban ka ahuraior a Terwase.
Ukpatema mba heen ume?
Ikpatumaa itian 5.
Ukpatema utaan mba numben hen ate kpohuloo.
Kwagh ne doom kpishi.
Ukpatema mba heen ume?
Ikpatumaa ateratar 6.
Ukpatema ateratar tema imôngo mba nengen ijingi-jôv.
Ukpatema mba heen ume Ikpatumaa itian-kar-ihiar 7.
Ukpatema utaan-kar-uhar mba numben ken tembe-ya.
Ukpatema mba heen ume?
Ikpatumaa anigheni.
Ikpatumaa ngi zough vea iwa ga.
An-wan kpatema hange sha kon!
"Me va posu u!"
Terwase tsôr nahan.
"Ngôm, se ver ngun kpaa heen ga?
Se seer môm tsô."
Ikpatumaa ime?
"Ikpatumaa itian-kar-inyiin ngee yum!"
Ngôm venda.
Ior mba hen gar wase lu a mbamzeiyol wue-wue.
Se gbidye gôgônongo u kesen mngerem shin ijôr.
Ijen gba je se yar a yar ikyoo.
Mbaiv ngee zan zan se gema cian imôngo i teman kpaa.
Mbayev asev de zan makeranta sha ikyaa i kwata.
Agum a ukase ase yem tom gbaga ken agar a gen.
Agumaior a gen yem ijodo ken ishule i ior, mbagen ve gbidye dar gbem tugh mbu ile.
Ajiir ase lu côv côv, ihyôghnov mbi purugh hanma ijiir.
Mbayev ve lu vihin iyol sha akpe a hemben a a samber hanma ijiir yô.
Iyange igen yô ijôr uma ta ikyembegh, imura kôr hanma or.
Terem due zende sha uya uya lôhô ior cii mtem.
Ikpilaior zua tema shin itine akinde, kegh ato aa na.
Terem mough sha kaa er, "Hingir hange hange u se lu ken mzough sha u been mbamzeiyol asev."
Terwase, wanye u anyom anieni, u tema sha kon kaa er, "Mo me wase u esen ihyôghnov."
Kwase u gen yôô er, "Kasev mba ve soo yô ve kohol me, se kôr ihyumbe i yaren ken ityev."
Nomsoor u gen kaa er, "Se nomso se time azôr."
Se cii se ger imo imôm er, "Se sôr ajiir a ase man u uma asev kpaa."
Ngise ahuraior ahar, Dwem man Alôm zua ijende.
Dwem lu orsule u taver shima.
A due tugh tugh dindee a yar ken tyev.
Sev mbu a aven iyange a kôndon sha tembe yô, Alôm a nder.
A aver, a ndovur iyol tsô a gba keren kwagh u yan.
Hanmô pepe yô, Alôm a za kese ivor shin wuna u Dwem.
A tôô ikyav  a yar ken tyev inja er ka tom a yar nahan.
Kpa a er kwagh môm ga. A keer di usu a kaa sam ivorough la a ya a ya di tsô.
A kuman shie u sundan iyiav yô, Alôm a za ii ikyuleke i Dwem i i kom sunda yô a za haa sha wuna na.
Dwem un a nguren vaan iyol er ior ve lu iin un iyiav yô, Alôm a gba tsughun un.
"Alagh ga a lu mbawandor vea we.
Ve wa hwev kpishi nahan ijen gba ken ya ve!"
Alôm a kaa nahan.
Dwem hen sha kwagh ne shien vese.
A zua a mhen.
A er tsur icamegh a haa sha akpi a sule sha ciu ormbaiv la nana gba tsur.
Tugh mbu ir yô, Alôm shi yar u za iin ikyuleke ken sule u Dwem.
Cii man a nyôr ken sule yô, a yenge keen man keen sha ciu or nana lu ga yô.
A nenge a tsur icamegh ku Dwem hôn sha akpi a sule la ga. Alôm ndyar angahar sha min man tsur kôr.
A gba gbidyen vaa yilan er i va wase un.
Dwem ongo vaa nahan yô, a due ayem u za kôron ormbaiv.
Kwagh kpiligh Dwem iyol!
Lu huror na gba tsur icamegh ye!
Chalew ka nyinya u ulugh kyekye.
Ka a tôô ikyav mbi yuhwan sha igbudu mba Debre Birhan.
Ka a er tom hii pepe zanzan aikie.
Chalew zough a shien u memen kuman un ga. Zough a kwaghyan ka kom un ga. Or hendan ikyekye ka a shi gbidyen un er a yevese fefa.
Iyange i gen yô, mba hendan anyinya a ulugh akeke zua u tsan ku.
Anyinya a ulugh akeke zua a ian i yan gwer gwer nongo hen jiir imôm.
Ve hii u timen sha atsan a ve.
"Mo shidi wam la nyôrom ga. Ka atsulem gbang a tôndom avav iyol," nyinya ugen kaa nahan.
"Mo kpa sha zwa la," ugen tsôrough.
Tse nyinya ugen kaa er, "M ngu nôngun u kpen nguhar sha ukusa mba manden mo shin apande a ngahar."
Anyinya kpishi kpegher sha tyo.
"Ka se er tom taveraa kpa ior asev ve nzughur a vese.
Ve kpishi ve fa u nengen sha vese ga," Chalew kaa nahan.
Anyinya cii rumun.
Chalew yôô er, "Se soo mkpeiyol.
Se gba nen num !"
Anyinya cii ger!
Ve rumun u zan maape môm ga er  saa mbahendan ve rumun u geman anza.
Mbahendan akeke fa kwagh u vea er ga. Môm ken mbera ta ihiagh er, "Me faityô u yamen nyinya u genegh."
Kpa mbagenev ken a ve soo anyinya ve u zan hemen a ityom ve.
Mbahendan akeke mbela zua mtem sha u tôvon sha num gban u anyinya la.
Ve nyiman kwagh shie gôgônan.
"Kam er anyinya ne nga a ishô nahan," or ugen ôr nahan.
"Ityôkyaa i ve soo mkpeiyol yô ka nyi jimi?"
u gen pine ve her.
Num gban u anyinya ne samber hii hen gar u Debre Birhan tser tar u  Itiopia.
Anyinya kuma milien utar cii venda u eren tom.
"Kuma se nahan!
Er nen a vese sha inja," ve kaa nahan.
Gande mba hendan akeke tsô ve gema anza.
Ve rumun er a eren a anyinya cii sha inja shi a na ve mkpeiyol kpaa.
Ve hii u wan ve ikyo shi eren ve twer kpaa.
Kule kule tsô anyinya hingir u zuan a mkpeiyol.
Ve zua a kwaghyan man m-mem  u kuman ve.
Shidi kpaa nyôr ve vough.
Akôv a shin apande a ve kpaa lu guda.
Orvesen Chalew hingir icuwan nyinya hen a ve.
Orgen lu a kasev uhar.
Kasev mban di mar ônov mba kasev uhar, Adie man Adhoch.
Ônkasev mba soo ayolave kpishi.
Adie taveriyol, lu tsembelee, fa kwagh shi lu a inja kpaa.
Adhoch di yô, gema wa whev, lan kwagh shi lu côv côv kpishi.
Atica soo Adie.
A zua a iyua kpishi sha ishima taver na.
Adhoch di a zua a kwaghmôm ga. Ngô u Adhoch gba eren Adie iyuhwe.
Ngô u Adie gba angev man kpe.
Wuhe u ngô na soo un er ngô na jim jim soo un nahan ga.
Ngô u Adhoch a gema tom u hen ya cica a wa Adie.
A kera zua a ian i waniyol yemen makeranta ga. Adhoch a henen takeda shi a numben zum u Adie a eren tom yô.
Nahan cii kpaa Adie due ityough ken kelase.
A ya ikyaren na shi hemba zuan a yua kpishi.
Kwagh ne hemba nan ngô u Adhoch ishimavihin.
Iyange igen yô, ngô u Adhoch yila Adie er a za verun shi ifi vea kese mngerem.
Mba za nyer yô, a tindi Adie er a za ken atô u kungwa mnger a za kese mngerem ma engem.
Iyuwha mnger man kua a na kende ifi yande la.
Ngô u Adhoch hidye yem sha ya.
Adhoch pine ngô ne er, "Angbian wam ngu hana?"
Ngô na kaa er, "Adie ngu numben vea ahuraior na.
Una hidye ken hemen."
Tugh mbu il yô, Adhoch due nzuee yem u za keren angbian na shin ifi.
A yila un sha iti, "Adie!
U ngu hana?"
Adhoch ungwa imo yande la er, "Mngu ifi yande ne.
Ngô wase tam kera."
Adhoch gba hungwan mngerem yilan angbian na.
"Adie!
U ngu hana?"
A ungwa ikyar shon imôm tsô, "Mngu ifi yande ne.
Ngô wase tam kera."
Adhoch hungwa za ken atô u ifi.
Iyuwha mnger shi kua a na vough er Adie nahan.
Ngô u Adhoch ule zuu.
A er Adie iyuhwe zan zan wan na Adhoch kpa saa.
Hingir u eren hanmô tom iyol na.
Ve cir imakeranta, se yem kan uyaav asev.
Se kera faityô u numben a mbayev mbagenev ga.
Sarem nengen a ahuraior am je!
Sarem zan makeranta kpaa!
Angbian u ngôm ngu uange sha iyoughci.
Za ngôm iyol kpishi.
Hanmô kwagh yô za mbamaren av iyol.
Ishima nyian hanmô or a mciem ma angev mbun.
Hanmô or yô ka u ôron kwagh u Koronavairus!
Mtôm mer ma a bee.
Adun dooashe kpishi.
Ior mba hen wangar na cii soo u vôsun un.
Kpa Adun venda ve cii.
Yange i kasua i gen yô, Ityough ki Ormbakugh ngohol angahar sha injô hen orgen, a ngohol ave hen ugen man gunduiyol hen orgen kposo.
Ormbakugh ne zua alegh a iyolough ne cii.
A wa ityough nagh shami man a nyôr kasua.
Ormbakuv ne soo Adun sha gbashima na cii.
Adun kpaa or ne doo un ishima kpishi.
Adun lumun  u zan ivaa vea na.
Or ne due ken tar u chaa kpishi.
Adun man gba toho, yem ivaa vea na.
Adun ngur yemen vea Ityough ki Ormbakugh yô, or u angaharegh ngohol angahar a na.
Or u aveegh kpa ngohol ave na.
U masen yô, or u gunduiyol kpa ngohol gunduiyol na.
Ityough ki Ormbakugh mase menger a menger u yemen.
Cier Adun iyol kpa a faityô u yevese ga.
Ve yem zanzan ve nyôr shin ya u Ityough ki Ormbakugh.
Kper nan pepe yô, cii Ityough ki Ormbakugh a yar ken ityev yô a wa Kurugh kwagh.
"Aluer Adun gba toho u yemen sha uuma yô, tôngu korugh kaam," Ityough ki Ormbakugh kaa a Kurugh nahan.
Er Ityough ki Ormbakugh yar yô, Adun wa ikyav nav vôgh vôgh.
Man a kôr gbenda u yemen.
Kurugh nengen nahan yô, a tôngu korugh, "Ityough oooo!
Ityough oooo!
Adun gba toho ngu yemen!"
Ityough ki Ormbakugh zenda za kôr Adun.
A pine Adun er, "U ngu zan hana?"
Adun hide yem vea Ityough ki Ormbakugh shin ya na.
Adun za kpehe ishor er una fa kwagh u una er yô.
Orishor kaa a na er, "Za za yam kuese u alev, mir shin mkurem ma nyian, wa ken korugh ku Kurugh kula."
Adun dondo mkaanem ma Orishor vough vough.
A wa kuese u mkure la shin korugh ku Kurugh la.
Kper nan yô, Adun kura ikyav nav gba toho shi gba yemen.
Kurugh tee korugh er una tôngu yô, kuese u mkure gba un ken zwa.
Kurugh ya kwagh zanzan hunde ishima.
Adun yevese zanzan za ar sha uumace.
Ka Kpatema je ne.
Ka Iwa je ne.
Kpatema vea Iwa mba tse ken iyough.
Iyough ne ngi a tor.
Iyough ne ngi a hunda.
Kpatema man Iwa mba a bol.
Bol ne ngu nyian, kwer-kwer man shough-shough.
Kpatema man Iwa mba gbidyen bol.
Kpatema ka a ker Iwa bol.
Iwa a kôr bol.
Iwa a ker Kpatema bol.
Kpatema a kôr bol.
Kpatema ker bol sha Aôndo war war.
Kpei!
Kpei!
Kpei!
Bol gba sha tor.
Bol gba sha tor iyoughu.
Kpatema vea Iwa nenge a bol.
Kpa Kpatema man Iwa ve fatyô u tôôn bol ga.
Kpatema man Iwa gbidye vaa.
Tsô Nor-tar va due heregh.
Nor-tar kehe.
Nor-tar un a fatyô u nengen a bol.
Nor-tar una fatyô u tôôn bol.
Nor-tar tôô bol.
Nor-tar tôô bol sha tor iyoughu.
Nor-tar na Kpatema man Iwa bol.
Kpatema vea Iwa se mur-mur.
Nor-tar se mur-mur.
Kpatema vea Iwa man Nor-tar cii se mur-mur.
Kpatema vea Iwa man Nor-tar mba numben a bol.
Kpatema ka a ker Iwa bol.
Iwa a kôr bol.
Iwa ka a ker Nor-tar bol.
Nor-tar a kôr bol.
Nor-tar ka a ker Kpatema bol.
Kpatema a kôr bol.
Lu dedoo, Kpatema.
Lu dedoo, Iwa.
Lu dedoo, Nor-tar.
Ruamabera ne doo sha ciu Mbayev  kpishi.
Ka Kpatema je ne.
Ka Iwa je ne.
Kpatema vea Iwa mba zenden.
Mba zenden ken wan-gar ve u kiriki.
Ve nenge a iji.
Iji ne ngi ken toho.
Iji ne ngi mtswen ken toho.
Iji ne ngi i mtswen je!
Kpatema vea Iwa za hen  nyon.
Ve pine nyon la er, "Iji ne ka i you shinii?"
Kpa nyon la kaa er, "Ei, iji la ka i yam ga. Pine nen Ivungu.
Alagh ga tsô a lu iji na."
Kpatema vea Iwa za hen Ivungu.
Ve pine Ivungu er, "Iji ne ka i you shinii?"
Kpa Ivungu kaa er, "Ei, iji la ka i yam ga. Pine nen  Ikpande.
Alagh ga tsô a lu iji na."
Kpatema vea Iwa za hen Ikpande.
Ve pine Ikpande er, "Iji ne ka i you shinii?"
Ikpande kaa er, "Ei, iji la ka i yam ga. Pine nen ikyeghdam i ihar la.
Alagh ga tsô a lu iji ve."
Kpatema vea Iwa za hen ikyeghdam i ihar la.
Ve pine ikyeghdam i ihar la er, "Iji ne ka i yen shinii?"
Kpa ikyeghdam i ihar la kaa er, "Ei, iji la ka i yase ga."Tsô iji la hembe.
Wan u Avange ngu ken iji la.
An wan-vange.
Wan-vange  ngu pinen er, "Ngôm ngu hana?
Terem ngu hana?"
Ngôm man terem mba hana?
Kpatema vea Iwa za a wan-vange hen ngô na man ter na.
Lu dedoo Kpatema.
Lu dedoo Iwa.
Lu dedoo wan-vange.
Salemkaan due a azembe u kwagh-hir zum u ahumbe lu huran tan kume er ka gbaseela yô.
Ahumbe gba daase wen a iche man ikyondo.
Ahumbe nga taver yum yô man azembe u kwagh-hir na osugh yem.
Er ahumbe taver yum yô, a yevese er una za kura akondo sha kor.
Ahumbe man tôô un kua akondo cii.
Ahumbe kar fing fing, er hiar, vingir shi chimin un.
Ahumbe tsuwe azembe, hule akondo, bugh ayough, môgh ikon shi tsor ahu.
Ahumbe njuwe ve kange, cimin ta ichur.
Ahumbe hii u gban duu.
Ikon igen osugh gba.
Azembe-kwagh-hir u Salemkaan hange sha gbaa-kon.
Ahumbe fiir aa azembe la fing fing kua ahu a ikon.
Salemkaan gba zômun zungur viligh viligh sha Aôndo er ahumbe pase un sha kwav-Aôndo vea ikon imôngu yô.
A kôr ave sha amishe a kon gbang gbang gadia zuzu lu karen wen.
Anôngo kpenazuzu  kpishi kpa pase ave sha amishe-kon ga. A nenge ahumbe lu zungur jingir a hanmô kwagh heregh.
A nenge a iyough na man adingir a ikon man ikya-ikon kpa a nenge a azembe-kwagh-hir na ga, kpa yem ken ya.
Salemkaan fa di tsô er, shien kpuaa tsô ahumbe shi a a kar tsô una nenge a azembe-kwagh-hir na keng je.
Zege tingye ikya lu a gôgô nongu u mbaikya mba dondon un.
Lu dyuran orhemen.
Zege mbaikyaav mbagen kpa ve lu ken nongo la.
Un a nande yô mbagenev kpaa ve nande.
Or u hemen jimjim lu ican u fan.
Mbaikya mbagenev gema kaa a tor ve er, "Doo u man u lu a ikyav, I vesen sha er se fa mkposo wou vea mbagenev yô.
Nahan se dondon imo you vough vough."
"Ka shami," tor ikya kpaa lumun.
"Mo me kange tsar sha ityo.
Kpa aluer mkange tsar la yô, ne lumun a hanmô kwagh u m kaa me er nen yô."
Ve cii ve lumun.
Tsô tingye ikya  ugen kange tor ikya tsar sha ityo.
Tor ikya kaa er, "Hii nyian zanzan yem ken hemen, m soo Ityough ki taver ga. Hanmô kwagh u m er yô ne er.
Zum u tor ikya un a tsuwe yô, mbagenev cii kpaa ve tsuwe.
Un a tema ve kpaa ve tema.
Un a nande ve cii ve nande.
Er shie za zanzan yô, tsar la lu hemban tsulen a tsule.
Yange igen yô, tor ikya tema kaa ave sha ityo kaa er, "Ityough ki nôngun ape paven mo.
Mbaikya cii tema kaa ave sha ityo kaa er, "Ityough ki nôngun ape paven mo."
Tor ikya kaa er, "Ka mimi wam je oo!"
Mbaikya cii kaa er, "Ka mimi wam je oo!"
Tor ikya kaa er, "Kwagh ne un a wuam oo!"
Mbaikya cii ger er, "Kwagh ne un a wuam oo!"
Tor ikya man osugh sha vande sen ityough tingir.
Ve cii ve kaveun ve menger sha vande.
Tor ikya hii u nôngon tumen angahar.
Ve cii ve gba nôngun tumen angahar.
Shin er ve mbagenev ve war nahan kpaa, Tor ikya kpe, gadia a vihi iyol kehelee je.
Nenge usu!
Usu ngu hie.
Mba yer iwer a usu.
Usu ka u tsee se kpaa.
Usu ngu ne se iwanger ken ime.
Nenge usu!
Usu ka kwagh u kpiligh iyol.
Usu ngu a tahav kpishi.
Atii!
Aji!
Atii ta aji.
a-tii, a-ji
Atii ta aji.
Atii ta aji ahar.
a-tii, a-ji, a-har
Atii ta aji.
Atii ta aji shin iya.
Atii za wa iya sha kon.
i-ya
Atii ta aji.
Atii uve sha aji.
u-ve
Atii tsev.
Atii tsev ônov.
Atii tsev ônov uhar.
ô-nov, u-har
Atii tsev ônov uhar.
U môm ka nom.
U môm ka ngô.
Atii koso ônov.
A koso ônov sha kon.
A koso ônov ve vese.
ko-so, ve-se
Wanatii vese.
Wanatii wa akper.
Wanatii yem.
wan-a-tii, a-kper
Ka Iwa je ne.
Iwa ngi ken ya u i. Iwa tema ken ya na.
Tsô orgen va mande wegh sha hunda.
Iwa bugh hunda.
Iwa nenge a or nan lu iyol agbedaang.
Iwa pine er, "Ka we ana ne?"
Ka Kpatema.
Kpatema ngu iyol agbedaang.
Ityough ki Kpatema ki agbedaang.
Iche i Kpatema ngi agbedaang.
Akase-aveegh a Kpatema nga  agbedaang.
Akev-aveegh man ajime-aveegh a Kpatema nga agbedaang.
Zwa u Kpatema ngu  agbedaang.
Ihinga i Kpatema ngi agbedaang.
Ato a Kpatema nga agbedaang.
Ashe a Kpatema nga agbedaang.
Iwa pine er, "Er nan iyol you cii i hingir agbedaang nahana?"
Kpatema kaa er, "M fa ga."
Iwa pine er, "Ka hana ashen u lu?"
Kpatema kaa er, "M lu sha makeranta."
Iwa pine er, "Hanmô makeranta?"
Kpatema kaa er, "Makeranta u shin wan-gar u kiriki la."
Iwa pine er, "Ka hanmô shie shen u lu sha makeranta?"
Kpatema kaa er, "M lu sha makeranta pepe."
Iwa pine er, "Ka nyi ashen u lu eren sha makeranta?"
Kpatema kaa er, "Ashen m lu yaven."
Iwa pine er, "Ashen u lu yaven sha makeranta?!
Ka han ashen u lu yavena?"
Kpatema kaa er, "Ashen m lu yaven ken kungur u makeranta."
Iwa er mhen.
Iwa nger kwagh.
A nger kwagh sha kwa ruamabera.
Ana: KpatemaHana: ken kungur u makerantaHanmô makeranta: makeranta u shin wan-gar u kiriki la.
Hanmô shie: pepe ne.
Nyi: yaven.
Ityôkyaa:?
Tsô Kpatema kaa er, "Ashen m lu sha makeranta tswen ga. Orgen kpaa ashen nan lu."
Iwa pine er, "Ka an ugen kpaa ashen nan lu sha makeranta?"
Kpatema kaa er, "Nor-tar ashen a lu sha makeranta."
Iwa pine er, "Nor-tar ashen a lu eren nyi?"
Kpatema kaa er, "Nor-tar ashen a lu ishin mar."
Iwa pine er, "Nor-tar a lu ishin mar sha nyi?"
Kpatema kaa er, "Nor-tar a lu ishin mar sha kpekpe u makeranta."
Iwa pine er, "Ashen Nor-tar a lu ishin mar sha kpekpe u makeranta nena?"
Kpatema kaa er, "Nor-tar a lu ishin mar sha kpekpe u makeranta a zege chagh..."
Kpatema huan viing.
Kpatema hen a shima.
Tsô a kaa er, "Hegen yô m fa er i er ve m lu iyol agbedaang yô!"
Kpatema man Iwa zende za sha makeranta.
Nor-tar ngu ishin mar sha kpekpe u makeranta.
Nor-tar ngu ishin mar u agbedaang sha kpekpe u makeranta.
Nor-tar ishi mar sha hanmô kwagh.
Lu makeranta tsegher ga, Nor-tar ishi Kpatema kpaa!
Lu dedoo Kpatema u agbedaang.
Lu dedoo Iwa.
Lu dedoo Nor-tar.
Mbayev uhar mba ôôn ave!
Ahuraior ahar tile pareghaa.
Wanye-kwase u kiriki yesem ke inyu-we.
Mbayev-nomso uhar sughun sha anu-aveegh.
Wanye-nomso man u kwase hua fesmask mba sughun zuan angahar.
Wan-kwase u i doo un iyol ga la ngu ken ya!
Koronavairus vihi tar cica!
Afeefah ka wan-kpo.
Mbakuran Ikyô wareun ken toho.
Mbaiin inyamtoho sha mgbe vev wua ngô na.
Mbakuran ikyô yem a na za koso un.
Ishima gba Afeefah awambe.
Shi lu cian er alaghga mbakuran ikyô mbera kpa vea hidye vea va tôndo un korough.
Teghtegh tsô Afeefah kpa va zua a ahuraior.
Lian wen iyol ave shi a hii u numben shin ambgôr.
I lu nan un atumba a dedoo ken gar.
Iyange igen yô Afeefah pine ijende na Aaminah er, "Er nan jim ve soo akor a ase yumu?"
Aaminah usa ahenga, "Ve hen er akor ase nga a tahav mbu ahiriv!"
"Kpa akor ase nga a tahav nahan ga!"
Afeefah vaa iyol nahan.
"Ei!
Sha kpôô,  yô akor ase kaha a akuur man ice ga," Aaminah kpa lumun.
Afeefah man Aaminah ka kov u masetyô ken nongo ve.
Kpo u pupur tim cii mase shin ve cuku.
Sha tar cii taver u zuan a tsombor u kpo ne.
Se fatyô u yiman kpo man inyamtoho i gen i lu timin been la.
Akaa nga we u er yô?
Pine fa se er nen tom sha min.
Mandela manTutu lu ahuraior mba ve soo ayol ave kpishi yô.
Hanmô shie yô ve yevese nongo.
Yange igen yô, Tutu kaa er, "Doo u se yevese  se ningir Tar Afrika.
Doo u  se lôhô ior cii Mzough u Tar Afrika."
"Kwagh la doo, se gba min," Mandela lumun.
Ve tôô tuta u ikyagh usu.
Ve hii ayem ne shin tyôtar, shin Cape Town.
Ve mough shin Tyô-Tar Afrika ve kôr vegher u imbusu-tar-iyan sha kpe u tyeku.
Ve nyôr Namibia, Angola,Kongo man Kyamarun.
Ve mem sha Abuja.
Mbaayemev mba ken Imbusu-Tar-Iyan kohol ve hen Najeriya.
Ve gba sha kpe u Ifi u Naija ve nyôr ken atô.
Mba nyer ken tar u Mali yô, ihundu kpeman je ve kera fatyô a ayem ga. Kpa Mandela taver ve ishima ve due gbang gbang.
Mba nyer ken kpe-mnger u Gyini hen Kônakri yô ve eregh ihundu iyol.
Heela man ve ver ishigh sha Moroko, ve kar ken Senegal man Mauriteniya.
Mba nyer sha Kasablanka yô, ve nyôr inumbe vea agumaior agen sha waarawa u sha kpe mnger.
Ve yevese ve nyôr Aljyeriya man Libiya ve nyôr Tar-Igipiti.
Ve nenge a iwar i ufarou.
Ve ndôôr ve sen shin Imbusu-tar-imese.
Ve gba sha kpe u Ifi u Nil ve nyôr Yuganda.
Ve yevese ken utaaikyôngu, desereti man akô a tseghan.
Ior mbagenev kpishi dondo ve shin Kampala.
Ve ver ishigh ken Kenya.
Mba aren hen Mombasa yô ve haa sha kpe-mnger ve ya akeve, chinkafa man ishu.
Tutu kaa er, "Se za nen a tuta u mzough ne sha Uwo u Kilimanjaro."
Mba ker gbenda u yemen Tanzaniya yô, Tutu vôr.
A gba sha gbenda.
Mayevese cii tile wase un.
Tutu gema tuta na Mandela.
A kaa er, "Nôngo ngegher tim nen tuta ne sha Uwo u Kilimanjaro.
Tsar nen usu u Mzough u Tar Afrika."
Ikpilaior ger ikuu a iember, "Ne hemba ve!"
Mba tsaren usu sha Uwo u Kilimanjaro yô, ve dôsugh ve  gba hiden shi Tyô-Tar Afrika.
Ve  mem hen Ber u Malawi.
Mandela kaa a Tutu er, "Se yevese hii shin tyô-tar se za ar sha tyough-ki-taregh shi se hide.
Ayem ne dzulum u kuusu."
Mzough u mbayevese tôô tuta ne za nyôr a min shi Zege Zimbabwe.
Ikpilaior kohol hen zege jiir ne.
"Ka beer ayem ga!"
Tutu wuese a ahan  dzwa.
Nor-Tar man Nor-Mnger lu ahina.
Iyange igen tso, Shawon va ve nya.
Shawon kaa er, "Hanmo or nana tsua kwagh mon."
A na ve ashe-pirin man imande.
Nor-Mnger hen er un lu tsev-tsev.
Fese je Nor-Mnger man too imande undu Nor-Tar ashe-pirin.
Nor-Tar pir ashe ngoor ga.
Imande na Nor-Mnger Shima-nyion.
Nor-Tar zua a Shima-wan hen Ashe-pirin.
Nor-Mnger bume kpishi.
Soo angbian ga. Nor-Tar gema zua a hur-or hen Agagbo.
Agagbo wasen wen u ningir sha, Agagbo eren idyu vea na.
Shi wasen Nor-Tar num kpaa.
Er Nor-Mnger kera lu a ahor-ngahar man ahor-avee ga yo, hingir u wen kpa keren iwasen hen angbian.
Nor-Tar lu a kwaghfan.
A na ve kwaghyan yo, Nor-Tar a nenge a min.
Kpaa saa Nor-Mnger a choon, a vingir akev, a penda un sha akev-aveegh.
Iyange gen yo, Toho, ngo ve na ve abember a iyoo aa achivin.
Er ijen kor ve tsung yo, Nor-Mnger fatyo u wan shima ga.
Ve  gba min yan fele-fe-fele je.
Nor-Mnger zua agbom-aveegh man kegh er ka gbande nahan.
Akaa a Nor-Tar er, "Pendam ki yagh heen."
Iyough kila tsee kpishi.
Ki hia ve ken akev-aveegh.
Nor-Tar a peregh a ki nagh keen, a hide a min keen.
Nor-Mnger di, a ker ki sha, akegh ave ki va gba shami shi a ker sha.
A ican-yan nan cii kpaa, ki gba nya.
Ishima vihi un kpishi.
Nor-Mnger zamber ango na er, "Wasem, toom iyough kin."
Nor-Tar kaa er, "Ufa er mnengen ga yo."
"Va wegh m teseu."
Nor-Tar too iyough kila fehe humbe sha min.
A ovur inya sha doo doo, gema wa angbian na Nor-Mnger sha we.
Aikie yo, ngo ve shi kume ruam na ve.
Toho wa achi a nyam a nyiin, achi ahar sha chi u hanmo or.
Nor-Tar gborugh ave fese or achi a nyam la fa iyenge zum u lu chivin iyue yo.
Nor-Mnger nongo er una ii chi nyam.
A za agbom-aveegh imbishi imom.
Dugh a min yo, I gba.
Nor-Tar pine er, "Achi ne alu a nyiin ga zee?"
Nor-Mnger er aie, "Alu atar."
"Alu anyiin," Nor-Mnger norom.
"U pir ashe ga zee?
Er nan u fe?"
Sev hungwa av yo, Toho yem zende.
Ijen kor ve kpishi.
Tso Nor-Mnger er mhen u wuan Nor-Tar.
"Due se za tungu-iyol shin ifi," a gba meen un.
A fa dedoo er Nor-Tar fa mngerem ga yo.
Nor-Mnger kpa mough vea Agagbo je ve dondo sha na.
Nor-Mnger tile sha gbenda, nyor ken ikyo yuwa zege iwen.
A gba kinen inja er a too ikyav mbi yuhwan nahan.
Nor-Tar pine Agagbo er, "Ka nyi angom a kinen yumu?"
Kpa ve dondo sha a na er lu kinen memen ga nahan kpaa.
Mba nyer shin kpe ifi yo, Nor-Mnger kaa er un a vande guusu.
Sha er zum u Nor-tar una guusu yo man una tese un uwe-oon.
Nor-Mnger ta ibaregh man kende iwen sha tuwha I shin mnger ting!
Agagbo kaa er, iov la yina sha indi I Nor-Mnger.
Nor-Tar man jingir Agagbo sha agee.
Agagbo gbidye Nor-Mnger kpang!
Nor-Mnger ngor er, "Ayei!"
A tsue a gba shin mnger man hingir nyam-mnger.
Agagbo shi gema Nor-Tar nyam I sha tar.
A gema iyol na hingir soho-nor.
Shie ka ikyagh imôm.
Ken ikyagh i shie ne, u zuwa a akagh a  kiriki.
Iyange imôm ka ikyagh.
Sagh ikyagh ne vough vough.
Ertom a shie.
Hen akaa a he.
Ya kwagh, numbe, mem, er mhen.
Lôô ikyon, ikô i mende.
Sôr mbamzeiyol kua ugbaiyol.
Inyaregh ki a vese yô, vihi kpuôô, koso, kar vea mbagenev.
Aluer wea gba yô, mough.
Shie kange akagh agen ka ayange.
Hiitom man Tomahar.
Tomatar man Tomanyiin.
Tomataan man Sati, kua Lahadi.
Ayange ne ka ahuraior a dedoo.
Biishi a ve kôôsôô.
Alu u ungwa agogo gbidye imemegh yô, umbur kwaghôron wam.
Shie ka iyua i kiriki ga,Er tom a min tsembele.
Ngise ngise, orya ugen lu vea kwase na.
Iti i or la er Yihdego.
Kwase na lu Tiebe.
Ichegh gba nahan Yihdego undu ya na sha u za keren tom.
Tiebe lu yav mbu wan u sha uhar.
Er Yihdego tsa zende anyom a anyom yô kuma un u hiden ken ya na.
Cii man a mough zende yô, a za ker mhen hen tamen or u fankwagh.
Yihdego sughun organden la yô a kaa a na er, "M tsa zende ne kpishi nahan kumam yemen.
Man u nem iveren man kwaghwan."
"Wan wam, ver ato.
U mough zende yô, de tôôn iceren ga. De we zwa sha hanmô kwagh u u zough ashe shamin ga. Shien u ishima I vihi u yô, de kulen kwagh ga," ka pe tamenor kaa un la.
Yihdego kôr gbenda yemen.
A zua a mbakasuav unyiin.
Ve za ar hen akahar a gbenda.
Mbakasuav mbera tôô iceren gbenda.
Yihdego umbur kwaghwan u ortamen la.
A tôô gôgôgbenda.
Mbakasuav mbera za zua a mbanumungbenda.
Yihdego zende yange jimin za ar hen wangar ugen.
A pine ijiir i tsan kpa or môm lumun u ngohol un ga. Orgen gema kaa a na er, "Se mba lumun mbavaninya ken atô u uyaav asev ga, kpaa, za heera."
A hôn ihôwe sha ya u genegh.
Ya la lu ya u tor.
Ior kpishi mba ve nyôron ken ya la ve duen uma ga.
I de un a nyôr shi i na un kwaghyan man msôrom ma dedoo.
Pendatyo u Tor doo kwase vindi vindi.
Zum u Yihdego nenge a ya u Tor yô, sar un pe pinen er, "Er u er nena ve u maa imba ya ne?"
Shi er un ken ishima pe wuese er, "Kwase u tor ne engem ashe tsô!"
Kpa a umbur kwaghwan u organden la.
A lu viing tugh mbula cii.
Sev mbu aven, Yihdego kôron gbenda u yemen yô, Tor yila un.
"Hanmô or u nan nyer hen ya wam yô ka nan wa zwa sha ya ne man kwase wam kpaa.
We yô u er nahan ga, alagh ga u ngu ortyom u Aôndo.
Nahan yô, me nau zanaria, man sam u uyia kua ujaki," Tor tôndo zwa a na.
Ayange nga karen yô, Yihdego zende za nyôr hen ya na.
A kema wegh kpa or bugh hunda ga.A gbir ashe sha ian hunda.
Kwase na lu yaven vea agumaior ahar sha gambe.
Ishima vihi u je sar un pe wuan or.
Kpaa a umbur kwaghwan u organden la.
Organden la lu kaa er, "De kulen kwagh shien u ishima i vihiu ga."Shien kpuaa yô, Tiebe bugh hunda man nenge a nom na.
"Va nenge nen, ter wen hide," a kaa a mbayev mba uhar mbela.
Ve cii ve zua saan saan.
Yihdego, sha kwaghwan man iveren i organden la, war mbanumungbenda shi hingir ornyar.
A lu vea tsombor na ken bem man msaaniyol.
kpatema
iyôngo
bua
iwa
alôm
ikyegh
ikyeghdam
ivo
nyinya
Wangar u i yilan er Sati Agirigi la mbasulev kpishi mba tse ken ayough a uchimbi.
Shi ve maa atumbe a kosun iyuav lu iwyuna ve.
Mbamaren av man anigbianev av se mba tse ken ayough a uchimbi atar, cha a ishule.
Se maa zege ityumbe lu wuna wase u kosun iyiav.
Se lôô iyiav kposo kposo  ken sule wase.
Se kaha iyough, ikyuleke, alogo, alev man abun.
Shien u sunda yô mbamaren av man aningbianev av vea mo  ka se er tom kpishi.
Se kura iyiav cica se nyôr a min ken wuna.
Kwaghyan wase cii duen ken sule wase.
Ngô wase ka a tôô ugen a za tee sha iyange i kasua.
Ka se ver ivor ciu lôôn shien u fam ugen.
Iyange i gen yô se yar u lôôn kwagh, tsô hondu abya u ainigbian wam aser.
Ngôm man tindim ken ya er m za tôô hondo ugen ken ityumbe.
M za nyer ken ya yô m bugh hunda u ityumbe gaher.
Kwagh kpiligh mo yô, m nenge ihyev aindi kposo kposo num ayem lu keren ajiir a yeren.
Ve yevese ve nyôr ken atihi a uyoo man aba a ikyuleke, kua alogo man alev.
Ve ndihir tsoun.
Huan viing!
Hen shien la m fa ityôikyaa aba a abun ka a heghem hanmô  yange ye.
M za ôr terem kpa kpiligh un iyol ga. A kaa er, "Ihyev kpishi ka I va ken toho sha ahula a wuna.
Ihyev ngi ve a iangev kposo kposo.
Ka nahan i doo u jiidi kwaghyan cii ve yan ye."
Se mba kurun yô se yôr.
Se mba ye kwaghyan, ter wase seer pasen se er, angev mbu genev mbu ihyev i samber a min yô ka Lassa Fiva u a woo or fefa la.
Ihyev ngi samber a ubo mbauangev kpishi je.
Sev mbu aven yô, se kera yar ga.
Se due a iyiav ken ityumbe cica se chir ahula a hyev ken kpekpe sha sementu.
Shi se paa akôngo paase paase.
Kwagh la un a wase se u yangen ihyev u van ikyua a atumbe man iwyuna yase.
Ihyev  ngi soon ajiir a waang ga.
Terfa kaha alev.
Terfa kaha alev inyôm ne kpishi.
Terfa kaha alev inyôm ne kpishi ken sule.
A ume sam aba ahar.
Terfa ngu zan kasua u Adikpo.
Terfa ngu zan kasua u Adikpo nyian ahwa anieni pepe.
Terfa ngu zan kasua u Adikpo la nyian u za teen alev.
Un a za tee aba a alev ahar nyian.
Adikpo a doo un kpishi.
Ngôdoo kaha ikyuleke.
Ngôdoo kaha ikyuleke hen akôngo.
Ngôdoo kaha ikyuleke hen akôngo inyôm ne.
Ngu seven ikyuleke hen akôngo.
Ngu seven ikyuleke saan saan.
Ngôdoo za kasua.
Ngôdoo za kasua u Naka.
Ngôdoo za kasua u Naka nyian atetan.
A za tee ikyuleke nyian.
A za tee ikyuleke aba ahar.
Ngôdoo kaha wua.
Ngôdoo kaha wua ken sule.
Ngôdoo kaha wua ken sule fan ne.
Nyen za hula wua ne.
Nyen za hula wua ne vindi vindi.
Ngôdoo kaha cinkafa.
Ngôdoo kaha cinkafa shin ijande.
Ngôdoo kaha cinkafa shin ijande fan ne.
Nyen za hula i.Nyen za hula i vindi vindi.
Ngôdoo ngu yaren.
Ngôdoo ngu yaren shin ijande.
Ngôdoo ngu yaren shin ijande hegen.
Un a za sue icigh.
Un a za sue icigh ki wuan toho.
Afa kaha icegher.
Afa kaha icegher hen akôngo.
Afa kaha icegher hen akôngo fan ne.
Se wase un kohol.
Se wase un kohol i atihi atihi.
Ter man wan na ve mough gôgô zende vea jaki ve.
Mba dugh sha gbenda yô, ior mbagenev pine ve ityôkyaa i ve henda jaki ga yô.
Tsô ter la kaa a wan na er a unde sha jaki.
Un di lu zenden angahar.
Ve yem nahan dôlôô je.
Kwe ior ugen zua a ve gba zôhôn, "Wan ne cihi kwagh tsô!
Nenge a tema sha jaki, ter na gema ngu zenden angahar!"
Kwagh ne na wan la tsuwe gba shin nya man ter na kar henda.
Ve zahemen a zende.
Ior mbagenev mba nengen a ve yô, ve gba ahon, "Ter ne lan kwagh tsô!
A henda jaki wan na ngu zenden angahar!"
Ter man wan cii man ve henda jaki imôngu.
Shien kpua yô, ior mbagenev gba kaan er, "Nenge abumeaior ne!
Ve soo u wuan jaki ne?"
Ken masejime yô, ter man wan ve mase kaven ye gbenda môm kpa ngu u palegh alam a ior ga.
Ve mase eren er ve nenge doo ve yô.
Wankwase ne ka Natabo.
Ngu a anigbianev mba nomso ateratar.
Mbamaren nav na un wantye!
A soo un kpishi.
Yange igen yô, angbianev nav hembe wantye la.
Natabo nenge a wantye na ga. A mindi mliam.
Natabo yevese tume toho.
A za unde sha gôgôkon.
Mbamaren nav va gba zamber.
“Hungwa shin nya.”
Anigbianev nav tôô icam, “Se zamber we, hungwa.”
Natabo naha ve a naha tar.
Huror u Natabo kpa va a icam, “Mzamber we, hungwa!”
Huror u Natabo wa icam gbem tsô a hungwa.
Natabo vea huror ne yem ken ya nongu.
Hanmô or ember er Natabo hide.
Natabo zua a wantye uhe.
Yashim lu or-tato u fan ikyôr kpishi.
Banen ken toho ga. Keren inyam karen kpaa ga.A ker gbuuka, a hôn ikyar, a nyôr ken bar kpaa.
A hembe swém man amôndo.
Ijen shin imyura Vea kôron un yô, a hii u sôrun ikyôr hidyen ken ya.
Kasev mba teen ruam man mba Wan akor yamen inyam a Na.
"Ivihya ne ka Nena?"
Kwase pine un.
"Ka Naira dubu u taan," Yashim wa ishe.
"Ka ikpama?"
"U nenge i a akor hana?
Nam dubu u har tsô."
Yashim fa liam shi a tee inyam i doo.
Kwase u Yashim lu Adoo.
Adoo eren tomsule dedoo.
A kaha logo, iyough, ikyuleke, abun-ahi kua igbyough-ahi, alev man wua.
Mbayev nav mba vesen ve wase un ken ityev.
Iyue i ruam yô, mtom man ikyav mbi ken min kua akôv a inyam ban ga.
Yashim nyôr msôrom ma man kpishi.
A ma msôrom sha injô a kimbi ga. A yaren un injô yô a kaa er wen kpa  ior mba un anzô a nyam.
Yashim ma msôrom nyôr ken kunya.
Hanmô yange yô Adoo a za tôô un sha willbaro a hidye a na ken ya.
Yashim un a za u yamen icahur shin abakpa u mbayev nav kpaa a gba yilan ati a ior mba ve lu un a anzô yô.
Kwagh ne na ior mba genev de yamen nyam vea na.
Ve kaa er ngu vihin ve iti.
Adoo kpaa kasev ve gema paregh un.
Iyange i gen tsô Yashim za toho.
A nenge a igbyôndo ityo hen inya.
Igbyôndo ityo la uma hii u pien.
A pine igbyôndo er, "We di ka nyi i ve a we heene?"
Igbyôndo ityo kaa er, "Ka zwa wam yange u wuam ye.
We kpaa yange u wou u a wua u."
Yashim yem ken ya za hen u Tor.
A kaa a Tor er, "Tor a tsa sha won gbem."
Tor pine er, "Mbakasuwa ou kimbi u injô gaa?"
Yashim kaa a Tor er un asegh sha igbyôndo ityo ken toho man i lam.
Aluer Tor za man ka Mimi ga yô, i wuam.
Tor tindi adugweri vea Yashim.
Ve za nyôr pe igbyôndo ityo lu yô.
Yashim man kaa er, "Igbyôndo ôr ase kwagh u nyen u ôrum la adugweri a Tor kpa a ungwa."
Igbyôndo ôr kwagh ga.
I tume igbyôndo nguhwar.
I menger cir  vegher gen kpa i lam ga.
Adugweri mase hidyen a Yashim a ikyor ave yemen a na hen ya u Tor.
Yashim gba henen ken ishima na er, "Man ka msôrom nyen ma lu lamen a mo ken ityough yagh shinii?"
Mba za nyer hen ya u Tor yô Tor pine er, "Ne za nahan igbyôndo lam kpa?"
Yashim kaa sha zwa Na er, Zwa wam wuam.
Zaki, se za kpa igbyôndo lam ga.
Lamen lu Ngô u Orngu.
Orngu lu wan u lamen tsam tsam.
"Saa me vereu ikyav iyol nyian sha ayol avavegh  man u de ibyume liam ye!"
Ngô na gba gbidyen un.
"Ayooo!
Ayooo!
Mama me kera kimbir ga!"
Orngu zamber tsô kar ayem a tume toho.
Orngu zua a gbidiv sha liam.
Akegh Imônkô soo kwaghyan kpishi.
Una nyôr hen ya u or yô a vande pinen er, "U waren or shi shin min je e?"
Ior gema kwagh ne hingir ishenge.
Mbayev mbakirki cii fa iti ne kpa ve yilan un ken ishi ga.
Hen tar u Mbaliam yô or nana ngôôr hen pe i lu eren kwaghyan je man i gba yilan na er, Akegh Imônkô shin Ikyaakwaghyan.
U ngô kpa ve tulen mbayev vev sha ciu ve de kenger Kwaghyan er Akegh Imôkô ga.
Akegh Imônkô soo kwaghyan zanzan yô, aluer a vaa ijen man kwase kaa er, "Akegh Imôkô, tamber me yar ken tyev tsô me kur!"
Akegh Imônkô akegh zanzan saa nana kur.
A tema zanzan saa a kume luam a due a min.
Aluer Akegh Imônkô Kohol or hen gbenda u yemen kasuwa kpa a kôvur ikyondo,"U nenge er ijen i kyerem je yav mbu her ikyange kpa?"
"Kasev mba yôron ken ya!
"Er Akegh Imônkô a ongo nahan je ka u una gôv a yem ken ya wou.
Kasuwa a bunde.
Aluer kwase jiir ruam sha atse man Akegh Imônkô pine er, "Ikyev i waren or shi shin min je?"
Aluer nan kaa er, "I jiir ruam sha atse!"
Akegh Imônkô man a haa afo a tema zanzan saa a due a ruam.
Aluer Akegh Imônkô ngu karen a kar gbenda, a ande sha mbayev yan a lu iyough kpaa, a nyôr ihwa.
A ta cia er, "Mba kaven akuur a organden shin ijôndo ga!
Wua u wanye kpa nor ye!"
Kasev gema wuhen mbayev ken ayough cii nan ve kwaghyan ye.
Akegh Imônkô una nyôr hen ya a lu nomso tsegher kpa a vaa ijen a ve.
Fuusu u Akegh Imônkô sha kwaghyan gema hingir zaiyol hen ityô na kpa i cia u ôron sha ato na, i unun a unun ken jime na.
Yange igen Akegh Imônkô va due hen ya u Lamen.
Tsô a pine er, "I waren or shi shin min je e?"
Orngu gema tsôrough er, "Ei!
Ka i wuan or i lu shin ye!"
Hôm hanmô or nan se.
Kpa Lamen mough za kurugh atsaka va jiir kume sha u cirin kunya.
Lamen gba yilan Liambee sha ikyenge.
Orngu gema kaa er, "Liambee ngula a gbe 'Akegh Imônkô' shin hunda u Mdega la."
Akegh Imônkô man nule gaagh.
"Uwu!
Ka mo m hingir kwagh u mbayev eren ishenge a min ye?"
A gba num man a yem shin ya na.
Lamen gba vaan, "Orngu man u wuam ka nyi?"
Lamen mough gba tan Orngu ave ikyôr er vea za zamber Akegh Imônkô.
Kpa ve kohol ga. "De wan la.
Akegh Imônkô wa fuusu sha kwaghyan gande!"
Ior lu zôhôn.
Tar Mbaliam mem sha Akegh Imônkô.
Aikie gbe yô, Lamen tema imôngo a mbayev nav gba wan ve kwagh.
A gule Orngu anu nya.
"Ngôm kper gen me kera kimbir ga," Orngu zamber.
"Kper gen yô de liam sha mbaganden.
Umbur kwagh u Orhondon Tor Ityough la kpaa," Lamen wa ve kwagh.
Chif Baba lu or u hondun ityough her geri u Atogbon.
Lu tor liam kpaa.
A na iti iyol na er ka un, Tse-Uwe.
Ior ve zua hen ijiir na sha u hondun ityogh.
Mbagen di ve va ungwan abaver man tar hômon.
A lam sha mbapativ, mbazanadua man mbahementar caveraa.
Mbayev ikyaior mba huwan uwondo mba gban shin agbelan kpaa a wa ve zwa iyol.
Mbayev kasev mba huwan akondo a gban sha man tsulen ken iyol kpaa a kuma ve zwa iyol.
I fa Chif Baba hen tar u Mbaliam cica.
Hen ipaven ve i Deliam la je yȏ mbayev mbakirki kpa lan un ga. Una due sha gbenda yô ior ve geren a ger u sughun un.
Tor Mela, Tor u mbaliam ume ityough kpishi.
Mbaayongov ve yilan un ken jime er Ikyȏ-ice i Mbaliam.
Er lu tor yȏ, or mȏm kpa cihi pine un kwagh u ice na sha shigh nagh ga.
Iyange i gen yô Tor yila mbakuran un er, "Za ker nen or u Hondun Ityough vam nen a min."
Tsô ve za va a Chif Baba.
Chif Baba kaa er, "Tor ngu a ikyôr ne va hen Chif Baba.
Mbayev mba ainge man ve tsev un ityogh er ka nomikyegh nahan.”A mough a dondo ve, ve gba yemen.
Ve za nyôr shin kwa u tor.
Chif Baba ngurum sugh tor er, “Tor a lu uma gbem!” Tor kaa er, "M ungwa a ungwa agwa wou gbem, nyian yȏ me nenge a nenge tom wou."
Tor kaa a na er, "Mngu a korough shin ityo!” Kwagh ne cier Chif iyol!
A mase fan ityôikyaa i Tor tsegha ityough yô.
Tor ta un cin, "Aluer m ungwa hen zwa u or yô,  ka ku wou!"
Hange Chif Baba u lamen sha kwagh ne kpa cia ku.
A za time ihungwa, a wa zwa shin mi gba ngoron kaan er, “Tor ngu a korough shin ityo oo!
Ka mo mhondon un ityough mfe ye!” Tsô a hide a yem ken ya.
Wura ngu nee yô apev mende sha ihungwa la.
Wanye ugen za gber gba tungwan.
Apev la lu kaan ikyenge i Chif yange wa zwa shin inya la.
Kwagh ne kpiligh ior iyol shi cier ve iyol kpaa.
Ior hingir u ungwan kwagh u korough ku tor wuee.
Tsô Tor tindi mbakuran un ve za kôr Chif Baba.
"Zwa wam ne wuam ve!"
Chif Baba mase vaan kpa Shie kar.
Nenge usu!
Usu ngu hie.
Mba yer iwer a usu.
Usu ka u tsee se kpaa.
Usu ngu ne seiwanger ken ime.
Nenge usu!
Usu ka kwagh ukpiligh iyol.
Usu ngu a tahavkpishi.
Kyegh Sha Shwa (KSS) ka iniongu i he ken Tar Tiv.
Ka mzough u civir akombo ga. Ka  u kwaghAôndo shin mbapativ  kpaa ga. Ka u nderen aeren a tyôô a ken tar Tiv.
Fada u vesen ken tar wase, Solomon Mfa Ukeyima, Tor Kyegh Sha Shwa (KSS) due a mhen ne sha u zuan onov Tiv sha ciu mzehemen u tar Tiv cii.
Or-Tiv ôr injakwagh er, "Ka ityem imongo Mbagbera ve fe iwa ye."
Inja na yô, mzough man mtem u dedoo ka a va a mzehemen.
Imo i yilan mzough ne ka, "Ayatutu ka unô?
Ka se!"
Ka i umbur aeren a Tiv  sha iniongu ne.
Hanmô kwaghyan, amar man akondo a tyôô cii ka a due tembe.
Akaa a nan msaaniyol kposo kposo nga a due tembe.
Ajigbee kpa ka a due tembe.
Sha iyange la ka u nenge a ikyav mbu yan kwaghyan mbi uter asev mbi Batur a ne se hungur a min cica cii.
Ikyucha, asegh, mbaakem, mzôndom man agbande a nyatyuu, man ludel  kpaa.
Homun kwaghyan hen iniongu ne ka Luamkumen man  Kyegh Sha Shwa.
Shwa ka kwaghyan u  Tiv jughlii.
Ka i wua, i jiir iue amin.
Shi ka i kaa i wua a wua, i ya yough amin kpaa.
Or-Tiv ye  kwaghyan tswen ga. Torshagu Akeranya Or-Tômbo Mbalagh kaa er, "Luam ka iyar, i doon burun tswen ga." Tiv ka ve kase ihwa I kwaghyan, hanmô or nan coon gbem a kar been shin ijôndo.
Gesa u ônkasev mba doon-ashe man shi lun a inja u i her er Kumashe u Tiv  la kpaa ka i er un.
Ka i cir wankwase u hemban la idyer I Torkwase.
Iniongu ne ngi van a mzough man dooshima kua mzehemen ken tar wase u Tiv kpishi.
Ken hemen yô, atôatiev kpaa vea gema duen ajiir  agen sha tar cii u va ember iniongu ne.
I a bugh ior kpishi igbenda i eren kasua man kuren ugbaiyol vev kpaa.
Iniongu i Kyegh Sha Shwa (KSS) i gba ken uer u Oktoba ayange 26 man 27 hanmô inyom.
Ngise ngise, Kpev lu ken gar u i maa i kase yô.
Iti i gar la er Ganhwa.
Shie la ivo cii lu a icha yugh yugh er iwa man ugbaseela nahan.
Yange igen yô, Kpev za ken toho u za dughun iyough sha ciu tsombor na.
Ngur hidyen a tsuwa youghu yô, wura gba nôôn un.
Kpev yevese ta ken bar u yeren wura.
Nyer yô, a mande sha Dwem.
Cier ivo iyol, nahan a ver tsuwa nya, a wa iyol u yevese.
Shien shon môm, zum u Dwem nule er una ta num sha Kpev la, Begha  kpa va nyôr.
Mciem gba Kpev iyol je gande tsô a jingil ityough shi a nduul iyol.
Mngerem ma sha iyol na cii man shambe kwa môm haa Begha man Dwem iyol.
"Kpe kya!"
Begha kpiligh iyol.
"U er nan ve u nduul iyol nahana?"
"Ka ikpyaer i m zer shin ityô ne.
Mba yer i er Ganhwa," a tese ve ake na.
"Ka shami!
Mo kpa u korom i nyian," Begha kaa nahan.
"U va a ikyôvugh ki dwem.
Shi saa u tam ki  ki a via lugh lugh," Kpev pase ve nahan.
Dwem gba nôngun er un a yevese kpa gema nenge Begha lu sha zwa u bar.
Begha gema choon ikyôvugh ki Dwem na Kpev.
Kpev gema ki chiv shin tsuwa man na Begha.
"Tam lugh lugh, kpa de menan ga," Kpev wa Begha tindi nahan.
Begha tam ikyôvugh ki Dwem.
Kpa kwagh la nyoho un gande, tsô a mena.
Begha shi za uwegh choon ikyôvugh ki Dwem.
Kpev shi chiv shin iyough la na Begha.
Hanmô shie cii Begha a mena gbimiin.
Dwem mee teghelee osugh zum u Begha timbir ashe u tamen kwagh yô.
Iyol i Dwen cica hingir avav.
Begha man shi moughun ityough sha yô, Dwem gba ica.
Begha chir sha Dwem, Kpev kpaa kar ayem.
Begha za hidi ken bar yô, a kohol Kpev kpaa ga.Begha zenda Kpev zanzan za kohol un zum u zulum a tsuwen gban ken gya yô.
Begha man nalegh er una gba Kpev uwegh sha Ganhwa u lu zungur shin anam la.
Kpa a kôr tsa tsegher.
Kpev osugh nyôr ken gya u Ganhwa kpa tion tsa u gen la saa sha akughur a Begha
Ka pe ilu ve, ivo cii i lu a icha gendee man dwem cii ve lu a aben iyol je ne.
A.Alôm.
Ter wase yam alôm kende ken gyar.
Alôm nyoho inyam kpenkpen.
C.Cootom.
Nyian iyange i Cootom.
Se de Sesooter ngu ôôn iyol na.
BBua.
Bua ye toho.
Bua wase ya toho kehe doo kenger kpishi.
DDwem.
Dwem va hen ya wase tugh.
Dwem la va kôr se ikyegh yem a mi.
EEngem.
Iyange due sha tembe nyian.
Iyange la ta engem dedoo.
FFele.
Shater za yam abum sha tembe.
Shater yevese fele za yam abum.
G.Gafa.
Gafa ka inyon i zegenan je.
Gafa va kôr se ivyo yem a mi.
I.Ihyambe.
Ihyambe ka kwagh u numben a mi ga.Ihyambe ka i tâ i nyoon tsembelee je.
H.Hum.
Hum ngee aa akondo kpishi.
Hum ka a gema ikyondo shie u a soo cii.
J.Jijingi.
Iyange tâ yô jijingi due.
Sesughter tile yô a nenge a jijingi na.
L.Lyaku.
Lyaku ka anyon u cuku.
Terungwa kôr lyaku na Sengohol.
M.Muemue.
Muemue ka ankwagh u purugh tugh.
Muemue ka a tsaren usu shi a pirin.
K.Kokombo.
Kokombo ngu purugh ken tembe.
Vershima kôr kokombo na Shater.
N.Normnger.
Normnger ka zege inyam.
Normnger ka inyam i shin zegemger.
S.Sôôrogh.
Sôôrogh ka ku sôô i nyoon dedoo.
Ka ankwagh u numben a mi ga cii.
P.Pandegh.
Nyinya tume Torkuma pandegh.
De numben a pendegh ku nyinya ga.
R.Rumun.
Sedoo ngu numben vea Msuurshima.
Msuurshima rumun u nan Sedoo wan er a kôr.
O.Ortyom.
Ortyom ve a loho hen avese.
Ortyom va kaa Maria loho u Aôndo.
T.Tsoghor.
Tsoghor ka inyon i yan ikyegh.
Tsoghor va kôr se wankyegh yem a mi.
U.Uagh.
Uagh kar se shin kungur.
Msughter man Sewuese mba peren uagh.
V.Vandegh.
Ka vandegh agh je ne.
Oryiman ver wegh sha vandegh nagh.
W.Waarawa.
Aôndokume ngu numben shin waarawa.
Waarawa ne ngu shin kpe ifi.
Y.Yevese.
Iyese ka i tâ i nyoon tsembelee je.
Nahan, we a nenge a iyese yô, yevese.
Z.Zamber.
Toryila ngu zamber Mngohol.
Ngu zamber er a de un a kwaghbo na.
Tom sule la dyako u tyô yase Tiv.
Ka se kaha sule, se lôô iyiav kpishi.
Terem kaha an sule hen akôngo.
A lôô iyiav kposo kposo.
Zum u ka sea yar ken tyev i ken ikyôngo ga yô, se zôr aiue shi se ker kwaghyan ken akongo.
Akôngo, Ikyôngo
Terem kaha avom a he.
A lôô alogo man ikyuleke.
Sule hii u wan toho.
Or Uke lôô avile wa igyar kase.
Sule u avilegh la wa ndór vea sule wase.
Or la ka a gber avile la zum u asume la a nyian yô.
Ka a er mkurem ma nyian.
Igyar, mkurem
Alogo ka homon kwaghyan ken tar wase.
Ka se dugh un se jiir.
Ka se ngbagh a ngbagh kpaa.
Gbenda u yan logo u gen yô ka i ta kpor se nungwa sha mwem ma ikyuleke shin wua.
Garri ka kwaghyan ugen u alogo a ne se yô.
Akpu yô tser tar hegen.
Ka ikyuleke je ne.
Ka se sev ikyuleke ndor se jiir shin se ngbagh.
Ka ia uma yô, se ov se haa ken ibya.
Ka se wua mwem ma ikyuleke se nungwa sha kpor alogo se naha ruam amin.
Ka se er mumu amin kpaa.
Ikyuleke, ngbagh, mwem, mumu
Iyough ka takpa kwaghyan u Or-Tiv.
Ka se kaha ivom, se lôô ikyôr.
Or u nan lu a sule u vesen yô ka na kaha avom nan lôô akôr.
Ba sule môm ka u lu avom nongo.
Ibya sule ka i kuma ikyundu, shin akunduataan kpaa.
Ikyôr, Akôr, Ba, Ibya
Atsaka ka a wa atam shin nya.
Ka se ya un kôgh kpaa.
Ka i jiir, i ngbagh kpaa.
Shie u gen yô ka se kaa shin mkurem ma nyian gayô ma abun kpaa.
Atsaka kpaa, ka i kume ruam amin.
Ka i jiir atsaka, i ta i tsen.
Ka asôndo na je la.
Mondo ka a wa shin nya.
Ka a kpe ikya cii ve i kúrúgh ye.
Ka i jiir i ya er ka iyough nahan.
Kpa mba jiir mondo vea iyough ki kumen ruam shie môm ga. Mondo ka a wunde ruam.
Igbo ka ve er garri sha mondo kpaa.
"Mondo môm wunde ruam."
Cinkafa ka iyiágh ki soon mngerem kpishi.
Ka i kaha cinkafa shin jánde.
Ngi a vian yô, i gbidye sam.
Ka i pughur cinkafa, i kume, i jiir i wa pocho shami.
Ka i kume i gen kôgh sha a ciu kunden ibyer.
Cinkafa sha alev doo mbayev kpishi!
Abun ahi ka a wa asange shin nya.
Ka se wuhe se ya kôgh shin se jiir.
Ka una uma yô se kaa un apusun.
Se mba eren aiue kposo kposo a abun.
Ka i kaa mumu shi i kunde ibyer amin kpaa.
Ka se kume un shin lu se ya iyough shin alogo amin.
Icegher-Me ngi kposo a icegher i nyohon.
Se mba eren iue a sam icegher-me.
Atam na nga a yuwa ngogh ngogh.
Ka a tem sam icegher yô i wua nahan i kunde abor icegher.
Shien u gen yô ka i gba akpo.
Akpongo a icegher doo sha igyô je zua ga.
Ashwe ka iue.
Ashwe ngu atô kposo kposo.
Ashwe u nyian man u pupul.
Ka se zôr ikya ashwe se jiir.
Ashwe mke yô ka i shiligh sha nase.
Ashwe ka un a er agbende yô, i bugh i jiir ndor shin i tsen.
Ashwe u nyian yô ka se er icigh a min.
Mbampin1.
Foto ne ka u nyi kwagha?
2.
I er un sha hanmô yiagh ken takerda ne?
3.
Ter iyiav mbi ken takerda ne mbi u nenge a min sha ashe ou yô.
4.
Ka hanmô iyiav u fe kpa u nenge a min heen ga?
5.
Nger ati a he a u zough ken takerda ne yô.
Kasev kpaa ma koho agbanda?
Hen ivese ne kpaa, kwase ngu kuhwan gbande.
Ken ya kpa ka i kuhwa agbande.
Mba wan iyol i yemen iniongu.
Ken ityev kpa agbande nga a yar tom.
Mba eren tom ne sha atsam atsam je.
Ken mzough kpaa agbande nga ne msaaniyol.
Mbamaren asev kpa soo ityoughlov kpishi.
Mba van mzough saa-saa.
Kwase ne ngu kuhwan gbande yilan ior ve va msen.
Saan mbayev iyol kpishi.
Amar nga maan iyol ka mkoho u agbande.
Amar sende iyol hegen.
Tsuwa ka ikyagh ki jiir iue amin.
Ka vea lu nongu yô, i yila er atsuwa.
Ngise la Tiv eren gbaiyol a atsuwa a nyaa tseer.
Genger hembe doon shin tsuwa u nyaa.
Kucha ka ikyagh ki haan zar kwaghman shin mi.
Mngeren, iber man msôrom cii ka i haa shin kucha.
Ka i a lu imôngu yô, i yila er ikyucha.
Iber amine hembe nyohon shin kucha.
Wanyekwaor man gumkwase ne mba man iberagase shin kucha.
Saan ve iyol kpishi er ve kpaa ve lu umbur aeren a uter asev nahan.
Ludel, iyongo man kpaakpa ka ikyav mbi wasen kpishi.
Aluer ior tema kwaghyan imongu yô ka ve kesen hen kwese sha ludel.
Iyongu ka i too zar kwagh u garen shin mi.
Kpaakpa yô ka i kember luam shin tye a min.
Ishegh, akem man gbande ka vea lu kpishi yô i yila er, asegh, mbaakem man agbande.
Ishegh ka i koso zar man isham kwagh keregh.
Akem yô ka i kôr sha dungwa na la i kese mngerem shin msôrom amin.
Ka i ta iue shin gbande.
Ijôndugh ka ikyagh ki gberen luam shin min.
Ka ma a lu nongu yô i yila er, mzôndum.
Ka a gber luam hen ijôndu a wa hen ityegh ki hen kpechie yô a tsee baveraa, a ndôhôr ga cii.
Lu man tor kua ikyese ban ken tar wase ga cii.
Ka i dugh luam i has hen ikyese zum u a ngee kpishi yô.
I gema i haa shin lu man i kume.
Ka kasev mba taver iyol man mbayevikyaior ve kum luam u lun a asôndo ga ye.
Korugh ku a iwasen kpishi.
Ka i kile ku tsembelee i maan msôrom a min.
Ka i ongul ian hen imbusu kor nahan ku hingir kwagh u tôngun lôhôn ior mtem kpaa.
Mbakpehen ishor kpaa ka ve lu a a min sha u nengen mngerem.
Nase, answa man kwembe ka ikyav mbi wuan ilyôghnuv a min.
Mba dughun inase man anshwaan pe avande a lu yô.
Ikwembe yô ka i dugh i shin waarawa u shin ifi.
Ka a wua mkem man nune sha nase yô i kura sha kwembe i haa shin tsuwa.
Ityegh (Shawa) ka ikyagh ki haan mngerem ma man.
Ishawa ka i ndôhôr mngerem kundu kundu.
Ka i kese mngerem shin shawa, sha akem i haa shin kucha i ma imyura.
Or Tiv ka a kaha sule a dugh iyough kpishi, shi a haa isham akaa ken aba.
Iba shwa ka i yuwha kpen kpen.
Iyough ka homon kwaghyan u Tiv.
Ka i ngbagh, i jiir, shin i kaa sha mkure kpaa.
Iyough sha shwa ka ki nyôr mngerem doo doo.
Kasev kua mbayev ka vea ya kwaghyan yô ve hingir sar sar.
Ortom kaa er, "Ka ki ken min ki eren ki ken won ye."
Inja na yô, or ka nan ya kwaghyan ve nan zua a agee a eren tom kpaa ye.
