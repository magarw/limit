Diyuwa dimweya, Ngandu gha karire pepi no Diviya ghuyota kashe.
Shokoghana gheyire kumeyu no hakumorore.
Shoko ghepura Ngandu eshi kupi watunga?
Ngandu hamu hutha eshi, "ame kwatunga muDiviya".
Shoko gha tetukire.
Shoko ghepura Ngandu eshi, "ngepi ghuparo muMeyu?
Ghuwa ndi?"
Ngandu ghahuthire eshi, "ghuparo gho muMeyu ne ghuwa.
Owene kupi watunga?"
"Ame kwatunga kuyitondo no kudya mbuyo no mahako.
Owene yinye wadyanga?"
Ngandu gha hutha eshi, "ame kudya nyama."
Ghu ghayara eshi ngepi shogha kone kukwata Shoko ghamudye.
Ngandu ghepura Shoko eshi, "nowe kukona kuyogha ndi?"
Shoko ghahutha eshi, "Vame, kadi wakuyogha."
"Ninge nikuhonge kuyogha," gha ghambe Ngandu.
Shoko ghahutha eshi "vako, mbadi nayihafera."
Ngandu ghangera Shoko eshi, "tuna kara keho twaka ghushere, waniyapa, wiye no hungumane pamughongo wange."
Shoko gha hungumana pamughongo waNgandu no Ngandu ghatangire kuyogha.
Apa haka kumine pakatji koDiviya, Ngandu hepura Shoko eshi "ngepi edi ghuna kukuyuva pakukara muDiviya?
Kuna kukuyuva thiwana ndi?"
Shoko ghahutha eshi, "ame ne kuna kukuyuva thiwana karo nayihafera shemwa."
Ngandu gha hethera no kughamba kwaShoko eshi, "Nyanu ne tjitju thikuma.
Mbadi tuna wana ghuwanga gho kumupangitha."
Shoko gha ghatukukire.
Ghu kughayara eshi ngepi edi shaghombe Ngandu.
Shoko gha karire no dighano.
"Wakudhekera, nakutapa mutjima wange kwa Mwedyoye, mutjima ghoShoko ghuna kamwirura," gha ghambe Shoko kwaNgandu.
Ngandu yamutetukithire.
Gha ghambire eshi, yoshemwa vene ghuna shana kutapa mutjima ghoye kwaNyanu ndi?
kemo atwe ne twaka ghushere, ghahuthe Shoko.
Kapupi kamanana, Shoko kokughamba eshi, "ghaghuwe hewa nithighererepo navurama mutjima wange kuthitondo.
Tuhuke nika ghushimbe."
Ngandu gha tamangera no kwipura eshi, "ghushemwa ndi, ghuna kashimba vene mutjima ghoye kuthitondo ndi?
ghi...nakughureta nokuyenda noye tuka mudhingure Mwedyoye," gha huthe Shoko.
Ngandu gha tawa no kupiruka ghayoghe ghutamba kumbombwa dhoDiviya.
Apa hakakumine kumbombwa dhoDiviya, Shoko ghareyi pamughongo waNgandu.
Pa kukuma Shoko kumute ghothitondo, kokughamba eshi, "natumera kumudhingu ghomuDiviya.
Thiyarepo mushere wange."
Ngandu gha tokotire.
Ko kufudha kwendi, "napo ghu na nangera, ghuna kaghureta mutjima ghoyendi?"
Shoko ghahutha kwendi eshi, "nakono kuhungumana pamughongo ghoye yoyishi nomutjima wange nakara."
Ngandu gha hukire nokawana Mwedyendi ghan fu.
Kenge kuyimuna eyi twa munanga mudighumbo.
Ngombe kutupa manhwe.
Tudimba notuthe twa kara noghukaro ghoghuwa nawanu.
Kakambe kuhumwerera eshi "Riririri."
Ngombe kumutapa kuyighonda muNamibia.
Mutende  kukeka  eshi, "Kekekeke."
Mbwa ne mukungi ghomaghumbo ghetu.
Ndjimi kuyikunga yoyihe thiwana.
Diyuwa dimweya pa muraka pepi nomukunda.
Pa tungire katjigho tjigho ko dina Daisy.
"Apa na kukura, Nashana kutuka, kutuka muwiru kushakayenda," gha ghambe Daisy.
Shushwa dhodhihe dha muhekire.
"Gho thimango we," dhighambe  dhodhihe.
"Atwe ne mbadi sho tupepe noye karo."
"Daisy, twahe kukona tu kupura kupura mando ghetu ene ghukukutu twe twa shushwa mu kutuka," Dyo ghamutongwere nyina.
Daisy mbadi gha kutapire.
Kehe diyuwa nga kudeghuranga thinda, pa kukupura kupura mando ghendi.
Kupu, kupu,kupu, kukupaghura mango ghendi ene mbadi wa kuyeyuka gha tunde pamuve.
Pa kukudeghura, ghaghayara edi ghana kutuka muwiru kundagha ndagha no kumona shushwa pamuve.
Ghaghayadhara edi ghana kupita yishambamvura, no yipungu.
"Mawe" Yinyunyi yina kughamba.
"Shushwa naye kutuka!"
Kupu, kupu, kupu kehe diyuwa Daisy ku kupaghura mando ghendi.
Aye kuyeyuka kamanana no kuwa karo.
Mbadi mbo nituka!
gha direre Daisy kwanyina.
Hamwe ne mughushemwa hadi.
Daisy owe ne wa kutjaka no shushwa dhimwe.
Adho mbadi dha shana kutuka ene we ne washana kutuka!
Kukona ghutuke," ghaghambe nyina.
Diyuwa dimweya Daisy ghadhinine pawiru dho thikora thoshushwa kupu, kupu, kupu gha kupaghura mando ghendi.
Gha tuka muwiru no kukupura mando ghendi no kukupura mando ghend no kukupura mando ghendi no...
BOYO!
Shushwa dhimweya gho dha muhekire thikuma.
He he he!
Tuna kutongwera!
Shushwa mbadi wa kutuka!"
Diyuwa dyo kurandako Daisy gha dhinine kundagha ndagha, pamutuya gho ndhugho dho ndunda.
Kupu, kupu, kupu Daisy gha kupaghurire mando ghendi.
Gha tukire muwiru no kukupaghura mando, kukupaghura, mando kukupughura no...
Gha twikera kutuka!
mupepo mwishi dho mando ghendi wa tangire kutanara no kutuka ghuyeyuka muwiru.
Yishamba mvura no yipungu gha yighamba eshi, "Shushwa gho kutuka thitetu"
Shushwa dhimweya dha shanine kukara yira yodighe.
Gha dhighamba eshi,  "mawe Daisy, owe ne kutetukitha!"
HaShushwa naDighongoro ha karire haka ghushere.
Hayendire haka pepe pari gho kuthita.
Shushwa ghakarire mukwati ghopari.
Dighongoro ghangenekire mapari mahatu!
Shushwa ya muyedhire.
Shushwa ghaminine Dighongoro.
Kapupi kamanana Shushwa gha kuhanganine na nyina Dighongoro.
" Nighamwene nawe!
Shushwa ghana ni mini!
ghadire Dighongoro.
Dighongoro mbadiko ghutowi.
Shushwa ghatangire kuyuva tjitju.
Shushwa ghatanga kukohora.
Shushwa gha dikohora mo Dighongoro.
Kutunda pa Shushwa na Dighongoro  ne hakarire haka ghunyathi.
Pakarire mukurukadhi oyu gha tungire pithendi.
Aye gha karire noshushwa dhodhingi.
Mukatji ko dho shushwa ghaa karire po Ngondovoro  ghokukurupara oyu gha kwangire kwigha.
Diyuwa dimweya mwikurwendi ghomungaghu ghana mudhingurire ko.
Aye gha hafire thikuma pakumumona.
Gha tongwera mwikurwendi eshi gha kwate Ngondovoro ghokukurupara gha tereke hadye.
Ngondovoro ghokukurupara gha yiyuvire nomutjima wendi wa kashire.
"Aaii, nowe karo wa kurupara ene mbadi na kumona munu oyu ghana kushana kukupagha,  nowe yowe kuthimona!"
Kutunda po Ngondovovoro ghokukurupara ghomborokire no kutamba kudoropa dhodhikuru gha katange kwimba membo.
Mundhira dhendi gha kuhangana noKathe.
"Nye yina hokoka?"
Ghepure Kathe.
"Mushere hmm, hekudyange ghana shana kunidya po yoyishi mbadi na kukona ku mutongwera ruvedhe, gha ghambe Ngondovoro ghokukurupara.
"Ame ne kuna kuyenda kudoropa dhodhikuru ni kembe.
Owe ne kupi ghuna kuyenda?"
Mushere hekudyange ghana shana kunipagha yoyishi mbadi na kukona karo kukwata muku.
Name kuna kutjira, "gha ghambe Kathe.
Kukona ni kupakerere noye ndi?"
Tu yende!"
gha ghambe Ngondovoro.
Ha yendire vene kamaghana no kumona Mbwa ghana kutjira thikuma.
Ngondovoro ghokukurupara ghetha no kumwipura mbwa eshi nye ghuna kutjirera kenge.
"Mushere, hekudyange ghana ni tJidha yoyishi mbadi na kukona karo kukwata hedhi, gha huthe Mbwa ghuhethangana.
Ghukukutu wetu ghuna kupitura.
Atwe ne kuna kuyenda kudoropa tu kembe," gha ghambe ngongovoro.
Kukona ni kupakerere nenu?
Ghepure mbwa.
Yiyama yoyiheya yihatu gha yipawera mundhira yiyende.
Mundhira dhawo, Kakambe gha kawa wemeka no kuwepura eshi ngo nye yina hokoka?
Hahekudyetu hana shana kutupagha yoyishi mbadi tuna kukona kurughana yirughana yetu,
Wahe hayendire kate dya tokere diyuwa.
Ha monine ndhugho apa ha kumeneko ha yuvire kayoghototo mundhugho.
Awo ha yapire no ha tokorire hembe dimbo ha tjidhe mo awa ha karire mwishi dhondhugho.
Kakambe kemanine, Mbwa gha dhini paghongo waKakambe, Kathe pamughongo waMbwa, Ngondovoro pamughongo waKathe.
Gha  hatanga kwimba.
"Kwimba kikiriki," ghembe ngondovoro.
"myaghu myaghu," ghembe kathe.
ghu ghu ghu," ghembe mbwa.
"Ririri ririri," ghembe kakambe.
Wahe hembire wiyuka pofotji.
Hanu awa hakarire mundhugho ne hedhi.
Awo hayapire thikuma nokutjira mo.
Ngondovoro ghokukurupara, Mbwa, Kakambe noKathe hengenine mundhugho no hawanine yidya.
Apa hamanine kudya gho hararire.
Ngondovoro gha rarire pepi nothero, ghamurandire Kathe naMbwa ghokuhurerera ne kakambe.
Mbadi papitire ruvedhe ro rure hedhi ha kahukire.
Hekudyawo yo gha tangire kungena mundhugho.
Apa ghayandhurire Ngondovoro gha mungomona  nomuromo wendi.
Kathe gha kamunyanya no mandwara ghako.
Paghuhura gha wana mbwa oyu  gha muhumine kudighuru.
Mukafumu yu ghareghire no kutwikera.
Gha wana kakambe aka ka muthitire kate kufa.
Hedhi hamwe mbadi hangenine karo mundhugho.
Gha hatjira mbadi ha kahukerire ko karo.
Yiyama yino yaparire thiwana mundhugho dhiya.
Ngondovoro gho kukurupara nga tongwera nga ruvedhe hayendhendi, Mbwa nga wa kunganganga.
Kathe nga kapaghanga muku dho mundhugho, Kakambe ye nga wereka nga pamughongo hayende kehe kuno hana shana kuyenda.
Ditemo dyendi dya karire difupi thikuma.
Thero dhendi dha karire dhifupi.
Ghudidi wendi wa karire ghufupi.
Mbashikora wendi gha karire mufupi.
Mukafumu yu gha karire mure thikuma.
Ghatendire mupondo ghoditemo ghoghure thikuma.
Gha tendire thero dhendi dhodhire.
Gha tendire ghudidi ghoghure thikuma.
Gha ghurire mbashikora ghomure thikuma.
Gha hungumanine pathipura thothire.
Gha ditha noforoko ghomure.
Gha thiyi ndhugho dhendi no katunga mumuthitu.
Gha pare myaka dhodhingi.
Pa kare kare fumu ghomuthitu kwa karire Nyime.
Gha tumine yiyama yendi yi porerithe muyoyo oghu watundire mudikorokoro dyodimbiru mumuthitu.
Yino mbadi ya tombokire.
Ndhovu gha kudjamberire mu ku tundithapo muyoyo ghuya.
Ndhovu gha kara mukungi.
Pa katji ko ghuthiku muyoyo watangire Ndhovu gha tangire kupagha Mangovovo.
Gha yirughanine karo diyuwa dyo kurandako.
Yivike yo ngandji yapitire po, fumu Nyime gha hafire yoyishi Ndhovu gha konine kushayekitha po muyoyo ghuya.
Kaghonda  kofotji kapitire po, gha monine yimbumburu yoyingi thikuma pa ma farama ghawo.
Fumu Nyime gha tumine Ndhovu gha kethe Mangovovo nagha dye yimbumburu.
Ndhovu ghayapire thikuma yoyishi mangovovo ghomahe ne ha mana kupagha.
Gha ghamba eshi, Dishesha, dishesha, Na ma na ku gha pagha.
Fumu Nyime gha ghamba eshi: Ndhovu, Ame ne kwa kutumine eshi ghu ka shayekithe po muyoyo, mbadi eshi ghu kapaghe mangovovo.
Ndhovu ha muturire mudorongo myaka dho dhingi!
Fumu gha tongwera yiyama yoyihe ya kurughanange yoyi hana yitumu ngenyu.
Thipapo ne mukafumu oyu ghatungire pa mukunda wa Thirume
Diyuwa dimweya Kufa ghana dhingurire Thipapo.
Thipapo gha yapire pakumona mugenda yu.
"Ruvedhe roye ro kamona Nyambi ne runa kumumo,"gha ghambe Kufa.
"Mbadi na kuroyithera," ghadire Thipapo.
Kufa gha thineneka Thipapo eshi dyaro ne rufo roye.
Thipapo gha yumbura Kufa yidya yoyitowi thikuma.
Pa kumana kudya, Kufa gha pwera muturo.
Thipapo gha shimbi thimbapira tho makurando gho yifa no kutjanga dina dyendi kughuhura gho makurando.
Apa ghapindukire Kufa, gha hafire thikuma kudiyumbu mwene.
Ghatokora eshi gha tangerere no mena gho pamuve kukutha pamakurando.
Dihudhi, Thipapo gha tjangire dina dyendi ku muve.
Ngombe, ngombe, Ame ne nakuhaka ngombe.
Peghundha nga ghu nipa manhwe.
Nawe ghakara nondjato dhodhiwa, name karo nakara no makuha ghomawa.
Nakarire mudira tughonda kwoko notune
Aye gha kuturiremo eshi nikure  mughundjewa ndjewa no natanarire.
Kehe runguro nga nirangekanga  paghudidi.
Nga kondjanga kehe mathiku thiku eshi nipinduke no ruvedhe.
Ghanitwarire kuthitanda tukaghure.
Gha nitawedhire nitorore makuha no yitere yange.
Nga nighororanga kehepano ngeshi nakwira.
Mbadi mbo nivurama ruhakitho rwendi   muyipara yange.
