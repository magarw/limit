Tio-fɔrɔ na wo Nairobi ne to ye ko ŋwae de sɔŋɔ kolo ba na ni bia balo na ba jege tiina ba ni ba to wora.
Ba zaane tipora maama de ka na poori tei to mo.
Tetente dedoa mo bia bam zaŋe ba piri ba sare ba na pene pwoone yiga ne de waaro to.
Bá maa dwe mini se bá weere bá li bá waaro.
Magozwe ye bakeiri sem wo dedoa mo.
Wonto mo ye bá nyaane.
Magozwe tiina na tiga to,  o deem ta ye bena yanu mo.
O ma vu o zoore de o nabera.
Nɔɔno wom wó ni bu wom lanyerane.
O ba pae Magozwe wudiu dedɛ.
O pae bakeira kam toŋe totoŋ-dɛɛra mo.
Magozwe na poone naa o na bwei o na bera wom kolo,  o yeine o maŋe o mo.
Magozwe ná bwei ne o wo wane o vu sikuli na.
O nabera wom wo mage-o mo o daare o ta we,  "Nmo ye jworo mo se n wane n lɔre woŋo."
O na zu dedaane o bena yatɔ to,  Magozwe duri mo o nabera wom tei ne,  o bobo o tege pwooni ne.
Pwooni ŋwea chamma mo,  ko maa pa se bakeiri sem kwaane dɛ wone se bá na bá ni wodiu.
Maŋa kadwoŋe ne,  bá yeine ba ja bá mo.
Maŋa kadwoŋe ne bá maa mage bá.
Bá ná weela bá ba nae wola.
Bia bam kwaane de sabu fenfee kolo bá na lwoori to mo,  de kolo bá na yeige maaro de ba na yeine ba jwoori ba fɔge wonnu telo to mo.
Ŋwea chamma dedɛ bɛŋwaane jara de bia badwonna balo na lage se ba taa tei jega kam tio kom ne to mo.
Dɛ dedoa mo Magozwe wo puuri baŋane o nia,  pa se o na tɔn-dwoŋ-kikɔrɔ o kwei o guguni ko lanyerane o ke ywolo wone.
Dɛ maama o wó kwei tɔnɔ kom mo o ni nyenyro telo na wo ko wone to,  bɛ-waane o ware o ga tɔnɔ kom.
Nyenyero tem bere sensɔla na tɛ bakeirebu na lage se o chwo luu-zuŋa to mo.
Magozwe maa teene se o de chwo luu-zuŋa.
Maŋa kadwoŋe ne o yeine o bɔŋe we wonto mo ye bu wolo na wo sensɔla kam wone to.
Waaro mo wora ye Magozwe zege chwoŋa ni ne o lwoora.
Baaro maa vu o yi o tei,  "Dɛ n lei amo ye Thomas mo.
A toŋe bwolabwola ywo mo,  mɛ n na wo na wodiu n di to."
O maa bere sɔŋɔ na turi de sun-muni ye ko pu de wɛyuu nyenyego to.
"Ajege teena we n na vei da n wó na wodiu?"
o na bwei.
Magozwe maa ni baaro wom de sɔŋɔ kom ye o leire.
"Dɛ doŋe," o daare o maa kɛa.
Chane selo na kɛ to bakeire bia balo na tege pwoone ne to laam me de Thomas jega kam ne mo.
O swoe se o taa ŋɔɔne de nɔɔna mo.
Ko fɔge ko dae balo na tege pwoone ne to.
Thomas yeine o cheige nɔɔna bam konto ŋwea na vei tei to mo.
O jege maŋa o pa ba,  o ba ke bane de ba o dae wolo na bá pae ba zula to.
Bakeirebia bam badwonna bobo ba vei sɔŋɔ kolo na turi de sun-muni de wɛyuu nyenyego to mo ba di wia ne.
Magozwe jei chwoŋa ni ne mo o ni o nyenyero tɔnɔ kom ye Thomas ba jeine o twɛ-o.
"Sensɔla kam tɛ bɛ taane mo?"
Thomas bwei.
"Ka tɛ bakeirebu wolo na jege luuzuŋa chworo taane mo," Magozwe leire.
"Bo keirebu wom yere mo bɛ?"
Thomas daa bwei.
"Amo yeire.
A ware a ga," Magozwe leire tigatiga.
Bá daa na ba jeere daane to Magozwe bobo o tɛ o ŋwea na ye tei mo o pae Thomas.
Ko ye o nabera wom taane de kolo na pɛ se o duri o sɔŋɔ ne to mo.
Thomas wó tage taane dedɛ,  o nam wó tage Magozwe o na wo ke kolo to.
Amaa o yeine o daane o cheige mo.
Maŋa kadwoŋe ne bá ŋɔɔne ye ba di mo sŋɔŋ kolo na jege wɛyuu nyenyego ne to mo.
Ko na ba yi Magozwe bena fuga loradɛ to,  Thomas pɛ o sensɔla tɔn-doŋo mo.
Senɔɔla kam deem tɛ bakeire bu wodwoŋe na nuŋi tio-balaŋa ne to,  o ba o je bɔl-mageno pa nɔɔna dedɛ yei-o to mo.
Thomas gage sensɔla kam o pa Magozwe kuni dedɛ pa se dɛ dedoa o maa ta owe,  "A bɔŋe we maŋa yia se n vu sikuuli n zamse garem.
Nmo boŋe tɛ mo?"
Thomas maa we,  o yei jeiga kalo bia na wó vu bá taa wora ye bá zamesa to.
Magozwe ma boŋe jei-doŋa kam de sikuuli veiŋa kam boboŋa.
Se a nabera taane dem na ye chega ye a na vei sikuuli ye a wo lɔre kolokolo?
Se ba na mage ne jei-doŋa kam ne?
Foomi ma ja-o.
"Ko wó taa lamma se a ta wo pwoone ne mo," o na boŋe tei mo kɔnto.
O maa ta o o foone dem o bere Thomas.
Dɛ delo bu wom ŋwea wó leire o na vei jei-doŋa kam ne.
Magozwe maa vu o zo diga na wo sɔŋɔ na pugi de saonyua to.
O de bakeirebia balei mo zoori diga kam wone.
Sɔŋɔ kom wone bia fuga mo zoori da.
Banto de bia kwo nakɔ o yere na ye Cissy to de o baro,  kukuri setɔ,  digabu de buŋ-kweo mo zoora.
Magozwe bobo sikuuli ye ko maa chamma.
O jege se o ga dedɛ mo se o wane o yi o dwonna bam.
Maŋa kadwoŋe ne o yeine o lage se o yage.
Amaa o na boŋe luu-zuŋa chworo de bɔl-mageno wom na wo sensɔla tɔnɔ kom wone to pa se o ba yaga.
Adwonna na wane ba ke to a de baá yage.
Magozwe jei sɔŋɔ kolo na pugi sao-nyua to kunkɔlɔ ne mo o gare sensɔla tɔnɔ o na jaane o nuŋi sikuuli ne to.
Thomas maa ba o jeine.
"Sensɔla kam tɛ bɛ taane mo?"
Thomas bwei-o.
"Ka tɛ bakeirebu wolo na ye bereno to taane mo," Magozwe leire-o.
"Bakeira kam yere mo bɛ?"
Thomas daa bwei.
"Ka yere mo Magozwe," Magozwe ma pa mɔŋɔ.
A lage se a ga.
Wɔ mo a wó ga a bere?
A nakɔ dɔ mo.
Wɔ mo a wó ga a bere?
A nu de a nunakwe jege totoŋa mo.
Wɔ mo a wó ga a bere?
A kwo de a kwonakwe jege totoŋa mo.
Wɔ mo a wó ga a bere?
A wó ga a pa a tete mo!
A swoe a bereno.
O lamma.
O yebereno wolo na yechekke to mo.
Ojege zula de bampino.
O pane o yuu yweilanyerane.
O ke zwan-laaromo o ywei sem ne.
O zwanno tem ye,napwaoŋo, nasoŋode sum-muni mo.
A nu, swoso n bapane a yuu yweisem nenɛɛne abereno wom yweisem na?
A na jege nɔɔno ade wo ki zwanno aywei ne.
A wó bi a taa nyede a bereno wom.
A lage se a ga.
Wɔ mo a wó ga a bere?
A nakɔ dɔ mo.
Wɔ mo a wó ga a bere?
A nu de a nunakwe jege totoŋa mo.
Wɔ mo a wó ga a bere?
A kwo de a kwonakwe jege totoŋa mo.
Wɔ mo a wó ga a bere?
A wó ga a pa a tete mo!
Tuu dedoa mo maa vei se ko nyɔ na.
Sigi selei mo maa vei se se nyɔ na.
Ga-naane detɔ de zuna bana de mo maa vei se ba nyɔ na.
Tɔrro tenu de ga-teira yaredo mo maa vei na bam ne.
Nambworro terepɛ mo duri te vei na bam ne.
Mantwaaro nana de ywona nogo mo wora ba pugi na bam wone.
Nywoŋo dedoa ŋuura.
Ko de lage na mo se ko nyɔ.
Wɔ mo kware nywoŋo?
Tuu dedoa mo wora ko nyɔ na de nywoŋo kom.
Hamisi lage sikuuli gɔr-doŋo mo.
O kwo jaane-o o vu yaga.
Hamisi nɛ bakeira na lɛ gɔr-lao.
Hamisi boŋe we,  "Gɔrɔ konto ye gɔr-lao mo."
Hamisi we,  "A de yaa na jege bakeira kanto gɔrɔ kom dwoŋe."
"Ni,  wonto mo jege gɔr-laaro tem o yeiga," Hamisi taga.
"A kwo swoso yege dedoa n pa ne," o na lwoora.
O kwo we,  "Hamisi,  a jege se a yeige n sikuuli gɔrɔ mo a pa-m."
"A ba jege sabu dedɛ se a yeige gɔrɔ kom," o kwo leire.
Hamisi kwo ŋwe sikuli gɔrɔ kom.
Ko se ko ki o ywo o na jwoŋi sabu-lɔm komto.
Sabu dedɛ daare ko na wo yeige gɔrɔ kom!
Ko ye Hamisi yuu-ywoŋo dɛ mo!
Gɔrɔ kɔ mo o wo kuri?
Faŋa faŋa to,  pɛ-fɔrɔ daama mo wora ba na bwoi-o we Kayanja to.
O de o kaane de ba bukɔ ba na bwoi-o we Apenyo to mo zoora.
Pɛ bukɔ Apenyo deem laama mo dedɛ pa se baara na nɛ-o ba lage o se ba swo.
Amaa pɛ-faro Kayanja lage kwora dedɛ mo o bukɔ wom kwaga ne.
Pɛ-fɔrɔ Kayanja zoore o twɛ de pɛ dedɛɛro wolo ba nấ bwoi-o Aludah to sɔŋɔ mo.
Ba bwoi o "Dedɛɛro" bɛŋwaane nɔɔna maama kateire dem ne pa-o zula mo.
(O jege jara dedaane nɔɔna balo na ba pa-o zula to mo!)
Paa ma go pɛ Aludah kaane pa se o lage kaane se o da swo.
Pɛ nankwia kam wom ma vu pɛ-faro Kayanja tei se o cha o bukɔ wom de kwora.
Pwa balei bam na wora ba bwɛ bukɔ wom kwaga kwora yam to kan-nyaane wolo ba na bwoi we Kakembo to ni ba lara yam.
Kakembo de pɛ bukɔ Apenyo ye balo na twe daane to mo.
Pɛ Aludah maa sɛ se o chɛ o jejegero tem chechworo o pa pɛ-faro Kayanja se ko ta ye o bukɔ wom ka-kwɛɛro,  garelwei de ye ka-kwɛɛro tem wo woŋo dedoa mo.
Ba dɛɛm jaane se ba ke kadiri dem ba pa pɛ Aludah de pɛ bukɔ Apenyo mo,  ye ba wo pɛ se ko nwoŋi pwoni.
Pɛ-fɔrɔ kom yei we o bukɔ wom wo bấ pwoli de ba na jaane tei to.
Ko na dare dayare pɛ se kadiri dem ke to mo kan-nyaane Kakembo yi Apenyo tei.
"A pɛ bukɔ swone,  n kwo ti o yiga se o swo-m o pa pɛ Aludah mo dayarepɛ wɛɛne."
Kakembo taga de pâ bukô.
Taane dem so pɛ bukɔ Apenyo pa se o yeiri o na wo ke kolo.
O maa boŋe o we,  "A ba zo pɛ nankwea kanto.
Ko ba ke!
A jege se a ke lela mo a vu Trevor tei se o ni kolo o na wo ke to."
Trevor dɛɛm ye pɛ bukɔ Apenyo bɔɔlo mo.
Titi dem ne pɛ bukɔ Apenyo seige ma o nuŋi o kwo sɔŋɔ ne.
O kwo nấ lɔre o na maa vei m o bane wo zaŋe dedɛ de o. O duri o tɔge teene kɔgɔ de peiro de kalantua wone mo o vu o yi o bɔɔlo Trevor sɔŋɔ.
O na yi o bɔɔlo wom sɔŋɔ to,  buga,  kana de nanyɔne mo nege-o dedɛ.
"A bɔɔlo,  bɛ mo pa se n duri chɔn-dedoro konto n yerane,  ko ma ye titi de n beene a tei?"
Trevor mo bwei.
O ma mo na-nyɔɔra o pa-o ye o dare o pa se o si.
Trevor laam wowole mo ye o cheige Apenyo se o ta taane.
"A pɛ bukɔ swoon,  bɛ mo daane-m?"
Trevor bwei.
Apenyo ma si dedɛ ye o ta de wo-chechoko o we,  "A kwo mo lage se o swo ne o pa pɛ Aludah.
Amaa a bấ zo ba-lwaro wonto doŋe.
Trevor,  a lage se a zo nmo mo de n na yiniga tu de.
A sɛ se a yaare.
A swo-m."
"Pɛ bukɔ a ba jege kolokolo se a pa n kwaga kwora,  nmo yei we a ye yinigatu mo."
Trevor ma kaase!
Apenyo ma leire o we,  "A yei,  amaa nmo mo a lage se a zo."
O ma boŋe fee ye ta we,  "Pa se de vu,  Kategga na-bworo kom tu tei se o ja debam o bɛ buga kam.
De na ke konto de wo siege pa se a kwo daa ba na debam."
Pɛ-faro Kayanja na mane we Apenyo teire o sɔŋɔ ne to o pɛ se ba nuŋi mo ba beere o jei tio kom maama ne.
Pɛ wom gabɛ,  de o swoja,  de nɔɔn-maama beere jei sem maama mo tio kom ne ye ba wo nɛ pɛ bukɔ Apenyo.
Ba ma jwoori ba vu pɛ-fɔrɔ wom tei ba ta de do ba na wo nɛ Apenyo tei to.
"Nam vei na gao wone ấ beere o jei," pɛ-fɔrɔ Kayanja pɛ wadaa.
O bane mo zaŋe dedɛ.
Pɛ bukɔ Apenyo de Trevor na ke lela ba yi buga kam ni to,  dua bobo tinim pa se vu-fɔrɔ zaŋe.
Kategga,  na-bworo tu wom yaa wora o lae o boro kom mo ye bɔɔla bam yi o tei.
Trevor maa lwoori Kategga se o kwe ba o bɛ buga bubɛ.
Kategga maa wό sɛ ye o we vio-fɔrɔ lage se ko zaŋe mo,  ko maa ba lamma.
Trevor maa maŋe o bere Kategga kolo na pa se ba lage se ba bɛ to.
O ma tore o garofɛɛle ne o li sabu-pwoŋa o pa Ketegga.
Kategga na nigi taane dem to ye o na sabu-pwoŋa kam to,  o wo chɔge dedɛ.
O ma sɛ se o bɛ ba de vio kom na wora to de.
Kategga ma vaŋe na-bworo kom o twɛ bubɛ ye o pa se ba zo.
O laam ma kwei bworo kom daa o bobo veŋa.
Pɛ-fɔrɔ Kayanja de pɛ Aludah na yi buga kam ni to ba nɛ nɔɔna batɔ na wo bworo kom wone.
Ba lware we bɔɔla balei bam luga.
Vu-fɔrɔ a maŋe na-bworo kom.
Kategga maa ga se o ja ko.
Pɛ-fɔrɔ Kayanja tɔɔle o we,  "Apenyo a lwoore ấ bam jwori na ấ ba!
A yage nmo de Trevor lɔrem a chɛ a bam."
Amaa ko nam kɛ.
Na-bworo kom ma lwo ba na-luŋa kam wone.
Ba maama maa maŋe na bam wone.
Ko zege dento dɛ dem ne,  nɔɔna balo na wo pɛ-faro Kanyanja kateire dem ne to laam wae ba swo wole ba na lage to,  sabutu naa yiniga tu.
A swoe a bereno.
O lamma.
O ye bereno wolo na ye chekke to mo.
O jege zula de bam-pino.
O pane o yuu ywei lanyerane.
O ke zwan-laaro mo o ywei sem ne.
O zwanno tem ye,  napwaoŋo,  nasoŋo de sum-muni mo.
A nu,  swoso n ba pane a yuu ywei sem nenɛɛne a bereno wom ywei sem na?
A na jege nɔɔno a de wo ki zwanno a ywei ne.
A wó bi a taa nye de a bereno wom.
Ndalo mo tento.
Ndalo lage se o taa gare twaano mo.
Pendo mo tento.
Pendo lage se o taa done kaarota mo.
Ndalo pa se Pendo di gao mo o na nwoŋi sikuuli.
O pae Pendo na-ŋona se o nyɔ.
O kwo pae mina mo Pendo.
O kane Pendo yela mo dɛmaama.
Pendo jege nayela dedɛ.
O kwo yage Pendo nanyela bam.
Ndalo nyɔ nanyel-kapwoŋa mo dɛmaama.
O we,  "De n lei Pendo!"
Faŋa to baaro wodwoŋe mɔ daama wo Nyamani teo ne ba na bwoi-o we Kiundu.
O dɛɛm lage dim dedɛ.
O dɛɛm nam teeni o lage nɔna donem mo.
Dɛ dedoa mo teo kom pɛ bwoŋe nɔɔna se bà ba o bu kadiri jeiro ne.
Kiundu daama ni ba na ŋɔɔne kadiri jeiro kodwoŋe teo na bwola pa se ba bwoi ko we, Katumbi to.
“Jeiro telei dɛ dedoa!” Kiundu na boŋe o pa o tete.
Kiundu maa ta o boboŋa ne o we, “Ko jege se a vu jeiro telei tem maama mo.” “A wo bobo a vu Katumbi mo ye a laam jwoori a ba Nyamani.”
Kiundu maa zanŋi titinti o vu Katumbi.
O na yi daane to, ba ta wora ba saŋe wodiiru tem mo.
Kiundu maa boŋe se o jwori Nyamni se o laam jwori o ba ywo.
Kwaya yirani.
Kiundu jwori o vo Nyami ye o jege tiina we nôna yam wo ti ya yiga.
Kana laam ma jege-o.
Amaa o na yi da to, ba ta wό saŋe wodiu kom ba ti.
“A na yage Katumbi maŋa kalo to, ba bobo saŋem mo.” O boŋe konto mo.
“Tento wɛɛne wodiu kom bega.” Kiundu maa jwori o vo Katumbi.
Kana laam jege o dedɛ.
Maŋa kalo Kiundu na yi Katumbi to nɔɔna bam di wodiu kom ba ti.
Veira laam mo wora ba pae ba pɛɛra ka-dooro de o baro wom mo.
Kiundu ba jege pɛɛre se o pa. Wonto lage dim yerane mo.
Kiundu wo chɔge dedɛ de o na wό yi wodiu kom to.
O maa boŋe se o jwori o vu Nyamani.
Kana kam laam nige o dedɛ ye o kwori o bugi pa se o daa ware o vu lela lela.
O na yi Nyamani teo kom ne to, nɔɔna bam wora ba leini ye ba sae mo.
Ba maŋe ba di wodiu kom maama!
O na nige we wodiu daa teira to Kiundu beiri mo.
O gɛ nɔna yam jeselei sem maama ne.
O yia na puri ye o zaŋa wɛne to, o nɛ gole kapwaano fenfee mo zuŋa wone o nyɔ!
Kiundu jwori sɔŋɔ de o kana.
Faŋa to baaro wodwoŋe mɔ daama wo Nyamani teo ne ba na bwoi-o we Kiundu.
O dɛɛm lage dim dedɛ.
O dɛɛm nam teeni o lage nɔna donem mo.
Dɛ dedoa mo teo kom pɛ bwoŋe nɔɔna se bà ba o bu kadiri jeiro ne.
Kiundu daama ni ba na ŋɔɔne kadiri jeiro kodwoŋe teo na bwola pa se ba bwoi ko we,  Katumbi to.
"Jeiro telei dɛ dedoa!"
Kiundu na boŋe o pa o tete.
Kiundu maa ta o boboŋa ne o we,  "Ko jege se a vu jeiro telei tem maama mo."
"A wo bobo a vu Katumbi mo ye a laam jwoori a ba Nyamani."
Kiundu maa zanŋi titinti o vu Katumbi.
O na yi daane to,  ba ta wora ba saŋe wodiiru tem mo.
Kiundu maa boŋe se o jwori Nyamni se o laam jwori o ba ywo.
Kwaya yirani.
Kiundu jwori o vo Nyami ye o jege tiina we nôna yam wo ti ya yiga.
Kana laam ma jege-o.
Amaa o na yi da to,  ba ta wό saŋe wodiu kom ba ti.
"A na yage Katumbi maŋa kalo to,  ba bobo saŋem mo."
O boŋe konto mo.
"Tento wɛɛne wodiu kom bega."
Kiundu maa jwori o vo Katumbi.
Kana laam jege o dedɛ.
Maŋa kalo Kiundu na yi Katumbi to nɔɔna bam di wodiu kom ba ti.
Veira laam mo wora ba pae ba pɛɛra ka-dooro de o baro wom mo.
Kiundu ba jege pɛɛre se o pa. Wonto lage dim yerane mo.
Kiundu wo chɔge dedɛ de o na wό yi wodiu kom to.
O maa boŋe se o jwori o vu Nyamani.
Kana kam laam nige o dedɛ ye o kwori o bugi pa se o daa ware o vu lela lela.
O na yi Nyamani teo kom ne to,  nɔɔna bam wora ba leini ye ba sae mo.
Ba maŋe ba di wodiu kom maama!
O na nige we wodiu daa teira to Kiundu beiri mo.
O gɛ nɔna yam jeselei sem maama ne.
O yia na puri ye o zaŋa wɛne to,  o nɛ gole kapwaano fenfee mo zuŋa wone o nyɔ!
Kiundu jwori sɔŋɔ de o kana.
Wia na ye nu to vei se o na o nyaane chana.
O nyaane Chana zoore wɛyuu daa kadwoŋe kam ne mo.
"A wó jwoori letei," Wia ma ta de kunkwanno.
Wia na kɛ to mo pweero kwei te yukwali-pwonno te vɔ.
Vio de teene maa jege ni-kantɔgɔ.
Teene bane maa zaŋe.
Te maa siiri te vɔɔrɔ te ke jei maama.
Wɛyuu ma bobo ko poona.
Ko maa pweege.
Kunkkwanno wo maa chɔge te na nɛ tento to.
Te maa bobo te keera.
Yina dedɛ maa nuŋi te yia ne.
Logo maama maa bobo se ko misi na kuri ne.
Ye wɛyuu daa kadwoŋe kam ne,  Wia yaa boŋe se o yage o nyaane wom mo.
O maa bane chana ye o jwoori sɔŋɔ.
Wɛyuu wo deem pwoli de o na nɛ Wia na bobo o nae to.
Pweero tem maa lɛ te zol-laaro na nye ne soonyua to.
Veo maa zo dɔɔm.
Teene maa twi te nɛ ye te mɔna.
Kunkwanno tem wopwole dedɛ de te na nɛ Wia to.
Ba vei ba wo kwɛɛra ne.
Teine-balɛ de laam pi te nuŋi tiga ne we,  "azaane-m."  Logo kom maama nyeene mo de lam.
Wia nyiine o pwoone jei maama.
"A tage we a wó jwoori a ba," o nyi dedɛ.
Mondli de Mbali de ba kwo mo zoori teo-fɔrɔ ne.
Ba ni ba lage seo maŋa.
Ko dage we bá lage se sikuuli mo pe,  se bá lage se bá vu bá nunakwi tei mo.
O zoori tio-balaŋa na twe dam-buga kamunu kadwoŋi nito mo.
Mondli de Mbali wo dam pwoli maŋa kam na yia se ba vu ba nunakwi jeiga to.
Bá lage bá zola bá ke tampɔrɔ wone titine mo ye bá ti bá yiga se bá vu chow-dedɔrɔ o teo kom ne.
Ba wó wane bá dɔ.
Bá ŋɔɔne seo maŋa kam taane mo bá poori tiga.
Tiga na ba twɛ poorem to,  bá nuŋi de bá kwo lɔɔre mo ba maa vei tio-balaŋa kam ne.
Bá chwogi bá gaali pweero,  vara de kari mo.
Bá gare lɔɔra ye bá leena.
Kɔ na ba daane to bia bam laam bugi ye ba to dɔɔne ne.
Bá kwo zaŋe Mondli de Mbali ba na maa twɛ teo-balaŋa kam to.
Bá yi bá nunakwi,  Nobuntu na jei sara wone teo kuri ne o sia to tei.
Nabuntu zaane ba o dare o sae ye o leena o kaage diga kam de wopwolo.
O naaro tem wo pwoli se bá pa-o pɛɛra yalo bá na jaane ba nuŋi tio-fɔrɔ kom ne to.
"Bobo n puri amo pɛɛre dem," Mondli na taga.
"Awoo puri amo nyem dem yiga!"
Mbali na taga.
O na puri pɛɛra yam to,  Nobuntu pɛ o naaro tem swolim mo.
Mondli de Mbali nuŋi pwoone se bá kwɛɛre.
Nobunto de o bu zo sɔŋɔ lara mo bá daane pa se ko ba ko yi labara pam maŋa.
Wɛ na zwori to Mondli de Mbali jwoori sɔŋɔ mo se bá di titi wodiu.
Bá na beene bá di bá ti to dɔɔne jaane bá.
Tiga na poori to bá kwo jwoori tio-fɛrɔ kom mo odaare bá de Nobuntu.
Mondli de Mbali zeine bá nunakwi de sɔŋɔ totoŋa.
Ba mɔɔne na ye ba dare ba beere dɛ mo bá pae bá nunakwi.
Bá pɛ cheeni chechara bá pae ba nunakwi ye ba beere dwo-vɔɔro bá pa o.
Tetente dedoa mo Mondli jaane o nunakwi naane o vu gao se de di.
De maa duri de zo nɔɔno kara.
Valo wom bane ma zaŋe dede,  o maa fuge bu wom o we o da ba pa naane dem de na di o wonno tam to ŋwaane.
Ko zege dɛ dem konto ne Mondli da wó pɛ naane dem ja taane de ba.
Dɛ dedwoŋe ne mo bia bam tɔge de Nobuntu ba vu yaga.
O jege pwoŋa mo o yeiga dwo-vɔɔro sikili de chamfene.
Mbali lage se o taa tɛ zola yam sabia mo o pae yeigena bam.
Mondli maa ke zola yalo yeigena bam na yeige to o ke daane o pae ba.
Amaa ba seo da yam ti.
Bia bam jege se ba jwoori sikuuli mo tio-fɔrɔ kom ne.
Nobuntu maa pa Mondli yu-puga o dare o pa Mbali waaro gɔrɔ.
O maa ta la wodiu o pa bia bam se bá jwoori sɔŋɔ.
Bá kwo na tu se o kwei bá to,  bá ba lage se ba vu.
Bia bam maa lwoori Nobuntu se o tɔge ba o vu teo-fɔrɔ kom ne.
O maa mɔne ye o we,  "Amo kwe mo dedɛ.
A ba wane a vu tio-fɔrɔ kom ne.
Amaa a wó taa cheige abam ywo se á jwoori á seo maŋa daa na yia."
Faŋa to Aweh di o kaani Kaweh deem mo wora yi ba zoora tio ko-donŋ ne ko yire mo Ayeatia.
Aweh deem yi wolo wom ni na ba yomma to mo; yi o ta yi nↄn kacha nyim di.
Di o kachaarem dem mama, Aweh deem yi val'  ba bia mo.
Aweh vei kaara mo dede.
O kukura kam yire na yi, "wolↄnŋↄ tera" to ma yeeni ka tↄg ka vea kaara kam.
Dede dedoa o na yi kaara to, o vea mo o kaari kateerem ni mama de o vↄↄrↄ dedoa o jeŋa ne yi o lan daari o mↄm banŋa banŋa, ha, ha, ha, aa o yagi jei mama.
Yi o wi "Wɛ lagi yoo, o ba lagi yoo, wia nan da na lag aka jii-e chii-bii, bi, o mo ta o va o kateeri dem o ti."
Kaweh di yeeni o gaari gaari o tↄge o vo kaara mo o gom dwɛɛ.
Dɛ de di, Aweh maani se o vo vaa o kateeri dem o ti.
O na tiiri o vaari  wɛn' to mo kaweh tuu de wudiu o ba yi o nɛ o baro wom, o woo ma pↄli dedɛ.
Kaweh deem ma bobo o leina se o wole o baaro wom se o va Leila Leila.
O ma leeni lenŋa kanto o yaga o bar' wom kↄga ni.
"Kaara tu wo yem mo,ja wɛ n lee!
Kaduga tu wo yem mo, ja wɛ n lee!
Sin pa vaarem va-a, ja wɛ n lee!
Aweh vↄrↄ mo dii-naa, ja wɛ n lee!
Aweh vↄrↄ mo di-yoo, ja wɛ n lee!
Sin pa vaarem va-a, ja wɛ n lee!"
Lɛɛ sim na pai pumpↄnↄ to, Aweh ma chↄi jampɛla o yaga jazim de jagwia yi o ma kie-a.
Ko wo daani di Aweh na bugi zɛɛri-ba.
O lan ma jeeni o vↄↄrↄ kom baŋa ne se o sii.
O maa ta de Kaweh o we nmo na wora yo kolokolo bawone ko chii se a yi va kara kam a ti.
Aweh deem gooni wɛ mo o ja' o gaali.
O tiini o chuu wɛ yi mo dedɛ yi o pↄↄli wɛ o wi wɛ na maŋe o tuu koloko ba wone ko pa o yi tii kaara kam.
Aweh na jem fii to mo o kukura kam paara zom pai di dura di yoori Aweh.
Kaweh na nɛ zon dem to o ma bↄnŋi a baro o wei o ni zom na biini.
Aweh ma zanŋ wɛ ni o kwei o vↄↄr' kom o vu-vugi o duli zom dem wa-a-giya.
O goora kam ma boori bi-le, vↄↄr' kom di ma jee.
Kukura kam ma paari paari zom dem ka gaa, ka ma joori k aba yi ka sii a hei hei hei!
yi ka daali ka nabili ka gilima Aweh de kaweh na ziiga suu ram ban nii daani.
Wↄ yiga mo?
