Мин яратам укырга
Кемгә мин укый алам?
Минем сеңлем йоклый.
Кемгә мин укый алам?
Минем әнием белән дәүәнием буш түгел.
Кемгә мин укый алам?
Минем әтием белән дәүәтием буш түгел.
Кемгә мин укый алам?Мин үземә укый алам!
Әхмәт абый ел саен чәч кырку көнен үткәрә.
Әхмәт абый чәч алучыга китте.
Әмма чәч алучы: "Бүген минем мондый озын чәчне кыркырга вакытым юк!"
- диде.
Әхмәт абый күңелсезләнеп хатыныннан ярдәм сорарга өенә кайтып китте.
Әмма хатыны: "Бүген минем мондый озын чәчне кыркырга вакытым юк!"
- диде.
Әхмәт абый ачуланды һәм үзенең тегүче дустына китте.
Әмма тегүче: "Бүген минем мондый озын чәчне кыркырга вакытым юк!"
- диде.
Әхмәт абый борчылып тагын бер дусты - балта остасы янына юнәлде.
Әмма балта остасы: "Бүген минем мондый озын чәчне кыркырга вакытым юк!"
- диде.
Бахыр Әхмәт абый!
Ел саен чәч кырку көнендә аның чәчен беркем дә кыркырга теләмәде.
Күз яшьләрен түгеп, ул якындагы урманга юлланды.
Тау тишеге янында утырып кычкырып елап җибәрде.
"Көн бетте диярлек.
Бүген чәч кыркырмын дигән сүземне ничек саклыйм?
Раббым, миңа ярдәм ит!"
Тау тишегендә тыныч кына йоклаган юлбарыс бөтен шау-шуга бик канәгать түгел иде.
Ул тырнагын чыгарып, кычкырып җибәрде дә тау тишегеннән сикереп төште.
Бахыр Әхмәт абый шул кадәр нык куркты, хәтта...
...аның бөтен чәчләре коелып төште!
Әхмәт абый җан-фәрман кире авылга йөгерде.Ә юлбарыс тыныч кына йоклап китте.
Хәзер Әхмәт абыйга озак вакыт чәч алу кирәкмәячәк.
Минем ахирәтем бар.
Ул минем өемдә яши.
Мин бәхетле булганда, ул да бәхетле.
Мин елаганда, ул да елый.
Әмма мин аның тавышын ишетмим.
Ахирәтем көзгедә яши.
"Чык, - дип әйтәм мин аңа, - без уйнарбыз".
Ул чыкмый.
Мин канәгать түгелмен.
Йокларга барам.
Минем төшемдә ул көзгедән чыга.
Һәм без күңел ачабыз.
Без уйныйбыз, йөгерәбез, кычкырабыз һәм бергә чыр-чу киләбез.
Мин аның белән сөйләшкәндә, ул да минем белән сөйләшә.
Иртәнчәк ахирәтем кире көзгегә кайта.
Ләкин мин каршы түгелмен.
Минем төшемдә без кабат уйнаячакбыз!
Бу юан патша.
Юан патшаның ябык эте бар.
Юан патша һәм аның ябык эте урамга чыгалар.
Эт кошны күрә.
Эт кош артыннан йөгерә.
Патша эт артыннан йөгерә.
Алар йөгерәләр дә йөгерәләр.Алар берничә көн буе йөгерәләр.
Патша этне тота.
Хәзер патша ябык.
Бер фил су эчәргә китеп бара.
Ике зөрәфә (жираф) су эчәргә китеп бара.
Өч буйвол һәм дүрт кош су эчәргә китеп бара.
Биш антилопа һәм кабан дуңгызы буага китеп бара.
Суга җиде зебра йөгерә.
Суда сигез бака һәм тугыз балык йөзеп бара.
Бер арыслан үкерә.
Аның да эчәсе килә.
Кем арысланнан курка?
Бер фил арыслан белән су эчә.
Бу Аби.
Абиның курчагы бар.
Аби үзенең курчагын ярата.
Ләкин бүген аның курчагы югалган.
Аби өйгә эзләргә китә.
Аш-су бүлмәсендә карый.
Кунак бүлмәсендә карый.
Ул йокы бүлмәсендә карый.
Ишек алдында карый.
- Минем курчагым кайда?
- дип сорый ул песидән.
- Мияу!
- ди песи.
- Минем курчагым кайда?
- дип сорый ул тавыктан.
- Кыт-кыт, - ди тавык.
- Минем курчагым кайда?
- дип сорый ул эттән.
- Һау-һау!
- ди көчек.Бу курчак кайда икән?
!
Менә - юуан җирән песи.Бу песи тәм-том пешерү бүлмәсендә яши.
Бер вакыт бу хәйләкәр песи күреп кала -
Тәм-том пешерүченең эшләгәнен.
Пешерүче сөтле кәнфит суыта...
Ә песи яшереп аларны ашап куйган.
Оятсыз песи күзгә күренде...Әмма ул бик тиз чыгып качты.
Каникул иде.
Веена һәм Винай бакчада иделәр.
Бөтен җирдә буяу савытлары.
Анда ак буяу, кызыл буяу, яшел буяу, күк буяу һәм сары буяу булды.
Буяучылар буш түгел иде.
Берсе баскычта тора.
Икенчесе түбәдән эленеп тора.
"Без ничек ярдәм итә алабыз?"
— дип Веена һәм Винай сорады.
Буяучы аларга пумалалар бирде.
"Капканың эч ягын буягыз", — диде ул Веенага.
"Капканың тыш ягын буягыз", — диде ул Винайга.
Алар буяу савытын алдылар да эшкә тотындылар.
Веена капканың бер ягын буяды.
Винай капканың икенче ягын буяды.
Буяу җиргә, диварга һәм үзләренә тамчылап төшә иде.
Ниһаять эшләп беттеләр.
Алар җиргә һәм диварга тамган буяуны сөртеп алдылар.
Үзләренә дә эләккән буяуны сөртеп алдылар.
"Миңа минем кызыл капкам ошый!"
—диде Веена.
"Миңа минем яшел капкам ошый!"
— диде Винай.
"Эй, капканы ике төрле төскә буягансыз!"
— дип кычкырды буяучы.
"Әйдәгез, шулай калдырыйк!"
— диде Әни.
Мин йөгерә алам
Мин сикерә алам
Мин бии алам
﻿Мин йөзә алам
Мин сикергеч аша сикерә алам
Мин тибә алам
Мин кача алам
Әмма мин беркайчан да оча алмыйм
Бер фил су эчәргә китеп бара.
Ике зөрәфә (жираф) су эчәргә китеп бара.
Өч буйвол һәм дүрт кош су эчәргә китеп бара.
Биш антилопа һәм кабан дуңгызы буага китеп бара.
Суга җиде зебра йөгерә.
Суда сигез бака һәм тугыз балык йөзеп бара.
Бер арыслан үкерә.
Аның да эчәсе килә.
Кем арысланнан курка?
Бер фил арыслан белән су эчә.
Мин йөгерә алам
Мин сикерә алам
Мин бии алам
﻿Мин йөзә алам
Мин сикергеч аша сикерә алам
Мин тибә алам
Мин кача алам
Әмма мин беркайчан да оча алмыйм
