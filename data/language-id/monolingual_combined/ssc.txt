Ekerenge
Ököghörö
Riiru
Obhokende
Enda
Ikikubha
Ebhesaanyi
Amabhoko
Ekeghokora
Omotwe
Omoswa hai ghörëngë?
Rikonokono hai rërëngë?
Embebha hai ërëngë?
Ikonyönyi hai kërëngë?
Isyaghara hai ërëngë?
Inyaamu hai ërënge?
Ikishuushu hai kërënge?
Ësëësë hai ërënge?
Ëmbëëshë hai ërënge?
Ëmböri hai ërënge?
Amaiso
Ökutwë
Umunywa
Rinyëërö
Ekereesa
Amaino
Örörëmë
Semboto
Ibhighiki
Situukya
Taata uwëëtö uwa mu‑ryobha,
iriina iryaho rëhörëëribhwi.
Obhokama ubhwaho bhuushe.
Righonshe iryaho rehekerane,ko‑kebhara kono kya igho ërë mu‑ryobha iyö.
Tohaane ibhyakorya ibhyëtö ibhya urusikö urwa reero.
Utwabhere obhosarya ubhwëtö,
kya bhono bhëëtö tukwabhera bhano bhakotosarrya.
Otakaatohatërrya mo‑mashaashyo.
Kasi ötötöörri ko‑mashaashyo agha omoghogho oora,
ko bhoora obhokama, obhotoro na ubhuhika nu-bhwaho amakora ghonswe igho!
Amina.
Mataayo 6:9-13
Ësëësë
Embaata
Eng'ombe
Itikërë
Embebha
Inyaamu
Ring'öndi
Ëmböri
Ëmbëëshë
Ikishuushu
Urusikö nyabhorebhe, Yëësu yaasaasaamanga Waryobha.
Hano yaamarrë, ömwë uwa abheegha abhaaye akamötëëbhya igha, "Uwe Omonene uwëëtö, utwëghi bhono toraasaasaamenga Waryobha, kya bhoora Yohana Omobhatiisya yëëghya abheegha abhaaye."
Yëësu akabhatëëbhya igha, "Hano mwasaasaama Waryobha, mosaasaamenga igha, 'Taata, iriina iryaho, rëhörëëribhwi.
Obhokama ubhwaho bhuushe.
Otohaanenga ibhyakorya ibhyëtö kera rusikö.
Utwabhere ëbhëbhë ibhyëtö, kya bhono tukwabhera bhano bhakotosarrya.
Otakaatohatërrya mo‑mashaashyo.'
"
Ho Yëësu yaabhatëëbhëri igha, "Toghambe igha, hano ömwë wëënyu araaghi wa mosaani uwaaye, mu‑bhutikö ghatë, na amötëëbhi igha, 'Mosaani uwaane, tangʼaana‑ko hayö emekaate etatö.
Mosaani uwaane yaarë na roghendo, ahëkëëyë waane hayö, na mbe teneena ibhyakorya ibhya okomohaana hë.'
Kasi omosaani uyö amohonshore igha, 'Tigha ukunnyankya.
Öni marrë kusiika‑ho, nëndaayë na abhaana abhaane.
Tentore okobhooka nkohaane ëkëntö kyokyonswe igho hë.'
Ndabhatëëbhya igha, nokaanyoora igha ömöntö uyö taabhooke ahaane mosaani waaye uyö omokaate, ko bhoora igha m‑mosaani uwaaye, kasi bhoono, naraabhooke amohaane keno akutuna, ko bhoora mosaani waaye uyö, atakukwa omotwe okomosabha.
Ku bhuyö Yëësu akaghëndërrya okobhatëëbhya igha, mosabhenga Waryobha keno mukutuna, naraabhahaane.
Mutunenga, Waryobha naraabhatöörrii munyoore kiyö mukutuna.
Mokongʼontenga ko‑kesaku, Waryobha naraabheghorre‑ho.
Ko bhoora ömöntö wowonswe ono akosabha Waryobha keera akutuna, Waryobha nkomohaana arë.
Ömöntö ono akutuna ëkëntö ku‑Waryobha, nkunyoora arë.
Na ömököngʼönti uwa ekesaku, Waryobha nkumweghorra arë ho."
Ho bhoono Yëësu yaabharëngëëyi ëkërëngyö igha, "Yaarenga‑ho umwamë uwöndë, ono ömöghöndö ughwaye ghwaamirë bhököngʼu omooka nyabhorebhe.
Akaibhöörya mo‑motwe ughwaye igha, 'Kana iyakë nkaakora?
Teneena ahasë aha okotoora ibhyakorya ibhyane, bhyangʼana hano!'
Mbe, akaghamba igha, 'Nendataabhore ebhetara ibhyane bheno, nkore ebhetara ebhenene okokera bheno.
Ntoore‑mo ibhyakorya ibhyane bhyonswe igho na ëbhëntö ibhyane ibhyëndë.'
Mare ngambe mo‑nkoro iyaane igha, 'Bhoono mböökirë nikaayë.
Tigha nikare muunye, ndaagherenga na ukunywa, nshömëëywë.'
Kasi, Waryobha akamötëëbhya igha, 'Uwe örë mokangi tomanyirë nu‑bhutikö ubhwa reero oraakwe!
Bhoono ëbhëntö bhiyö waaibheekera ni‑bhya wë bheraabhe?'
Yëësu, akamarërrya ko okoghamba igha, "Ni‑igho erebha kö‑möntö ono akwibheekera ëbhëntö, kasi aanga ukwibheekera ku‑Waryobha."
Ho Yëësu yaatëëbhëri abheegha abhaaye igha,"Ko okoghera iya ghayö, ndabhatëëbhya igha, motakaahaha na ukwibhöörya igha, 'Hai toraanyoore ibhyakorya, handë igha nkë toraatoore?'
Kana mwëbhirë igha, öbhöhöru ubhwënyu mbökërrë ibhyakorya, na ömöbhërë ngökërrë singibho?
Momaahere ko‑manyamoko.
Teghaana ömöghöndö ughwa ukwëmya, handë ughwa okoghesa hë, teghaana eketara hë, handë ahasë aha okotoora ibhyakorya.
Kasi Waryobha nköghasumya arë ibhyakorya.
Bhëënyu mökërrë ibhinyönyi ahare iyö.
Taaho ömöntö mö‑bhëënyu, ono ehaho iyaaye, araakore ëngëri öbhötambë ubhwa öbhöhöru ubhwaye.
Mbe, ko bhono motakotora okokora ëkëntö ekeke kya kiyö, n‑kwakë mokobha na ehaho iya amangʼana aghandë ghayö?
Momaahe amauwa kya bhono ghakomera.
Teghakokora emeremo hë, teghakwishonera singibho hë.
Kasi ndabhatëëbhya igha, kora omokama Suremaani, ko obhonene na ubhwamë ubhwaye, tiyaarë na singibho sinshiiya kya ëkëmörë ëkëmwë ikya ëbhëmörë ibhya mu‑risisi.
Mbe, oraanyoore igha Waryobha ni‑igho akwibhöhya amanyanki agha kö‑möghöndö, ghano igha reero ho gharë, kasi isho ngaretabhutwa mo‑morro, bhoono tabhaibhöhi bhököngʼu bhëënyu bhanyamukumo omoke?
Bhoono bhëënyu motakaanyanka ukwitegherra igha, 'N‑kë toraare?'
handë igha, 'N‑kë toraanywe?'
Motakoorekera ghayö.
Motakaabha kya abhantö bhano bhatamanyirë Waryobha.
Ko bhoora abhantö bhano bhatamanyirë Waryobha, ghayö ngo ghakobhahahya.
Kasi bhëënyu, Suwëënyu uwa mu‑ryobha, namanyirë bhuuya igha, nkoghatuna mörë.
Ku bhuyö mokore ghano Obhokama ubhwa Waryobha bhukutuna, na kora aghandë ghayö bhyonswe igho, naraabhahaane."
Ruuka 12:16-31
Hano rikomo irya abhantö ukurwa mu‑mighi imyaru bhaaikomaini, na bhantö bhakabha bharaasha ku‑Yëësu, akabharëngërya ëkërëngyö keno igha, "Yaare‑ho umubhusuri ono yaaghëëyë ukubhusura kö‑möghöndö ughwaye.
Enkaagha eno yaabhusuranga, seheke isyëndë isya imbusuro sekaghwa ko‑nshera, sekatashwatashwa, na ibhinyönyi bhekaasha bhekaserya.
Isyëndë sekaghwa ku‑rirobha irya ku‑ritare, na hano syaamërrë, sekabhorwa ikinyiha sekooma.
Isyëndë sekaghwa mo‑maanyamahwa, sekamera hamwë na amaanyamahwa, ëntöki ekasetokera.
Syaare‑ho isyëndë seno syaaghööyë ku-rirobha iriiya.
Sekamera na ukukiina bhuuya, sekaama bhököngʼu!"
Hano Yëësu yaamarrë okobharëngërya ëkërëngyö kiyö, akaghamba bhököngʼu igha, "Ömöntö wowonswe ono aighuurë ghayö ngambirë, aghaitegherre bhuuya."
Abheegha abha Yëësu bhakamöbhöörya ensonga iya ëkërëngyö kiyö yaabharëngëëyi.
Akabhahonshora igha, "Amangʼana agha Obhokama ubhwa Waryobha ngaibhisirë.
Nyakara bhëënyu, ko bhoora Waryobha Abhahönyörrëëyë amangʼana ghayö, okore moghamanye.
Kasi abhandë në‑bhërëngyö nkobharëngërya, ko bhoora igha, 'Hano bhamaaha, n‑kya hano bhatarööshë.
Nokaanyoora bhaana amatwë bharaighwa, kasi n‑kya bhano bhatakwighwa, tebhakömanyërrya hë.'
Ensonga iya ëkërëngyö kiyö ni‑igha, Amangʼana Amaiya agha Waryobha, ngo imbusiro.
Simbusiro seno syaaghööyë ko‑nshera, siyö na‑bhantö bhano bhakwitegherra engʼana iya Waryobha, kasi Oghosambwa ghuusha ghuruusya engʼana iyö mo‑senkoro isyabho, okore bhatakaakumya, bhatööribhwi.
Na simbusiro seno syaatöönyirë ku‑rirobha irya ku‑ritare, siyö na‑bhantö bhano bhakwitegherra engʼana iya Waryobha, bhashomerwa, bhakumya enkaagha enke igho."
Kasi hano bhashaashibhwa bhaghitigha, mbatuubhaini kya ëmëröngö gheno ghëtahirrë imiri mu‑rirobha.
Simbusiro seera syaatöönyirë mo‑maanyamahwa, siyö na‑bhantö bhano bhakwitegherra engʼana iya Waryobha bhaghikërrya.
Kasi hano enkaagha yaaheta‑ho, bhanyankibhwa na amangʼana agha ubhutuni, ukwighomba ubhwamë, na obhoraaghëri.
Amangʼana ghayö ngo ghakoghera umukumo ughwabho teghokobha ughwa heene hë.
"Kasi simbusiro seno syaatöönyirë mu‑rirobha iriiya, siyö na‑bhantö bhano bhakwighwa engʼana iya Waryobha.
Hano bhamara ukughitegherra, bhaghetoora mo‑senkoro isyabho sinshiiya, na eno bharaghëndërrya okoghenaghya.
Bhayö mbo bhakobha na örööbhö senkaagha syonswe igho."
