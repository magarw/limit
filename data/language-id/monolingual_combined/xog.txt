Omaama yasumbire emre omuntamu.
Yagisibiriirye aghaigulu omujokooni okusobola okukwatagania abaguzi be omukatale.
Okagoya n'aboonyoko be ababiri bairire okuzwa ku Mayirikiti primary school.
Okagoya yaali mu kibiina kyakuna, Andereya mu Top class n'Owaiswa mu Baby class.
Owaiswa yakungire enzala aye okagoya yamukobere  ati bonabona bali na kulinda mughaabu kwira mu katale.
Owaiswa yakukuukire omunyumba n'alya emere.
Omaama olwairire, yaali musanyufu okubona abaana b'eika.
Yaigwiregho ejokooni okubagha emere.
Yayagiirye bukunkumusya bwa mutyere omujokooni yonayona.
Yeetere abaana bonabona omujokooni n'ababuulya emere.
Owaiswa niiye eyasookere okwegaana aye esaati ye yabbaire eizwire osupu.
Omaama yagabire emere eyasigairemu naagha owaiswa ekibonerezyo ky'okumwima kyamisana.
Yamukobere obutairayo tete.
Luuka 10:25-37Okakensa owe byamateeka omumadiini yayemereire nakema o Yeesu, nakoba, "Musomesya, kiki ekyensobola okukola okusikira obulamu obutawaawo?"
Namukoba ati, "kiki ekyaghandiikibirwe omumateeka?
Ighe okitegeera otya?"
Omukugu nairamu, "Otake okatondawo no omutima gwo gwonagwona, omwoyo gwo, na amaani go, ne ebiroghoozyo, era otake emirirwana gyo nga obwewetaka."
O yeesu namukoba, "oiriremu kusa; okole kino, era oiza kughangaala."
Aye omukugu, ataka kwemulisya yenka, oyeesu nakoba, "Era yaani omulirwana ghange yaani?"
Oyeesu yairiremu no olufumo.
Omusaiza yabbaire azwa yerusaalemi nga ayaba yeriko, naagwa omubaibbi, bamukwabwire, nibakubba, era nibaaba, bamulekere awo nga afiire ku oluuyi.
Ekyo omukisa okabona yabbaire ali kwikirira okuluguudo, aye olwabwoine omusaiza omukosefu yabitiire ku luuyi lundi.
Oleevi einho, olwaizire omukifo namubona, yabitire kumbali okuluuyi olundi.
Aye omusamaliya eyabbaire ali kutambula yaizire omusaiza ono omukosefu weyabbaire, era olwamubwoine, namukwatibwa ekisa.
Yamwabireku era namwijanjaba ebiwundu bye, nga asuka ku obwito no omwenge.
Awo namuta okunsoloye, yamutwaire omwidwaliro, era namulabirira.
Olunaku olwairireku yatwoire ebisente nga binusu era nabigha omusawo, nga akoba, "Omulabirire, era buli kyemwakozesya, ngiza kusasula nga ngirire."
Yeesu nakoba, "Ku bano abasatu yaani eyasuukire owomuliraanwa eri ono omusaiza eyagwire omubaibbi?"
Omukugu owebyamateeka omumadiini eyakobere, "Oyo eyamulagire ekisa."
Awo oyeesu namukoba,"Oyabe era okole kyekimo."
Ono kayemba.
Okayemba alabirira bisolo ebimulekwa.
Okayemba yayagiirye onjovu omutomuto nga mulwaire.
Bamutumire Segabbongo.
Osegabbongo yakakaite.
Nazaanya n'ebisolo ebindi.
Lwali lumo, erikopita yaizire.
Onjovu ogondi omutomuto yaagaanibirwe.
Yagheereberwe eriinha Kato.
Okato yabbaire ghenaku itaanu.
Okayemba yaliisirye Okato kunkyupa.
Ontwiga omutomuto bamuleetere obwire lumo.
Bamutuumire Suubi.
Osuubi yaali wemyezi etaanu egy'obukulu.
Yabbaire akooghere.
Okayemba yaniinire omusaale okuliisya Osuubi.
Toopi, Toofu n'okafuko baali baana bampologoma.
Batuukire ku lunaku lumo.
Okayemba ataka ebisolo byonabyona.
Aye era mulimu ebyomutwe omunene!
Ebisolo olukakata, Okayemba abiiryayo munsiko.
Omukali omukaire yabbaire n'olwebe lw'enkoko ensenye n'empanga.
Omwizukuluwe  omwisuka yamucaalire.
Nasalagho okwita enkoko empanga.
Enkoko empanga yapyaitewo negotawo.
Enkoko empanga yaagiirye nga e puusi eri kupyata okuzwa oku mukama ghaayo.
Enkoko empanga n'epuusi byagiirye embwa nga eri kupyatawo.
Byegaitibirweku n'embalaasi nga yoona eri kupyatawo.
Ebisolo byaizire okunyumba.
Byabwoine abaibbi omunda.
Ebisolo byembere inho okugudya abaibbi.
Byaliire emere gyebyagiirye omunyumba.
Abaibbi bairire oluvaanyuma.
Ebisolo nibikwata abaibbi.
Abaibbi bapyatiirewo kimo.
Ebisolo byabbaire omunyumba omwo paka mu mirembe.
Lwabbaire lumo, ebiseera byenyuma, ghaaliyo ebiseera by'enzala.
Ompiti omus'einho yefiire ng'omulwaire inho nga tasobola nakufuluma ghanza.
Ebisolo bingi bya yabire okumucaalira omumak'age okumukakasya.
Aye ghabula eyafulumiremu!
Emisana emis'eiho, onduuyu yatuukire.
Naloghoozya yeena okucaalira ompiti.
Kyegamu yaabire paka mu mpuku ya mpiti.
Aye tete nayemerera, era abona olwebe lw'ebisolo nga gyingiramu, era nighabula efuluma.
Agho yemereire aghanza era nakaabukiramu, ''Muli mutya?
Muli kusa, mikwano gyange?
Muli kunsuna kusa?"
Ompiti yairiremu, "Tigherariikirira, mukwano gwange.
Oingire ompeeku ebyomukwano!"
"Oli kulimba!
ndi kubona ebigere bye bisolo ebingiire aye nga bikaali kufuluma."
Ompiti yaabire mpola era onduuyu nakoba, "Obasugirye, mukwao gwange, ndoghoozya ngyiza kukucaalira olunaku olundi."
Era onduuyu yapyatiire ghala inho okuzwa omukifo ekyo!
Ombasalaki abba n'amakaage mu tawuni ekola inho.
Ombasalaki ali n'epuusi, enkoko ibiri, ombuli n'ongiibwa.
Lwali lumo, Ombasalaki nabona abaana abandi nga bakubba engiibwa amabbaale.
Ombasalaki yapyatiriire abaana.
Nabaasa, ''mulekere kukubba mabbaale.''
Ombasaalaki yatwaire engiibwa gyombi aghaaka okugirabirira.
Yagighaire emere nakoba abaana be engeri gyagitaasiryemu.
Ombasalaki n'ababyairebe batwaire engiibwa omusupaatala.
Ombasalaki akobera emikwano gye, ''Ebisolo mikwano gyaisu.
Tubikuuma.''
Okukyalo kyange, kuliku omukulu Mawata.
Omukulu omawata ali nokapa ogwebeeta Anisha.
Omukulu omawata obwayaba okukola, aleka olwigi nga lwigule.
Anisha atyama omu mulyango ku lingirira nyumba.
Abomuliraana abembwa olwiza okumpi, Anisha abagudyagho.
Ombwa apyata naazwagho.
Omuliraanwa obwakubba okoodi okulwigi, Anisha abba mwetegefu okukwadula.
Owomuliraanwa acuuka era napyatagho.
Anisha olulumwa enzala, aigalagho olwigi.
Anisha naalya emere ye.
Nga amalire, Anisha atuumira okumufaliso na gona, "aaaa!
aaaa!
aaaa!"
Omukulu omawata olwira, Anisha yejumuula neisanyu era namwanyiriza eika.
Omukulu omawata no anisha batyama aghansi, era buli omu nasoma amawulire.
Omugeere yabbaire musomi mugezi.
Yaali mwana mukulu.
Lwali lumo, Omugeere nayabaku okuzaanya ne emikwano gye.
Ombwa omutomuto yatiiremu.
"Ngiza kukuyamba," Omugeere yakobere.
Ombwa yasamire, yakinire era nakomba omugeere neisanyu.
Emikwano gya Mugeere gya gudirye ombwa.
"mulekere!"
Omugeere yabaasire.
Ombwa yapyatiregho.
Yekwekere okubaisuka ababbiibbi.
Abemikwano bayagiirye omugeere akunga.
Nibakoba, "katunoonie ombwawo."
Omugeere yaali abula suubi.
Emikwano gye gyakobere, "aiza kumwagirya."
Banoonarye buli ghantu.
Omugeere nakoba, "ayinzya okubba nga ali ku mwiga."
Ombwa yatiire abaisuka.
Omugeere nayeta, "totuuma!"
Ombwa yapyatire egyomugeere.
Baali basanyufu okubba aghamo.
Abemikwano bakobere, "otusonyiwe.
Eiza kubba mukwano gwaisu twena."
Olingirire ebisolo byaisu ebyetwaya eika.
Ente etugha amata
Enduuyu n'epuusi bya mukwano inho n'abantu.
Embalaasi ekoba, ''Ei...''
Ente n'embuli bigheebwayo nga omwandu omu Uganda.
Enkoko gyikoba, ''kookolyoko.''
Embwa gyitugha obukuumi omumaka gaisu.
Omwayi abirabirira inho.
Omaama yabbaire  ali kumaaliirya okupakira engoye gye omukasawo akatono.
Olwabbaire afuluma omulyango, yangwire omukifubba era nakoba, "ale buti."
"Oyaba ghaina, maama?"
namulingiriire omumaiso nga mmubuulya.
Natandikire okukunga nga ndikutaka kwaba naye aye obbaabba yansitwire okumabega ge.
Obbaabba yakobere, "omaawo ali kwaba mu irwaliro kuzaala."
Olwawuliire "omwana"nalekeire okukunga era nimulingirira.
"Kulwaki ali kwaba okusuna omwana omwirwaliro?"
niimubuulya.
Obbaabba yantyamisirye okuntebe era nakoba, "ngiza kukukobera lwaki ali kwaba okusuna omwana omwirwaliro."
Obbaabba yansembezerye okumpi era nankoba, "twiza kukutaka buli lunaku."
"Nsobola okumughandiikira ebbalugha ghaire nga alyeyo?"
nabwirye obbaabba.
Eigulo eryo, natandiikire okughandiika ebbalugha egyo omaama.
Nakwire olupapula omukitabo kyange era nintandiika okughandiika.
"Maama, maama, obbaabba ankobere oyabire kuleeta mwana gondi."
Kale oyanguwe era oire eika.
Ndi kutaka oleete mwana mughala, nga nsobola okuzaanya naye nga akulire.
Osobola okuleeta babiri nga ogondi wange.
Ndi kukulindira ghaano aghanza wenyumba yaisu.
Nazingiremu ebbaluwa yange okusobola okugyigha obbaabba ghange agyitwalire omaama.
Olwasitukire amakeezi, ebbaluwa yaali eyabire.
Lwali lumo, ebisolo byonabyona byabbanga ghamo omunsiko.
Ompanga niiye eyabbaire abikulira.
Ompanga yakobere ebisolo ati oluyundo okumutwe gwe lwakoleberwe mu musyo.
N'olwensonga eyo ebisolo byonabyona byatiire ompanga.
Omunaku egyo, omusyo gwali gukumibwa na busaale.
Lwali lumo nga gagwire, akasaale k'empala kadodere.
Yaali nga tasobola kukuma musyo kusuuya b'omu mak'age.
Agho ompala yatumire abaana be okusabaku omusyo okuzwa  y'oluyundo lw'empanga.
Ompanga yaali nga tali kwewulira.
Yagudirye abaana nga babula namusyo.
Ompala yanyigire abaana bwebairire obwerere.
Oleke obwire nga ompanga agonere, Ompala n'abaana be bayabire okwibba omusyo okuzwa okuluyundo lw'empanga.
Ompala yalondere obusubi obukalu aghanza ghe nyumba y'empanga.
Yataire eisubi okuluyundo lw'omutwe gw'empanga ng'egonere.
Aye eisubi tiryakwaite musyo.
Nga yegenderezya yakaite okuluyundo.
Lwali lwinhogoki!
Abaana be boona ni bakwata okuluyundo.
Tikwabbaire muliro!
Amaka g'ompala gatandiikire okuseka.
Okuseka kw'empala kwasitwire Ompanga n'abaana be.
Ompanga yabacuusiirye oluyundo, yeyasya, "Mwandibbaire muzwagho.
Tandi mutya?"
Ompala nairamu, "Tukwaite okuluyundo lwo era tumaite akakodyo ko!
Tuli kwirayo era tukobere ebisolo ebindi.
Baiza kukunyigira."
Obukoko obutobuto bwatiire.
Bwapyaitegho n'ompanga napyata nabwo.
Obukoko bwalekere ensiko ni gyaba kubba na bantu.
Okuzwa kw'olwo, enkoko gyatiire empala ni gyibba n'abantu olw'obukuumi.
Emyaka mingi egyabitire, ekirenga n'okidolo byali bya mukwano.
Lwali lumo nibisalagho okunoonia abaghala omukibuga.
Ekirenga kyali tikitaka kunyirira kwa kidolo n'olususu olusikirizya.
Kyakobere, "wakolere otya okufaanana okusa?
oningirire, ndi mubbiibbi inho.
nkolere ki omubiri gwange?"
Okidolo yairiremu, "owulire!
ote amaizi omunsugha era ogyite okumuliro.
Okukwirirana."
Aye ekirenga kyakobere, "mbaire mmaite, mmaite.
Osirike, mukagwa.
"Nayaba.
Agho yairire eika n'ata amaizi omunsaka.
Amaizi olwatandiikire okutogota, niyesuulamu.
Omubiri gwe gwayiire era omukira gwe ni guzwaku!
Era tete omukifo ky'okupyeruka n'okunyirira nga okidolo, kabiri yeyongeire kubbiigha!
Ologhoozye olunaku.
Olwetwiza kubba n'epikiniki okulubalama lwe nyanza ya nalubaale.
Ologhoozye olunaku.
Nga buli muntu asobola okusoma era nga ghaligho ebitabo mu buli lulimi.
Ologhoozye olunaku.
Olwendi byala omwana ghange asooka.
Ologhoozye olunaku.
Ng'abantu boabona omunsi bali mu mirembe ng'aboluganda.
Ologhoozye oluaku.
Nga nsobola okutambulira okumaizi.
Ologhoozye olunaku.
Nga omughalawo asuukire mukulembezye ghensi.
Ologhoozye oluaku.
Nga batera okukuta omumagombe tete n'olama!
Ologhoozye olunaku.
N'abantu bamerere amaghagha okuguluka, era okutuuka okibbumba egyali.
Ologhoozye olunaku.
Nga okwitakali kwonakwona kwizwire kapeti omunsi yonayona.
Eno puusi.
Eno mbwa.
Opuusi n'ombwa bitambula.
Bitambulira mu kyalo kyabyo.
Buti bibona eigi.
Eigi liri mu isubi.
Eigi liri lyonka omwisubi.
Eigi liri lyonkani.
Opuusi n'ombwa byaba gy'ekinyonyi.
Bibuulya ekinyonyi, ''lino eigi liryo?''
Aye ekinyonyi ni kikoba, ''mbe, eryo eigi tiryange.
Mubuulye ompwigulu.
Liyinzya okubba nga eigi lirye.''
Opuusi n'ombwa byabire gy'empwigulu.
Byabwirye empwigulu, ''lino eigi liryo?"
Ate ompwigulu nakoba, ''mbe, eryo eigi tiryange.
Mubuulye onamumpongera.
Eigi liyinzya okubba nga lirye.''
Opuusi n'ombwa byabire gye namumpongera.
Byabwirye onamumpongera, ''lino eigi liryo?''
Onamumpongera nakoba, ''mbe, eryo eigi tiryange.
Mubuulye embaati eibiri.
Liyinzya okubba lyagyo.''
Opuusi n'ombwa byabire gyembaati eibiri.
Byabwirye embaati eibiri, ''lino eigi liryo?''
Aye embaati eibiri ni gyikoba, "mbe, eryo eigi tiryaisu.''
Agho eigi ni limenyeka.
Omudolome guli omwigi.
Omudolome mutomuto.
Okidolo omutomuto nakoba, ''omaama ghange alighaina?
Obbaabba ghange ali ghaina?
Omaama ghange n'obbaabba bali ghaina?"
Opuusi n'ombwa bireeta omudolome omutomuto egy'emaaye  n'oiteeye.
Kale kale puusi.
Kale kale mbwa.
Kale kale kidolo omutomuto.
Omunywi yaali nsude munene.
Yaali mutulugunyi.
Lyabbaire ikulu lya malike.
Abamwabiraku bamughaire olugoye olwenjawulo.
''Ngiza kwambala luno okumutwe gwange,''Omunywi nakoba
''Buli muntu ayabire okunkola gyange.
Timwambuulya!''
Omunywi na kaabuka.
Buti, abagoberezi be bamwabiireku.
Omunywi obwatuuma, ni gyituuma.
Aye enkoofiira okumutwe gwa Munywi yaali enyweire.
Yekwaite okumutwe aghaigulu.
Ensude ni gyekwata okumitwe.
''Kino kiruma,'' Omunywi yakobere,'' gyaibbiirye.
''Kino kinyweire inho!''
kino kinyweire inho,'' gyaibbiirye.
Omunywi yagwire aghansi, ghaigulu ghekimante.
Gyona gyona gyamwibbiire.
Omukulu gh'ensude yafiire.
Abagoberezi be kyabalumire, aye babbairegho.
Ebiwuuka bya biikire amaji okumakoola.
Twabiriisyanga amakoola gentuntunu.
Byakulire ni bigeiza ni bisavughala.
Ebisiisa byezimbireku ebinyumba.
Omunda omubinyumba, ebiwuuka byamerere amaghagha amatomato.
Abantu abandi bataka oluse lwebiwuuka ebyo olw'omugaso.
Omu China bakuuma enkumi gy'ebika by'ebiwuuka.
Bakola engoye gya siriki nga bakozesya ebinyumba byabyo.
Ogamufudu ekikere yabbaire akooghere okubba omumaizi.
''Wegenderezye,'' ofudu nakoba.
''omubiri gwo gwiza kukala.''
Aye ogamufudu yazwire okumulamwa.
Yaloghoozerye kuzwawo.
Nikiringa linga.
Kyayagiirye olukaaniavu olwa langi ya nakassoma okumbali kwa maizi.
Okaaniavu yatandiikire okucuuka mu pinki!
Ogamufudu yatuumire naazwagho.
Tete yabweine ompiti ng'ali kukuma omusyo.
Omusyo gwayakire paka gya Gamufudu.
Yatiiremu.
Omusyo gwa yokyerye omubiri gwe.
Yatuumire kyeyuma, paka mu maizi.
Aye omubiri gwe gwali gumalire okwizula ebibuubuuto.
Ogamufudu yaagiirye amaka omwibbaale.Olususu lwe nga lukalu era nga lugumu.
Buti obulenga bwonka niibwo obulina olususu olugondi era bubba mu maizi.
Kyabbaireghooku omwaka gumo nga amaizi tigatoonya.
Emisaale gyakalire ni gyifa.
Emiiga gyagotere era amaizi ni gafumuuka.
Abantu n'ebisolo byatandiikire okufa olwenzala n'enyonta.
Empologoma n'enjovu nga ebisolo ebikulu byaizira ghamo okuteesya okumbeera.
Empologoma yakobere, ''Twaba kumaalirirya nga tufiire enyonta.
Twete buli muntu ghamo era tuteesye okumagezi ag'okusima ensulo.
''Enjovu yaikiriirye n'eyaba okutambulya amawulire eri ebisolo byonabyona.
Ebisolo byonabyona nga otwoireku owakayima byaizire ghamo okuteesya okumbeera.
Empologo yakobere, ''mubone, baganda bange n'aboonyoko, omwaka guno, amaizi gagain okugwa.
Buli muntu ali kufa nzala n'anyonta.
Buti tukole enteekateeka ey'osima ensulo swena tusobole  okuginywamu.''
Ebisolo byonabyona byaikiriirye era amang'ago ni bighagala embago, ni batandiika okusima.
Basimire ni basima.
Okumaaliirya nga baghomoire amaizi.
Empologoma yakobere, ''Kulwaki Owakayima tandaiza kusima nsulo eno?
Taiza kunywa mu maizi gano!''
Oluvaanyuma Owakayima yaizire nabona ensulo.
Yakobere, ''Tipite,tipite okunsulo!''
Ebula kyeyaghuliire.
Niyeyongerayo,naanywamuuku amaizi era nasambusyamuuku kya lumo.
Olunaku olundi, ebisolo bwe byaizire byaboine nga ensulo yaabyo ntaabuuki.
Amaizi mwali mubula aye nga bityanka.
Nibibuurya,''Ayinza okubba nga Wakayima.
Nga tusima ensulo yekwekere.
Onsude yaali n'omujenene.
Nayaba gy'onsude, ''Iii...,mukwano gwange, ogezyeku kino!''
Owakayima yamughaire omujenene.
Era nakubba amaizi ag'omunsulo naganywa.
Nga Owakayima yankazwawo, Ompiti yatuukire era namubona.
Olunaku olundi, Ompiti yaabire nakobera ebisolo byonabyona ati Owakayima atwoire amaizi omunsulo.
Buti nibalonda Ofudu okukuuma ensulo.
Owakayima yaizire obwire, nga akoba, ''Tipite okunsulo'' obwatawuliire ku yenayena amwiramu nakoba: ''Ninze owakayima!
ngizire kunywa maizi.''
Onkudu olwatuukire okunsulo amangu obwire, yaali yekwekere mu gabbaale.
Yafaananire oti ibbaale lindi.
Amangu nga Owakayima yankatandiika okwingira omumaizi, Onkudu yakwaite Owakayima ekigere.
Onkudu tiyatumwire kigambo., yatyaime butyami ng'alinda paka enjuba bweyazwireyo.
Ebisolo olwaizire, byaboine nga Ofudu akwaite Owakayima.
Byetere ebisolo ebindi okusalawo ki eky'okukolera Owakayima.
Ebisolo byona byona olwesolongere, Empologoma nebabuulya, ''Twakolera ki Owakayima ono?''
Ofudu nairamu, ''Enjovu emukwate n'amoyiga ge era amukubbire okumabbaale.
''Eee mukulu Mpologoma, okimaite nga aba Wakayima tibafa nebwo bakubbira okumabbaale.
Owakayima aiza kufa okutoolaku nga omuswire mwikoke.
''Buti Ompologoma nakoba Onjovu asuule Owakayima omwikoke.
Owakayima okumala okumala okumubwika n'eikoke, Onjovu yamubbeedeire aghaigulu era namusuula.
Owakayima olwagwire yakolere ekireri kyenfuufu.
Enfuufu yabbaire buli ghamo.
Enfuufu olwakendeire.
ebisolo nibiringirira.
Owakayima ng'abire!
Bakizwire nga Owakayima abazaanyireku teete.
Okolagh'oki?
Ng'oli wenka omunsi?
Okolagh'oki?
Nga ekyologhoozya lwali lusozi amazima nga ngoina?
Okolagh'oki?
Nga ongoina ali kukuzugaku okumugongo gwayo?
Okolagh'oki?
Nga ongoina ali kukutiisyatiisya okukulya?
Okolagh'oki?
Nga bali kukaka okubba aghaigulu ghomusaale okumala enaku?
Okolagh'oki?
Nga tiwamanyire luuyi lwa maizi ongoina olweyekwekere ku?
Okolagh'oki?
Nga enzira yonka ekwiryayo eika y'okusala mwiga?
Okolagh'oki?
Nga olimu ghakati, n'obona engweina emba ibiri nga gyiri kukwizira?
Mpologoma, ekisolo ekisinga obulabe kyabbaire kyaba mu biseera byakyo eb'eidembe aye ekyembbiibbi kyagwire omukiina ekibba.
Okunoonia obuyambi, mangu inho yakolere eiroboozi eghanvu.
"maama nze, maama nze, maama nze."
Ebisolo ebindi byabbaire bitambula omulunyiriri ni bighulira Owampologoma ng'ali kukubba ekeereere.
Byasembeire okumpi ni byetoloola ekiina.
Okwagirya ompologoma omukiina, byonabyona byasekere, "Aaaaa-aaaaa wooo!
titusobola kukutoolamu omukiinha kubanga obbaire otutiisya."
Ebisolo byazwiregho ni bireka ompologoma yenka omukiinha.
Niiyo ensonga lwaki ompologoma yasuukire nsolo owobulabe eri ebisolo ebindi tete n'abantu.
Okutakibwa buli muntu kisobola okukununula omubuzibu.
Ombiizi yafulumiremuuku okutambulamu.
Yayagiirye ombuli, omukwano gwe asinga.
Ombuli yakobere, ''Eee, mbiizi!
Oize nanze omunyumba yange.
Tulinyooku embaga.''
Bwebabbaire balya, ombiizi naloghoozya, ''Emere eno eghooma inho.
Ndoghoozya  ngiza kubba ghano paka.''
Kaali kaseera ka buli muntu kukina.
Aye ombiizi yakinire yenka okumbali.
Okunkomerero kw'amakina,byabire.
Nga ghankabita akaseera katono, ombiizi yakobere, ''mpulira obulwaire.''
Ebindi byasaliregho okwiryayo ombiizi eika ghaayo.
Aye ombiizi yakungire nakoba, ''Ghakiri mungiryeyo omunyumba yembuli.
Eika ghange ghala inho.''
Bya mutaire aghansi ni bikoba, ''oli muzito.
Oghobba otaka otambule oireyo.''
Ombiizi yayetere ku emikwano gy'ebiri, aye bya pyaitegho nga ghabula kumubuulyaku.
Ombiizi yairireyo omunyumba yembuli.
Yaloghoozerye,''ntaka kulya bwa mere eyo ombuli gyasumba.''
Ombuli yeghuunyirye okubona ombiizi amang'ago.
Yabwirye, ''olinayo ekyewerabiire?''
ombiizi yairiremu, ''mukwano gwange, ndi mulwaire.''
Akaseera ako, ebindi byatuukire ni bitandiika okuzuma ombiizi.
''Oli kulimba.singuli oli mulwaire, tighandi tambwire wenka noira ghano.''
Ombuli namanya nti ombiizi ali kwebuzyabuzya.
Ombuli yanyigire nakoba, ''oyab'eika mbiizi.''
Ombiizi yacuukire natuuma okuzwagho.
''ngezeryekuuku,'' yakobere.
Ebindi byakobere, ''titukaali tweta mbiizi mu nyumba gyaisu tete!
Obabirye yatakire okapa.
Amaka ga babirye gayabire okucaalira ekapa.
Obabirye yatakire eno epuusi.
Yabbaire munene inho kuye.
Opaul yatakire okapa ono omutomuto.
Yaali mutono inho kwiye.
Omaama yatakire kaano akatokato.
Kabbaire kangu inho kwiye.
Buli muntu yatakire kapa ono omutomuto.
Batwaire okapa omutomuto.
Buli muntu musanyuki n'ekapa empyaka.
Omwisuka ghange omutomuto niiye Oyowaana James.
Ataka amatooke ga kyenvu n'amapaapaali.
Obwamala okulya ekyamakeezi, ayaba nazaanya n'omukwano gwe.
