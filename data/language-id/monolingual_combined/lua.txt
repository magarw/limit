Nzolu ne Dinyongwela bavu balunda.
Kadi bavu basue kukokangana misangu yonso.
Dituku dikuabu bakapangadija bua kunaya ndundu bua kumanya uvu mupita mukuabu.
Bakaya ku tshipalu tshia ndundu ne kubangabu kunaya.
Dinyongwela divu dipepela bikole kupita Nzolu.
Dinyongwela divu ne miketa mikola bua kukuata.
Biobu kufikisha Nzolu tshiji.
Bobu kuambilangana bua kuya ku pernati.
Dinyongwela kubueladi mu kazubu.
Nzolu kumuelayi anu ndundu umue.
Kadi pakabuela Nzolu mu kazubu, Dinyongwela diakamuela ndundu wa kumpala wa dikasa, pashishe diodi kumudinga, kumuela mdundu muibidi, kumueladi ndundu muisatu wa mutu.
Ndekelu wa bionso Dinyongwela diakela pernati yonso itanu.
Nzolu kufikayi munda bua ndundu itanu ivuabu bamuela.
Dinyongwela diakamuseka bikole ne kumueladi tshibingu.
Nzolu wakafika tshiji bikole, yeye kumina Dinyongwela.
Pavua Nzolu wenda upingana ku mbelu, wakasambakena ne mamuende wa Dinyongwela mu njila.
Ke mamuende wa Dinyongwela kumukonkaye ne, «Kuenaku mummuenena muananyi anyi?» Nzolu kakamuandamuna to.
Mamuende wa Dinyongwela kubangaye kupampakana.
Pashishe mamuende wa Dinyongwela wakumvua diyi difumina munda mua Nzolu diamba ne, «Mama wanyi, mama wanyi ngambuluisha koku!»
Mamuende wa Dinyongwela wakamuandamuna ne, «Enza mudimu ne makole eba a midima muananyi.» Dinyongwela diakabanga kupatula mupuya mubola.
Mupuya awu wakatonda Nzolu bikole.
Nzolu kupetaye tshinyunganyunga, yeye kubanga kokulola ne kuela nyanshi.
Bu muvua Dinyongwela dibanga kununkila Nzolu bibi, nzolu  wakadiluka.
Ke diodi ne mamuadi kuya kusokoma kulu kua mutshi.
Kutuadijila anu ku dituku adi nzolu ne dinyongwela bakashala bakinangane.
Musangu mukuabu muntu kampanda kavua musue kusomba pamue ne bena mutomba benda to.
Kavua nansha musue bua mukajende aya kumona bena mutomba babu to.
Dituku dikuabu, wakaya kasa nzubu mu tshisuku kule menemene ne bena mutumba bende.
Uvua umbuka matuku onso mu dinda ne walukila anu dilolo.
Dilolo kampanda, muntu au wakanenga bua kualukila kuenda.
Nyama wa tshimungu wakamona bionso bivua muntu au wenza.
Tshimungu tshiakaya kukokola ku tshibi tshia nzubu.
Mukajende kunzululaye tshibi wela meji ne uvua bayende.
Tshimungu tshiamukuata, tshiotshi kumudia.
Pakalukila muntu au ku mbelu, wakamona ne tshimungu tshivua tshidia mukajende.
Kavua ne tshikuabu tshia kuenza to.
Ne bionso ebi bualu kavua musue kusombe ne bena mutumba bende to.
Ne diulu dianyi.
Ndi mumvua shesheta inunga.
Ndi mumvua bilongo binunka bimpe.
Ne mesu anyi.
Ndi mmona ndundu mulu mu lupepela.
Ndi mmona ka mpusu kasomba mu ditalala.
Ne mukana muanyi.
Ndi ndabula mayi a mbuu wa mukela.
Ndi ndabula ji musheme wa orange.
Ne tshianza tshianyi.
Ndi nkukuata ku tshiaza.
