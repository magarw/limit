Nta kata kaw Yu langai mi nga ai.
Dai Yu hpe Ah Dwi shawng mu nna, "YU!"
shi  marawn jahtau let, lahkum ntsa gumhtawn lung mat ai.
Bai, shi bumhkum hte Yu hpe kabai taw nga ai.
"Gara kaw ta?"
Wa san nna, shi hkuwawt ntsa gumhtawn lung mat ai.
Shi pan-grang hpe gang da nga ai.
"Dai gaw!"
Nu marawn let, saboi ntsa gumhtawn lung mat ai.
Ban ni mung hkrat ga mat sai.
"Shi hpe rim u!"
Mihtun gaw nyau hpe tsun ai.
Nyau gaw Yu hpe mu nna, yupku npu de hprawng mat wu ai.
"YU!"
Mihtun marawn let, Yu a hpang de gat shachyut nga ai.
"Ngai mu hkra tam na!"
Nu jahtau tsun ai.
Shi dingye hte htaw ra, ndai shara shagu achyaw tam nga ai.
"YU!"
Wa marawn let, "Na a hpang kaw!"
ngu tsun ai.
Nu mung Yu hpe mu nna, yupra npu de gat shang mat ai.
"Ngai gara hku di na chye sai!"
Ah Dwi marawn let lahkum ntsa na yu wa ai.
Shi shiga laika hpe katsu la let htaw ra, ndai de awat nga ai.
"Yu!"
Wa marawn tsun ai, shi hkuwawt ntsa hta naw nga ding yang rai nga ai.
"Na a lapai maga de!"
Ah Dwi mung Yu hpe mu nna, yupra npu de hprawng mat ai.
"Oh!"
Wa gau ngwi sha tsun let, shi kaga ntsa de n dang lung sai.
Shi gaungwi sha yu wa nna, Yu shi hpe n mu shi ai laman e yupra npu de gat shang mat ai.
"Nta kata na Yu!"
nta masha yawng marawn tsun nga ma ai.
Dai nsen  hte ma yup rawt wa ai.
Dai ma gaw shi a yupra ntsa hta dung let, shi a yup nga ai myi hte "Ndai bumhkum ntsa na hpa rai ta?
Dai gaw myi lahkawng, lagaw mali hte galu la ai mai mung kap ai."YU!"
lahpawk dum let dai ma marawn tsun ai.
Dai ma gaw Yu hpe hkan yu ai, Yu gaw dai ma hpe hprawng nga ai.
Dai ma mung Yu a hpang e hkan nga ai.
Lahkum ntsa, hkuwawt ntsa, saboi ntsa, shaku nep sumpan ntsa hprawng hkawm nga ai.
...pan-grang lapran, Ban ni a ntsa kaw na dai Yu gaw shinggan de gat pru mat wa sai...
Hpa baw byin wa na kun, lama na...
...ngai kan htumpa kaw dip dat yang?
Phusssss!
Pa Ai Sunita gaw chyinghka npu hku lu gale lai ai.
Hpa baw byin wa na kun, lama na ngai ndai mahkri sum tum ma hkra sha yang?
Whooooosh!Mahkri Sum Hpunru Gang Ai Sunita hpe sa yu yu u!
Hpa baw byin wa na kun, lama na ngai grai na hkra nsa sa tik tik yang?
Glwupppp!
Ngai, Shabawng Sunita tai mat sai.
Kahtan nna taleng, kahtan nna taleng.
Kahtan, kahtan.
Taleng, taleng.
Hpa baw byin wa na kun, lama na ngai myi aja, aja... wa di yang?
Mazzappa!
Ngai, N Mu Lu Ai Sunita tai mat sai!
Kadai n chye sai ngai ndai kaw nga taw ai hpe.
Hpa baw byin wa na kun, lama na ngai, ngai na Na gang shamyan yang?
Wheeeee!
Ngai, Pyen Ai Sunita tai mat sai, ntsa malen u ni hte rau pyen kawai hkawm ai.
Raitim shhh!
Pa Ai Sunita, Mahkri Sum Hpunru Gang Ai Numsha, Shabawng Sunita, N Mu Lu Ai Sunita (shnr) Pyen Ai Sunita hpe kadai hpe hkum tsun dan yaw!
Lani mi hta, ngai na n-gun atsam marai ni yawng gaw ngai hpe N-gun Ja Sunita byin shangun na re.Rai yang, ngai mungkan hpe hkye la na re!
Ki Chu jau jau yup rawt ai jahpawt mi.
"Nga hkwi sa na aten rai sai," gaham nna shi tsun ai.
Nga nawng sa lam hta e, Shawlu hte hkrum ai.
Shan gaw arau ginsup ai manang kaja rai ma ai.
Munia gaw shan hpe nga-myek hpai da ai mu ai.
"An nga nawng de nga hkwi sa na.
nang kam yang arau sa ga."
Munia gaw lama myi hpe myit dum dat ai.
Shi gaw "Hkum sa mu,"  "Hka n-nga yang, Nga ni si mat na."
Shan gaw Munia a ga hpe n-madat wu ai.
Shan Nga nawng de ding ding sa mat ma ai.
Ki Chu hte Shaw Lu nga nawng makau e dung nga yang, Nga lahkawng gaying hkawm nga ai hpe mu lu ai.
Nga langai gaw kaji nna ram daw re ai Nga langai re nga ai.
Grau kaba ai Nga langai mung bai sa wa ai hpe shanhte mu ma ai.
Munia jahtau let "Dai Nga gaw Ah wa a lagaw hta grau kaba ai!"
Ki Chu hte Shaw Lu a nga-myit hta dang wu ai.Ki Chu gaw "Ndai ngai na Nga!"
Shaw Lu mung, " Nre... Ngai na Nga!"
Ki Chu ngun hte gang ...  Shaw Lu mung grau ngun shaja let         gang...
PAAATTT!
Shan a nga-myek di mat ai.
DUKKK!
Ki Chu ga ntsa hta galau mat ai.
Shaw Lu gaw nga nawng de hkrat mat ai.
Hpa byin mat ai kun?Nang gaw gara hku shadu ai kun?Nga ni gaw Shan a nga-myek hpe nlung hta gyit da ya wu ai.
"Yawng hkra tsap dingren na!
Nampan sun de sa saga."
nga na nna Saranum Laila tsun ai.Jawngma ni yawng hkra mung lata dun hkat nna, jahta let hkawm mat wa ai.
Raitim, Kavya gaw shi hkrai sha tsap ai.Saranum Laila mung lam woi hkawm let, "Sumbra ni kaba wa yang hpa byin mat ai rai?
Kadai chye ai?"
nga nna san wu ai.Kavya gaw mahtai chye tim, n gwi tsun nna myit n zim taw nga ai.Shi lama ma tsun ging ai i?
Kavya hte shi nta masha ni gaw, ya sha naw shanhte a mare kaw na, Bengaluru de htawt sa wa ai ni re.Shanhte ni gaw kanu yan kawa bungli galaw ai gaw gap ginra kaw sa nga ma ai.Daw chyen mi sha naw ngut ai nta kaw rawng ai majaw, grai yak hkak ma ai.
Nbung mung wanhkut grai manam nna, hawn nsen nau ngoi ai mawdaw ni majaw mung n lu yup ma ai.
Bai, tsaw la ai nta htingnu ni, grai shapyen hkawm ai mawdaw ni hte kyin hkawm ai masha ni gaw, shi hpe grai myit kaji garen shangun wu ai.
Kavya gaw jawng sa ai bat mi ram rai sai.
Raitim, shi gaw kadai hte mung ga rai n shaga yu shi ai.Shi gaw, lama na shanhte ngai na nsen hpe mani ya yang gaw taw?
Shing nrai, ngai jawng kalang mung n lung ga ai majaw, shanhte ngai hpe asawng yang gaw taw?
nga myit tsang ai raitim, Kavya gaw nsa kaba shaw la nna, shi lata hpe sharawt dat ai.Garu kachyi nga ai mare kaba, Bengaluru zawn re kaw shi prat tup azim sha n lu nga taw sai.
Dai majaw Kavya gaw, "Sumbra ni kaba wa jang, shanhte palam la tai mat ai."
nga tsun dat ai.Saranum Laila mung, "Re, jaw ai!"
nga ai.Bai kavya gaw, "Sumbra ni gaw sumbra bat lam sha tai ai.
Dai ten ma hkra hpe shanhte gaw, namlap ni sha na shalai ai."
nga na bai tsun ai.Shi manang Mary mung, "Shanhte gaw grai kaba na re."
nga tsun ai.
"Re, kaba ai!
Shanhte gaw sha hkrai sha, sha hkrai sha re hpang, hpun htingrep hkan tsip tsip ai.
Dai hpang, dai tsip kata de shang nna, shanhte gaw hkrang bai galai ai. "
nga nna kavya bai tsun dan ai.
Saranum Laila mung, "Jaw ai, shanhte gaw dai tsip kata kaw bat lahkawng daram rawng ai.
Shanhte bai pru wa ai shaloi gaw, shanhte palam la byin mat sai."
nga tsun dan ai.
"Yu, anhte nampan sun du sai!"
nga Mary tsun ai.Dai nampan sun gaw palam la ni hpring hkra nga ai!
Kavya mung yu mau taw nga ai.
Panglai nsam nga ai palam la amaw ni.Jan shingkang nsam nga ai palamla ahtoi ni.Myin taw ai jum dwi si n sam nga ai palam la lwi dwi nsam ni.Shagan ni zawn tu ai nsam nga ai palam la ahpraw hte achyang ni.Ndai nsam ni yawng hkra gaw, Kavya grai dum marit taw nga ai shi na mare a nsam ni rai nga ai.Shi gaw shi salum kabu gumhtawn taw ai hpe mung lu hkam sha nga ai.
Saranum Laila mung, "Palam la ni gaw shaning shagu ndai nampan sun de du na matu, kilumita hkying lam hkawm nna sa wa ai.
Shanhte gaw ndai kaw lusha a matu, lamu marang kaja a matu hte,  shim lum ai shara hta di di na matu du wa ai.
Dai hkrun lam hpe bu htawt ai nga ma ai."
nga tsun dan wu ai.
Tsang gawk manang langai gaw, "Shanhte dai ram na hkra singkaw hte pyen kahprup wa yang gaw, shanhte n chye ba ai i?"
nga san ai.Kavya gaw, "Lama na nbung ja yang gaw shanhte na singkaw hte n kahprup ra ai.
Shanhte na singkaw hpe shapyan nna, gau ngwi sha nbung kaw pyen nang ai."
nga bai tsun dan ai.
"Dai hku gaw grai yak na re i."
nga Mary gaw Kavya hpe kahte tsun ai.
Kavya gaw shi Bengaluru de sa wa ai shaloi jawn ai shawa jawn mawdaw hta, rai sutdek ni a lapran matep da nna, machyawk marawk, ayai aya rai aten galu jawn sa wa ai hpe bai shingran mu nga ai.
Palam la ni hkam sha ai mung dai zawn sha re i?
"Palam la ni gaw bu htawt ai shaloi, hka lam hku hkan nna hkawm ai.
Shanhte ni gaw hkam kaja na matu nhprang dat hpe, hka hkin gau hkan hkring nna, lagaw hte chyu ma ai.
Dai hpe hkumpup chyu hkawm ai nga ma ai."
nga na saranum Laila tsun dan ai.
Mary gaw, "Hkumpup kaw hkawm ai?
Grai pyaw na zawn nga i."
nga na bai tsun ai.Mary hte Kavya gaw shada da mani sum sai rai hkat nna, Kavya gaw, "She pyaw le, raitim ya gaw hkumpup nawng ni grai tam yak mat sai."
nga bai nhtang tsun ai.Kavya ni a mare kaw gaw, la ni gaw gunrai htaw mawdaw hte panglai kaw na zaibru ni sa shaw la mat wa ai.
Lamu marang mung kahtet hkrai kahtet wa nna, marang ni mung nau n htu wa sai.
Maning na ladaw hta gaw, hka ni mung hkyet mat ai.Palam la ni chyu na matu mung hka n law ai majaw, hkumpup mung n nga ai .
Bai, Kavya nta masha ni mung hkai hkai na matu, hka n law lang ai.Dai majaw, shanhte Bengaluru hte htawt mat wa ai re.
"Kavya nang palam la ni a lam grai chye nga ai."
nga na saranum Laila tsun ai.Kavya mung, "Dai gaw hpa majaw i nga yang, shanhte gaw ngai ra dik ai shingtai ni re."
nga bai tsun ai.
"Kavya nang hpa majaw palam la ni hpe grai ra ai?"
nga Mary bai san ai.Hpa majaw Kavya dai langai sha lata ai rai?Shi gaw shanhte a hkumhkrang ni, kalang lang gaw ateng apang rai nna, kalang lang gaw ashit ashit re hpe grai ra ai.
Bai, shanhte a galu ai ladi ni hte nmoi jahku ni chyup lu nna, nampan nmoi ni hpe chyam bra shangun ai let, nampan law law tu shangun ai majaw ra ai.
Kavya gaw Mary na lata hpe jum tek da nna, "Shanhte gaw tsan tsan de pyen ai, raitim shanhte gara shara mi du du, shanhte manang nnan hkau la chye ai.
Shanhte gaw grai kaji tim, atsam marai grai rawng ai."
nga tsun ai.Saranum Laila mung, "Nang zawn zawn sha re."
nga tsun dat ai.Kavya mung, shi n-gup palamla a singkaw ni ram kaba hkra mani dan wu ai.
Palam la Hkring sa Dabang Galaw UPalam la ni gaw, Kala mung kaw laning mi lahkawng lang bu htawt shang wa ai.
Anhte a nam maling ni hte hka ni n nga mat ma wa ai majaw, shanhte na hkrun lam mung grai yak wa ai.
Dai majaw palam la ni gaw, hkring sa shara n lu wa nna, nkau mi gaw hkrun lam hta grai pu ba mat ai.Palam la ni hpe garum la na matu lam langai gaw, shanhte wa hkring sa na hte, lusha kaja lu la na matu, shimlum ai shara ni hpe galaw ya ai lam re.
Palam la hkring sa dabang galaw ladat:Pa pa rai nna, matu de tsaw ai kawk, ban pa zawn re ai hpe tam la u.Dai kawk hpe ahkyeng nsam, ahtoi nsam, shing nrai lwi dwi nsam chya u. Palam la ni gaw htoi tu ai nsam ni hpe ra ai.Dai kawk kaw palam la lusha ni hpe jahpring bang da u. Dai lusha hpe galaw na matu grai loi ai!
Hka gawm mali ram hte jumdwi gawm mi hpe gayau u.
Myin lai mat sai namsi ni hpe ma bang da ya u. Palam la ni gaw langu si, maling ga si, lamung si, sanghpaw si hte lwi dwi si ni hpe ra ai.Dai kawk hpe nta ntawt (jan) hkan, hkuwawt hkinbawng hkan, shing nrai shinggan shara ra hta tawn da u.Lahkawng, masum ya rai yang, dai kawk hpe bai kashin jasan kau nna, lusha nnan bai jahpring bang ya u.Palam la ni hpe shalen la na matu, shanhte ra ai nampan hpan ni hpe mung hkai shatsawm da u.  Wabena nampan, Jireniyam nampan, deliya nampan, shing nrai shata pan ni hpe mai hkai ai.
Shara law law n la ai sha, dai nampan ni hpe nampan di bu kaw hkai nna, hkuwawt hkinbawng hkan mara da u.
Ndai gaw nye a nta re.
Nu, Wa hte Chyina mung arau nga ai.
﻿Nta na kaja dik ai lahkum gaw nye a matu rai tim, chyahtai hta dun ai grau hkrak ai, nrai ni?
﻿Chyina gaw nye a manang kaja re.
Shi jawng kaw nna wa ai hpe la taw ai.
﻿Nye hkum ngai hka n-lawm ai sha jasan jaseng ai.
Ngai Tommi zawn hka n-shin ra ai.
﻿Shuu... Ngai ndai kaw makoi nga ai hpe kadai hpe hkum tsun.
1...2...3... Lu rim sai.
Ngai sun kaw nna arai lama myi hpai wa yang, Nu pawt ai.﻿
﻿Ngai hpun lu lung ai.
Ngai lu gumhtawn ai.
Ngai dumbrat lam yawng chye ai.
﻿Sanju gaw nta makau hta nga ai.
Shi ngai hpe shala ai.
Dai gaw ngai hpe pawt shangun ai.
﻿Sanju hpe Sharaw gaw anhte lanyau ni a amyu re ai hpe tsun dan ya rit.
Anhte hta galu la ai lamyin nga ai.
﻿Nye manang ni shana aten hta grai garu ma ai.
Ngai gaw yup ra hta azim sha nga ai.
﻿Amai hte chye shaga ai!
Dusat hte U ni kalang lang shanhte a amai hte anhte hpe chye shaga ai lam nang chye i?Gwi ni gaw pyaw ai aten hta amai shamawt ai.﻿Lanyau ni gaw pawt yang amai gari ai.Kalang lang anhte tsun ai,"Lanyau zawn san seng ai".
Dai gaw Lanyau gaw hka nra ai, shanhte gaw galoi mung shinglet hte shanhte hkum hpe mata let jasan jaseng chye nga ai.
Hpa majaw nang nta laika (homework) n ngut ai rai?Sarama, ndai ni yawng gaw Nyau a mara re.
Lama na shi hpun ntsa kaw she n dau nga ai rai yang, ngai hpun lung na matu lakang n sa la ra na re.
Lama na ngai hpun lung na matu lakang n sa la ai rai yang, ngai dai lakang hpe n byeng na re.Lama na ngai dai lakang hpe n byeng ai rai yang, ngai Ma Ngai hpe n sharawt na re.
Lama na ngai Ma Ngai hpe n sharawt ai rai yang, ngai na anu gaw shat gawk kaw na kahprup katup n kagat pru wa na re.Lama na ngai na anu shat gawk kaw na kahprup katup n kagat pru wa ai rai yang, Woi gaw shat gawk kata de shang na n re.
Lama na Woi gaw shat gawk kata de n shang ai rai yang, shi lusha ni ma hkra sha kau na n re.Lama na shi lusha ni ma hkra n sha kau ai rai yang, ngai na awa gaw hpa lap seng kaw na Roti muk hte U shan si mai mari wa na n re.
Lama na ngai na awa hpa lap seng kaw na Roti muk hte U shan si mai n mari wa ai rai yang, Gwi gaw awa kaw nta de du hkra hkan nang wa na n re.
Lama na Gwi dai nta de du hkra n hkan nang wa ai rai yang, shi ngai na nta laika (homework) sha kau ya na n re.
Dai majaw, Gwi gaw nang na nta laika (homework) sha kau ya ai ngu tsun mayu ai i?
Um re ai, sarama, ndai ni yawng gaw Nyau a mara re!
Bitauna ngu mare hta Sukhiya Kaka ngu ai masha langai mi nga ai.
Bitauna ngu mare gawRajasatan na yu ngwi ning hkring ni a majaw mying kaba ai mare rai nga ai.
Poi shagu hta Sukhiya Kaka a mahkawn n lawm yang n ngut ai.
Dai ni gaw Jahalaura ngu ai mare na poi hta shi saw shaga hkum ai.
Sukhiya Kaka gaw shi a n-gup mun hpe rep let Malahar ngu ai mahkawn hpe hkawn nga ai.......Summwi ni ngai hpang de sa wa rit......
Dumm Dumm Dumm Dumm ...nga nsen hpe a kajawng sha shi na dat ai.nye a matu mahkawn hkawn ya nga ai kun?Dino, chyaloi dusat le wa nna shi hpang de sa wa ai.
Sukhiya Kaka shi hpe mu ai hte pyaw mat ai.
Ndai ram kaba ai mahkawn chye madat ai wa galoi n mu ga ai!...Summwi ni ngai hpang de sa wa rit, marang htu shangun rit ...Sukhiya Kaka hte Dino yen mahkawn hkawn let, ka manawt let, pyaw nga ma ai.
Summwi ni shan yen a mahku nsen hpe madat ya ma ai.Nbung hte Myi hprap mung ka manawt nga ai.Sukhiya Kaka hte Dino grai pyaw taw ma ai.
Dai ten hta marang htu wa nna Sukhiya hte Dino jawng kaji hpe arau gup ma ai.
Marang Hpawng mat ai ten shi Jahalaura mare de mahkawn hkawn let pru wa ma ai.....o.. Chyeju kaba sai marang ni e...O...la..la...
Tsawra manang ni e,Chyaloi dusat hpe mu ga ma ai kun?
Shanhte Mahkawn chye hkawn ai ngu sha du ai i?Nang marang htu wa yang hpa galaw mayu ai rai?Nang marang htu ai shaloi hpa sha mayu ai rai?
Shawng nnan, ngai mahkrai langai shawng shachyaw na.
Dai hpang, grai tsaw ai langchyi langai bai shachyaw na.
Bai nna, mungkan ntsa galu dik htum ai lam hpe mung shachyaw na.
Dai lam hpe, ngai na yup gawk kaw na hpang nna, kalang ta shata mung de du hkra galaw na!Ngai ndai hkrang ni hpe gaw gap ai shaloi, ngai  gaw mung shawa a matu jak hpaji ninghkring langai tai taw sana re.
Ngai gaw jak gawng ni(engines) hpe ma shachyaw na.
Nkau jak gawng ni hpe gaw dawsa laknak(rocket) hkan lang nna, nkau mi hpe hpe nbung li kaw lang na.Dai nbung li gaw anhte hpe mungdan langai hpang langai woi sa nna, dai dawsa laknak gaw anhte hpe chyanun gintawng(Mars) de woi pyen lung na re.Dai pyen ai hpan jak gawng ni hpe shachyaw ai shaloi, ngai gaw ganghkau pyenli jak ninghkring tai taw sana re.
Bai nna ngai gaw dai hte kaw sha jahkring na n re.
Ngai gaw dat atsam nga ai rai kaji ni kaw nna, myihprap dat hpe galaw shapraw na.
Kaji dik ai dat atsam hte mare ting hpe htoi tu shangun na re.
Adwi mung grai pyaw nna, lusha poi kaba langai galaw na re!Ngai dai zawn re dat n-gun hpe lu galaw shapraw ai shaloi, ngai gaw shingja (nuclear) jak ninghkring byin taw sana re.
Ngai gaw panglai hpe jasan jaseng na matu jak mung galaw shapraw na.
Bai nna, kaga langai gaw nbung hpe jasan jaseng na matu galaw na.
Dusat ni hkam kaja nna, masha ni mung nbung kaja lu marawp na matu re.Ngai gaw ngai na jak ni hte mungkan ga hpe  hkye la na!Ngai mungkan ga hpe jasan jaseng na matu jak shachyaw ai shaloi, ngai gaw makau grupyin shingra hte seng ai jak hpaji ninghkring tai taw sana re.
Ngai gaw gwi kasha Pempem na matu,  shi kawa hkat ai shaloi shadi kau ai na hpe mung, na nnan bai galaw shakap ya na.
Bai nna, adwi na matu wa nnan ni mung galaw ya na.
Hpang jahtum gaw, ngai na matu singkaw shachyaw la na!Ngai gaw ndai hkumhkrang daw chyen sawt(artificial) ni hpe galaw taw ai shaloi,  sak hkrung shamawt tsi (biomedical) jak hpaji ninghkring byin sana re.Bai, ngai gaw ga ntsa de tsaw tsaw pyen nna, shachyaw jat ra ai lam ni hpe bai tam hkawm na.
Dai ni gaw Sringeri Sriniba a kara zen nhtoi rai nga ai.
Sringeri Sriniba gaw shi galoi mung zen nga ai, mare kara zen seng de sa na matu nta kaw na le wa ai.
Rai tim "Daini kara galu ni hpe zen na matu ngai hta aten n nga ai" ngu kara zen seng madu tsun ai.
Sringeri Sriniba myit n pyaw let nta de bai wa nna shi a madu jan hpe garum hpyi ai.
Rai tim, shi madu jan gaw "Dai ni ngai na a kara galu hpe zen na matu ngai hta aten n nga ai!
"ngu tsun ai.
Sringeri Sriniba loi pawt mat ai.
Shi a manang rai nga ai rai chywi ai wa hpang de bai sa ai.
Rai tim, rai chywi ai wa gaw ,"Dai ni ngai na a kara galu hpe zen na aten n nga ai!"
ngu tsun ai.
Ya shi myit loi tsang mat nu ai.
Sringeri Sriniba ﻿gaw shi a kaga manang Laksama hpang de bai sa ai.
Rai tim, laksama mung,"Dai ni ngai na a kara galu hpe zen na matu aten n nga ai!"
ngu tsun ai.
Matsan shayen Sringeri Sriniba.
Shi a kara zen nhtoi hta shi hpe kara zen ya na masha n nga sam sai.
Shi myi pri pru let, mare shing nawm de lamhkawm lai wa ai.
Lungpu makau hta shi dung let hkrap garu nga ai.
"Lani mi htum mat hkyen nga sai.
Nye a kara zen ai ga sadi dung na matu gara hku di ra na ta?
Oh Madu e hkye la rit!"
Lungpu kata hta sharaw yup nga yang, garu nsen gaw shi hpe ginjang ginna jaw nga ai.
Shi le wa nna Sringeri Sriniba hpe shi a nsen, shi a lamyin ni hte jahkrit nu ai.
Matsan shayen Sringeri Sriniba gaw grai hkrit let, hkrit let, hkrit let....
...Shi a baw hta nga ai kara ni yawng run mat nu ai!
Sringeri Sriniba mare kata de bai lagat shang wa ai.Sharaw mung bai yup pyaw mat nu ai.
Ya gaw Sringeri Sriniba aten galu kara zen n ra sai.
Gara hku ta, Ngai gaw shawng kaw nna hti yang mali shara hta nga ai.
Mu lu a ta?
﻿Lapai, lahkra, lapai, lahkra.
Anhte azim sha ding yang hkawm ai.
﻿Ngai myit lu ai lam nga ai.
Leng galaw nna hkawm yang grau lawan na ra ai.
Anhte gaw kaga dusat ni zawn n-garu ai.
Anhte gaw sama a aga ni rai ga ai.
﻿Sama gaw lama myi tsun ai, "Lusha a matu nye hpang hkan rit."
﻿Sama lama myi tsun ai, "Sadi u!
Ndai de hkum sa."
﻿ Ngai gaw Udi muk ra ai, bai nna dwi ai yawng mung ra ai.
﻿Ngai bungli kaw na nye a ngun hpe mu mayu ai i?
Ngai gaw nang hta grai kaji ai, rai tim ngai ngun gai ja ai.
﻿Chying hka pat da ai rai tim n-tsang ra ai.
Ngai hku kaji kaw nna shang lu ai.
﻿ Nang kam na kun, anhte ni tsa kaba myi mungdan gaw gap let pyaw pyaw lu nga ai.
﻿ Anhte ni gasi nnan ni hpe hkaja la ga.﻿Kaba - KajiLanyan - LawanGadun - GaluLasi - HpumJa - NyaGaru - Zim﻿Ndai gasi ni gaw ninghtan shai ai gasi ni re.
Ninhtan shai ai gasi ni hpe rau pawng nna laika daw myi lu ka ai kun?
Gashadawn, 'Lagyin kaji ai; Magwi kaba ai'.
"Lagyin langai zawn bungli galaw ga" ngu ai gaw bungli grai shakut ai ngu ai hpe tsun mayu ai lachyum re.
Nshung shang wa sai.
U langai mi gaw u tsip galaw hkyen nga ai.
Shi gaw hpun lakying ni kahkyin mahkawng la nna u tsip hpe atsawm sha sadi sahka hte galaw nga ai.
Ya, shi grai sadi sahka hte grai shakut nna galaw ai u tsip gaw ngut jin sai.
Dai u tsip gaw amanu sha rai nna lum pyaw ai u tsip re.
U gaw myit pyaw nga sai.
Shi gaw shingma hkra rai, nshung ta na sama ni hte rau  myit shingran kata de du mat wa ai.
Shi gaw sha naw yup pyaw wa yang, lama mi ashun ai na dat ai.
Shi shadu ai gaw, "Nbung bung ai majaw u tsip ashun ai rai na re."
Raitim, u tsip gaw grau grau ashun awam rai wa ai.
U gaw u tsip kaw na rawt pyen mat wa ai.
Shaloi, u tsip gaw ga de hkrat mat ai.
U gaw Magwi langai mi dai shi u tsip tsip da ai hpun kaw shingma arut mahkyit nga ai hpe mu ai.
Dai Magwi gaw grai ginjang ai wa she rai nga ai.
"Ndai gaw nang grai zai ai lam she rai nga ai le, Magwi!"
nga pawt tsun kau da nna pyen mat wa ai.
Shi gaw shara nnan bai tam hkawm sai.
Magwi shi hpe n lu shatsang ai shara tam ai.
Shi gaw u tsip nnan bai galaw hpang sai.
Shi gaw nta langai hpe grai sadi sahka hte grai shakut nna galaw da sai.
Grai ba ai majaw shi gaw yup pyaw wa sai.
Shi myi sha naw di wa ai shaloi, shi gaw myi kaba lahkawng hpe mu ai.
Dai myi kaba lahkawng gaw shi hpe azi yu nga ai.
Dai wa gaw tsi chya ai wa re.
Dai wa gaw shi na u tsip la kabai kau ya ai.
Rai na, shi gaw tsi arut chya ai baw (brush) hta la nna shakum kaw tsi chya bang wa ai.
U gaw ginjang ginna ni grai hkrum nga ai.
"Ndai gaw nang grai zai ai lam rai nga ai yaw, shinggyim masha!"
nga pawt tsun kau da nna pyen mat wa ai.
U gaw myit tsang ai hte myit hkyi lit li nga sai.
Shi pyen nga ai shaloi, nbung e poi nga ai shabawng langai mi hpe mu ai.
Rai na, kaga langai hpe bai mu ai.
Shi npu de yu dat yang, shabawng ni grai... law hkra hpe mu ai!
U gaw dai shabawng ni hpe yu nna myit nchyan lama mi lu sai.
Shi gaw atsawm sha, grai sadi sahka hte grai shakut nna u tsip nnan langai bai galaw la sai.
Ndai kalang gaw, shi hpe kadai mung n lu ginjang sai.
Roja gaw myit n pyaw ai.
Kanu gaw bungli sa hkyen ai.
"Nu daina yup ten garai n du yang bai wa na yaw, nu sha," kanu tsun ai.
"Rai yang, hkying kade kaw?"
Roja san ai.
"Dai na hkying 9 tup hkrak kaw," kanu tsun ai.
Tick tock!
Tick tock!
Jahpawt hkying 6 rai nga ai.
"Ngai, nga chyu anu jaw ai she ra ai.
Awa nang n re!"
Roja gaw Kawa hpe tsun ai.
Tick tock!
Tick tock!
Jahpawt hkying 8 rai sai.
"Yang-yi mari ga, ji dwi!"
Roja tsun ai.
"Yang-yi gaw mani e sha, sha sai gaw.
Dai ni saba si sha yang gaw taw?"
Ji dwi san ai.
Tick tock!
Tick tock!
Jahpawt hkying 10 rai sai.
"Adwi sha saga.
Ji dwi gaw Yang-yi muk galaw nga ai!"
Roja jahtau marawn ai.
Tick tock!
Tick tock!
Shana de hkying 1 rai sai.
Honk!
Honk!
Roja na ashawng gaw jawng de na wa sai.
"Adwi tsun ai, ndai ginhtawng lai yang ashawng nang hte rau ngai jawng lu sa sana re nga tsun ai.
Grai pyaw sana n re i, ashawng?"
Roja san ai.
Tick tock!
Tick tock!
Shana de hkying 3 rai sai.
"Nta wa ten rai sai, Roja," kawa shaga ai.
"Hpang jahtum kalang sha!"
Roja marawn tsun ai.
Tick tock!
Tick tock!
Shana de hkying 5 rai sai.
"Selvi, nang na shat lawan sha u!
Shat sha yang she nang kaba wa na n-gun ja wa na rai nga," Roja tsun ai.
Tick tock!
Tick tock!
Shana hkying 7 rai sai.
"Rai na, gup chyawp dut ai wa shi na gup chyawp kabai jahkrat dat ai shaloi, Woi ni mung shanhte na gup chyawp kabai jahkrat dat ai..."
"Nu!"
Roja marawn ai.
"Dai ni hpa baw ni galaw ai rai, Roja?"
kanu san ai.
Tick tock!
Tick tock!
Shana hkying 9 du hkyen sai.
"Ngai dai ni grai pyaw ai, anu!
Awa gaw ngai hpe manap lusha jaw sha ai.Ngai gaw ji dwi hte Yang-yi sa mari ai.Ji dwi gaw shani lusha a matu Yang-yi muk galaw ai.
Ngai, ashawng hpe jawngma tau, sa mawdaw kaw na sa tau la ai.Ngai, ginsup pa kaw kasup ai.Ngai gaw Selvi hpe shana shat jaw sha ai.Awa gaw maumwi hkai dan ai.
Rai na, ya anu nang mung bai du wa sai!"
Roja gaw, grai kabu ai hte tsun ai.
Tick tock!
Tick tock!Shana hkying 9 rai sai!
Ngai Na ShaniNdai ni gaw, lani mi na Roja a aten hte aten hta galaw ai bungli ni re.Mani, nang ndai aten ni hta hpa baw ni galaw ai rai?Maisau pa mi hta, nang galaw sai lam amyu myu ni hpe soi u.1.
Roja gaw hkying 8 kaw manap lusha sha ai.
Mani, hkying 8 hta nang hpa baw galaw ai rai?2.
Roja gaw hkying 10 hta gat sa ai.
Mani hkying 10 hta nang hpa baw galaw ai rai?3.
Roja gaw hkying 1 hta shani lusha sha ai.
Mani hkying 1 hta nang hpa baw galaw ai rai?
4.
Roja gaw hkying 3 hta shi na kana shawng hpe jawngma tau, sa mawdaw kaw na sa tau la ai.
Mani hkying 3 hta nang hpa baw galaw ai rai?5.
Roja gaw hkying 5 hta ginsup pa kaw kasup ai.
Mani hkying 5 hta nang hpa baw galaw ai rai?6.
Roja gaw hkying 7 hta Selvi hpe shana lusha jaw sha ai.
Mani hkying 7 hta nang hpa baw galaw ai rai?
Gumdin.
Ngai na gumdin.
Ngai na gumdin ahkyeng.
Ngai na gumdin ahkyeng kaba.
Ngai htawng ai.
Ngai, ngai na gumdin hpe htawng ai.
Ngai, ngai na gumdin ahkyeng hpe htawng ai.
Ngai, ngai na gumdin ahkyeng hpe aja wa htawng dat ai!
Gara de rai mat sai rai?
Ngai na gumdin gara de rai mat sai rai?
Ya, ngai na gumdin gara de rai mat sai rai?
Ya, ngai nga gumdin ahkyeng gara de rai mat sai rai?
Htaw.. ntsa kaw nga nga ai.
Htaw.. grai tsaw ai ntsa kaw nga nga ai.
Htaw.. grai tsaw ai lamu ntsa kaw nga nga ai.
Htaw.. grai tsaw ai lamu ntsa kaw nga nga ai.
Shata Jan ntsa kaw nga nga ai.
Ya mat mat sai!
Lani mi hta, Avani gaw shat gawk na saboi makau kaw kanu shat lusha shadu ai hpe yu nga ai.
Kanu kaw di hpe kashin shajin da nna,"Avani, Nu hpe shapre la dat ya rit."
nga tsun ai.
Avani gaw shat gawk saboi kaw nna shapre jahkraw la nna kanu hpe jaw ai.Shapre langai mi gaw hka wan kaw nna hkrat mat ai.Avani shan nu gaw dai shapre tum hpe n mu ai!
Dai shapre tum gaw saboi ntsa kaw nna ga de gahtan hkrat mat wa........nna saboi npu de taleng bang mat wa ai.
Nyau Chikki gaw dai shapre hpe mu ai.Shi gaw dai shapre hpe kanawng yu, dip yu rai nna mata yu hkyen ai.
Dai shapre tum gaw shat gawk chyinghka lam de bai taleng mat wa ai.﻿Chikki gaw dai shapre hpe kalang bai taleng dat ai.Dai shapre gaw shinggan de chyai mat wa nna.....hkai sun de taleng bang mat wa ai.
﻿U lanyawng (mynah) gaw dai shapre hpe mu ai.
Shi gaw dai shapre hpe n-gup hte achye yu yang grai ja ai.Shi gaw kalang bai achye dat ai shaloi, dai shapre gaw mahkri sum hpun a makau na namhpun kaja ai shara de kahtan mat wa ai.
Kajin chyai langai gaw ga kaw nna pru wa nna, dai shapre hpe yu yu wu ai raitim myit n shang sha ai majaw ga kata de bai shang mat wa ai.Ya dai shara hta ga kaw hku mung hku sai!Dai shapre tum gaw, hku dai de hkrat bang nna, hkumpup shingmun ni gaw dai hpe hku hpe magap kau ai.
Dai shapre mung katsi nna chyang ai hkumpup kaw hkring nga sai.
Lahkawng masum ya lai mat ai hpang, marang ni htu wa sai.Dai shapre gaw madi nna, kaba hkrai kaba wa sai.Dai shapre gaw nmai .......hte nchyun ni tu pru wa sai.
Dai shapre nchyun gaw ga kata kaw na tu pru nna, jan shingkang lu hkra shakut nga ai.Dai shapre gaw galu hkrai galu.....galu hkrai galu wa sai!
﻿Avani gaw sun kaw ginsup chyai ai shaloi, dai shapre hpun hpe mu wu ai.
Shi gaw, "Anu!
Ndai kaw yu yu!"
nga shaga ai.Kanu mung, "Shapre hpun le!"
nga tsun ai.Shan nu lahkawng gaw dai shapre hpun hpe yu nna mau nga ma ai.
﻿Kanu gaw Avani hpe, "Nang hkai da ai i?"
nga san ai.Avani gaw, "N re ai.
Anu nang hkai da ai n re i?"
nga bai san ai.Shan nu gaw, "Taw, kadai galaw da ai rai?
Kadai hkai ai rai?"
nga mau nga ma ai.An nu lahkawng chye ai n re i?
Nang hkrai hkai yu u!1.
Dibu langai kaw hkai li tum langai hkai nna shani      shagu hka jaw ya u.2.
Dai hkai li hkai da ai dibu hpe sin nna katsi ai     shara kaw tawn da yang tu ai i?3.
Namlap makrung ni hte ginlang ni gaw anhte     a hkamja lam na matu grai hkrak ai.Nang hpa namlap makrung hpe sha ra ai rai?
Sringeri Srinivas a matu nhtoi grai n kaja ai shani rai nga ai.Shi na sun kaw shi hkai da ai, grai dwi mu ai langu si ni hpe kadai mung n ra ya ma ai.
Shi na dinghku masha ni mung n ra.Shi na nta htingbu ni mung n ra.Shi na manang ni mung n ra.
Sumtsan de rai sa dut ai hpaga la ni mung n ra.Nga dumsu ni pi naw n ra.
"N ra ai law.
Chyeju kaba sai," shanhte tsun ai.
"Langu si ni gaw grai dwi mu ai raitim, anhte grai lu ai.
Anhte n dang sha ai!"
Matsan mayan re ai Sringeri Srinivas!Mangai ngai nga ai shi a langu si ni hpe ya shi kaning di sana?
Shi gaw shanhte a mare makau na, Doddooru ngu ai mare kaba kaw na Hkai Lu Hkai Sha Hpung ginjaw de karum sa hpyi na matu myit ai.
Shi gaw shi a myin tsawm dik ai, kaja dik ai langu si ni hpe htaw nna sa wa sai.Shi na matu mahtai kaja jaw lu ai marai rai gaw nga nhten!
2, 3 ya na ai hpang, Sringeri Srinivas gaw grai pyaw ai zawn rai na nta de bai wa ai.
Shi gaw shi na sun de sa na langu si ni bai sa di la ai.
Raitim shi gaw kadai hpe mung langu si n jaw sai.
Shi na dinghku masha ni hpe mung n jaw sai.Shi na nta htingbu ni hpe mung n jaw sai.Shi na manang ni hpe mung n jaw sai.
Sumtsan de rai sa dut ai hpaga la ni hpe mung n jaw sai.Shi na dumsu nga ni hpe mung n jaw sai!
Masha ni yawng gaw masam maram chye mayu ai myit katu nga sai.Langu si dai ni hpe shi gara de sa taw ai ta?
Lani mi hta, Shivanna ngu ai shi a nta htingbu wa gaw nat jaw poi kaba galaw hkyen ai.
Nat sara wa gaw Hkungga shatai na matu langu si myin ai 108 la shangun ai.
Shivanna gaw Sringeri Srinivas hpang de kagat sa wa ai.
"Ngai yahte nang na langu si ni hpe n-gun n jaw ya ai majaw myit n pyaw ai.
Raitim ya ngai langu si myin ai 108 ra nga ai.
Chyeju hte, ngai hpe i lu karum la na i?"
Sringeri Srinivas gaw shi na nhka madi nna tsun ai.
"Kaja sai, ngai langu si ya sha naw di da ai.
Raitim kaga myin ai ni naw nga ai kun naw yu yu na.
Nang na poi mai galaw hpang na re, ngai alu sha la sa wa na."
Poi gaw hpang sai.Mare ting sa yu ai.Nat sara wa gaw dumsa hpang sai.
Ya kade n na yang, langu si Hkungga jaw na aten du na sha rai sai.
Dai ten hta, Sringeri Srinivas gaw tingsan kaba hpai na sa wa ai.
Shi gaw dai tingsan kaw na makai 27 hpe hkungga wan makau kaw atsawm sha shaw tawn da ai.
Dai makai shagu kaw gaw - "Madang Tsaw Ai Langu Si, S.S.
Sun."
nga kap da ai.
Sringeri Srinivas gaw makai mi Nat sara wa hpe jaw ai.
"Ndai makai mi kaw langu si tawng mali li rawng ai.
Ndai ma hkra gaw makai 27 re.
Rai yang, ndai ni ma hkra gaw langu si myin ai tawng 108 re!"
Nat sara wa gaw nau mau mat na dumsa ga tsun na malap kau ai.
Dai aten yawng zim nga ai ten hta, ma kasha langai mi rawt mani dat ai.
Hkring mi re hte, mare masha ni yawng gaw mani ai hte ta hpawk dum ai hte rai ma ai.
Sringeri Srinivas gaw shi hkai ai langu si ni hpe hpa di ai ngu hpe ya chyawm chye sai.
NANG CHYE SAI I?Langu si a lamLangu si hpe English ga hta gaw 'Banana' nga ma ai.
'Banana' ngu ai ga si gaw Arabic ga kaw na la ai rai nna lachyum gaw 'Lata Yung Tsa' ngu ai re.
Mungkan hta India mung gaw langu si hkai dik mungdan re.
India kaw langu si amyu hpan 120 jan hkai ma ai.
Trichy kaw na Langu si sawk hkrawk hpung (The National Research Centre  on Bananas) gaw langu si amyu hpan 1120 hpe sawk sagawn da ma ai.Langu si kaw bawnu hpe n-gun jaw ai hpri dat grai rawng ai.
Jawngma ni hpe mung grau zet let kung kyang shangun ai.
India mung hta muk ni law law hpe langu si hte galaw ma ai.
Nang kaga langu si a lam ni naw chye ai i?
Ngai gaw mahkawn rai sai.
Shing gan de ngai hkrai pru hkawm ai.
Grai sin ai!
Htaw ra kaw lama myi nga ai zawn zawn?
Kadai rai?
Aw, Nyau she re nga ai.
Ngai n-hkrit ai.
Shinggan kaw Kaba la ai lama myi hpe mu ai!
Hpa rai a ta?
Aw, Hka htung she re nga ai.
Ngai n-hkrit ai.
Bai, dai nsen!
Hkret hkret hkret!
Hpa wa rai ta?
﻿   Ah shawng hka htung nna hka ja ai nsen she rai nga ai.
Ngai n- hkrit ai.
﻿ Lagaw nsen na lu ai!
Kadai rai?
Kadai rai?
﻿   Nye Nu rai nga ai.
Shi hkauna kaw na nta wa ai.
﻿   Ya ngai mahkawn rai sai.
Ngai hpa hpe mung n-hkrit ai!
Nam maling kata hta Shan nga kasha langai shing jawng poi galaw nga ai.
Shi gaw Brang tai a shawng de du nga sai.
Magwi a shawng de mung shi du sai.
San tsawm ai  Hka shi kasha hpe mung shi gumhtawn lai mat ai.
Hka hkawng ni hpe mung lai kau da let shi gat ai.
Tsit lali tsawm ai tsing du ni a ntsa kaba dik ai lung rawk mung nga nga ai.
Shi dai hta e kabye hkrup nna galau mat nu ai.
Shi a myi pri si  ni pru wa sai.
Woi gaw shi a lagaw hpe manat ya wu ai.
﻿Shi hkrap nga ding yang rai nga ai.
Shi a kahpu rai nga ai tsap gaw shi hpe sa woi la ai.
Shi hkrap nga ding yang naw rai nga ai.
Shi Nu du wa nna" Yu u, ndai n-kaja ai lung rawk hpe gayet ga!"
ngu tsun ai.
"Oh, dai hku hkum galaw shi mung hkrap na ra ai" ngu Shan nga kasha tsun ai.
Shi Nu mung shi a ga hpe mani ya ai.
Hkang Hkyi kasha gaw lagat ai.
Dumsu kasha gaw  lam hkawm ai.
Hkai Byek kasha ni gaw hka kata kaw.
Sharam kasha gaw kawng ntsa de bai lung wa ai.
Magwi kasha gaw hpun tawng hpe garawt ai.
Gumra kasha gaw leng hpe gang ai.
Lapu kasha gaw ga ntsa e gumrawt hkawm ai.
U kasha gaw lamu ntsa e pyen hkawm ai.
Anhte na manang kaja kadai re ai hpe nang lu tak ai i?Shi gaw anhte ni hte n bung ai.
Anhte na manang gaw Nam U re!
Ngai gaw Dumbau re.Ngai kaw wa hkalai grai nga ai.
Nam U gaw dai ni yawng hpe sha kau ya ai.
Ngai gaw Hkangse re.Ngai gaw nye wa hpe n lu htu la ai.
Nam U gaw dai ni yawng hpe achye sha kau ya let jasan jaseng ya ai.
Ngai gaw Hpun Gumra re.Ngai gaw nye baw hpe n lu mahkyit la ai.
Nam U gaw ngai n dep ai shara kaw lu mahkyit ya ai.
Ngai gaw Gumra Sharaw re.Ngai gaw tsan tsan de n mu lu ai.
Nam U gaw myi grai zen ai majaw , shi yu nga yang ngai shimlum ai.
Nam U gaw anhte hte n bung yang n bung na re, raitim dai gaw manghkang n re.
Shi mahkawn hkawn tim anhte hpa n nga ai!
Nang ngai na manang tai na i?
Ma-un Kindu Nang gaw grai kam ru, hti ai.
Ya, shi gaw nampan lap ni hpe ru, hti nga ai.Langai, lahkawng, masum, mali -
"E ning, Namchying Kindu Nang!"
shi marawn shaga ai.
"Chyeju hte, ngai hpe i lu gale ya na rai?
"Namchying Kindu Nang gaw Ma-un Kindu Nang hpe htu kanawng, mala sharawt shakut ai raitim shi n lu gale sharawt ya ai.
"Manang Hkra ni e!"
shi shaga ai.Hkra masum gaw sa karum la sa wa ai.
Ma-un Kindu Nang gaw dai shi na manang ni hpe ru, hti ai.
"Langai, lahkawng, masum, mali.
Mali gaw Gup rai nga ai!
"Shi a manang mali gaw Ma-un Kindu Nang hpe jawm htu kanawng, mala sharawt shakut ma ai.
Raitim, n lu gale sharawt ma ai.1+3=4
"Manang, Hka Law Pan Manut ni e!"
Namchying Hkindu Nang shaga ai.Hka Law Pan Manut ni manga sa karum la sa wa ma ai.
Ma-un Kindu Nang gaw shi a manang ni hpe ru, hti ai.
"Nanhte jahku gaw ngai hpe karum la na ni rai nga ai.
Jahtu gaw Tai rai nga ai!
"Ndai hkrung kanu kasha jahku gaw Ma-un Kindu Nang hpe htu kanawng, mala sharawt shakut ma ai.
Raitim, n lu gale sharawt ma ai.
4+5=9
Gindi Gram sanit mung sa karum la sa wa ma ai.TUP TUP TUP.Ma-un Kindu Nang gaw shi a manang ni hpe ru, hti ai.
"Ya, shi kru du sai.
Shi kru gaw Gup rai nga ai!
"Dai manang shi kru bai jawm htu kanawng, mala sharawt shakut ma ai.Raitim, shanhte ni gaw Ma-un Kindu Nang hpe n lu gale sharawt ma ai.9+7=16
"Manang Dingsin ni hpe shaga mu!"
Namchying Kindu Nang marawn tsun ai.Dingsin jahku sa karum la sa wa ma ai.
"Woohoo, hkun manga du sai," ba galau nga aiMa-un Kindu Nang tsun ai.
"Hkun maga gaw ah...."".....Tai rai nga ai!"
nga nna manang hkun manga gaw marawn tsun dat ai.16+9=25
Hpang jahtum, manang hkun manga jawm htu kanawng, mala sharawt ai shaloi gaw.. LAU!
rai, shanhte ni Ma-un Kindu Nang hpe lu gale sharawt masai.
Gup ni gaw ndai hti hkum0, 2, 4, 6 (shing n rai) 8 ni hte jahtum ai hti hkum ni rai nga ai.Tai ni gaw ndai hti hkum1, 3, 5, 7 (shing n rai) 9ni hte jahtum ai hti hkum ni rai nga ai.
Ndai laika man hta Tai hte Gup hti hkum ni hpe ru, hti yu ga.Lawu na hti htum ni hpe pawng dat yang Gup lu ai i, Tai lu ai i?hti hkum Tai   + hti hkum Gup  = ?hti hkum Gup + hti hkum Gup  = ?hti hkum Tai + hti hkum Tai = ?
Chunu yan Mumu shannau gaw lam hkawm nga ai.
Shannau gaw n-gawng sun kaw du ai.
Shannau na awa gaw sun kaw rai nga ai.
Shi gaw n-gawng hkai nga ai.
"Annau i mai hkai karum na rai, awa?"
shannau san ai.
Kawa gaw Chunu hpe yu dat ai.
Rai na, Munu hpe bai yu dat ai.
"E e," Awa tsun ai.
"Sa karum rit."
Chunu yan Munu gaw kabu sai.
Shannau gaw n-gawng hpun kaw hka jaw ai.
Bat 2, 3 na ai hpang, n-gawng hpun makrung ni pru wa ai.
Shannau gaw myit pyaw kabu nna mani ai.
Shannau gaw tsing magang ai.
N-gawng hpun ni gaw grai kaja ai hte kaba wa ai.
Bat loi mi na re hpang...Chunu tsun ai, "Nam ni hpe yu u!"
Munu tsun ai, "Tsing ni hpe yu u."
Chunu gaw nam ni hpe la kau ai.
Munu gaw tsing ni hpe magang kau ai.
N-gawng hpun ni gaw grai pyaw sai.
Chunu gaw n-gawng daw ai.
Munu gaw n-gawng ni hpe ka kaw bang ai.
Ka gaw n-gawng ni hte hpring nga ai.
Shannau gaw nta de du hkra dai n-gawng ka hpai wa ai.
Awa gaw n-gawng ju ai.
Chunu yan Munu shannau gaw grai myit pyaw ai hte n-gawng sha ai.
Chunu yan Munu shannau gaw grai myit pyaw kabu sai,"N-gawng grai mu ai.
Grai mu ai!"
"Oh, n kam ai!"
"Lulu!
Sa ten rai sai," Nu shaga ai.
Lulu gara kaw rai?Shi ningwawp lahkum npu kaw i?Shi pan-gang shingdu kaw i?
Lulu gara kaw rai?Shi wanhtung makau kaw i?Shi hkrau ra kata kaw i?
"Lulu!
Sa ten rai sai.
Nang gara kaw rai nga ai rai?"
Nu shaga ai.
"Nang gara kaw rai!
""Ngai n kam sa aiiiii!"
"Annu sa ra ai," Nu tsun ai.
"Raitim, ngai ndai langai hpe grai ra ai!"
"Ngai ndai langai hpe grai ra ai!"
"Rai na, ndai langai."
"Rai na, ndai langai.
""Rai na, ndai langai."
"Mu ai n re i?
Nang laika ni sa ap na grau law hkra bai shap ai.""Ummm!"
"Ya Lulu gara kaw rai?"
Dai ni gaw nye a shawng ning nan Jawng sa  nhtoi rai nga ai.Nu gaw nye a lata hpe jum let lam hkawm nga ai.
"Ngai ya asak ram sai nye a lata hpe dat ya u, dat ya u" ngu ngai tsun ai.Nu gaw nye a lata hpe ja ja jum da nga ai.
Jawng shawng hta ma ni law law du nga ma ai.Nkau myi gaw mawdaw hte sa wa ma ai.Nkau myi gaw mawdaw bus hte sa wa ma ai.Nkau myi gaw saik ka hte sa wa ma ai.
Nkau myi gaw saik ke ﻿hte.Nkau myi gaw , ngai zawn lam hkawm sa ma ai.
Anhte ni jawng shang chyinghka lam de du ai.
Nu gaw nye a lata hpe dat kau ya ai.Shi gaw chyinghka lam hta ngam nga ra sai.
Ngai hkrai sha jawng kata hta shang wa ai.Nye a makau hta Manang nnan ni mung grai nga ma ai.
Lagaw lahkam htawt let, Nu hpang de bai gayin yu dat yang  Nu a gawng shing yan gaw kaji  mat ai hpe mu ai.
Shi mat mat na kun?Ngai Nu hpang de gat sa ai.
Shi a lata hpe jum let ngai asak n-ram shi ai.
"Ngai hpe hkum kau da" ngu ngai tsun ai.
Yawng ni jawng kata de du nga ma sai.
Shing gan hta ngai hkrai ngam nga ai.Sara num le wa let ngai hpe mani dan ai .
Ngai mung bai mani dan ai.
"Rani, nang le wa yang Nu ndai shara kaw lat taw nga na" ngu Nu tsun ai.
Ngai shi a lata hpe dat ya ai.
Shi ngai hpe shakram dat ai.
Ngai jawng kata de gat shang wa ai.
Jawng yu yang Nu dai kaw nga nga na re.
Ngai gaw Timmy re.
Ndai gaw nye manang gwi kasha Pepe re.
Ngai gaw Pepe hpe grai kam shala ai.
Ngai shi hpe ngai nang hta grau byin ai ngu na tsun ai.
Shi gaw dai hku tsun ai hpe n ra ai.
"Yu, ngai kaw Ladi tu ai!"
ngu na ngai tsun ai.
"Woof," nga na Pepe bai tsun ai.
Dai lachyum gaw shi ma Ladi tu ai ngu ai re.
"Yu, ngai kaw Na tu ai!"
ngu ngai tsun ai.
"Woof," nga na Pepe tsun ai.
Dai lachyum gaw shi ma Na tu ai ngu ai re.
"Yu, ngai kaw Myi tu ai!"
ngu na tsun ai.
"Woof," nga na Pepe bai tsun ai.
Dai lachyum gaw shi mung ﻿Myi tu ai ngu ai re.
"Yu, ngai na Lagaw hte lu ka ai!"
ngu na tsun ai.
Pepe mung, "Woof, woof, woof," nga na bai tsun ai.
Dai lachyum gaw shi mung Lagaw tu ai ngu ai re.
"Yu, ngai kaw Shinglet tu ai!"
ngu ngai tsun ai.
Pepe mung, "Woof," nga na tsun ai.
Dai lachyum gaw shi mung Shinglet tu ai ngu ai re.
"Ngai lu myit ai!"
ngu na tsun ai.
Pepe mung, "Woooooooof," nga na bai tsun ai.
Dai lachyum gaw, ngai grau chye myit ai ngu ai lachyum re.
"Yu, ngai kaw Lata tu ai!"
ngu na tsun ai.
"Grrrrrr..." nga na Pepe bai tsun let, shi na n'mai kasha hpe shingdu yawn rai madun dan ai.
Dai lachyum gaw shi kaw nmai tu ai raitim ngai kaw n tu ai ngu ai lachyum re.
Raitim ngai gwi kasha Pepe hpe grai tsawra ai.
Shi mung ngai hpe tsawra ai.
Ntsa na sumla kaw  na :Myi,              Lata,                Ladi,                Lagaw,            Shinglet,          Nani hpe tam yu u!
Meera hte ngai gaw wuhpung langai mi re.
Shi gaw mungkan ting hta na ngai tsawra dik ai jan re.
Hpa majaw re hpe chye ai i?
Hpa majaw nga yang ngai hpe mu lu ai gaw shi sha re.
Shi ra ai hpa raitim ngai ra ai.
Ngai ra ai hpa raitim shi ra ai.
An na mying mung nsen bung ai.
Meera hte Ameera!
Shi hkrum sha ai ni yawng ngai hkrum sha ai.
"Ngai na wa langai mi bai baw mat sai," Meera tsun ai.
Shaloi ngai mung, ngai na dumsi brung langai mi baw mat sai.
Kalang numrang, an hta kaji kajaw shai ai lam nga ai.Meera manghkang galaw yang, ngai hparan ai.
Shawoi na zawn marang htu nga ai shaloi-"Oh, n kam ai, ya an yan shinggan de n lu sa kasup sai," Meera hkrap ai.
Raitim, ngai myit nchyan langai mi lu ai.
An maisau hka li jawn hkawm ai.
Rai na, shi jawng sa ten du ai shaloi,"Ngai manang langai mi mung n hkau yang kaning di na rai?"
Meera gaw myit tsang ai.
"Nang, manang langai gaw ngai hte hkau sai le.
Ya, manang langai mi naw sa hkau la su," ngai shi hpe tsun ai.
Ya ngai na aten bai rai sai, maumwi tsun dan na matu.
Ameera gaw mungkan ting hta na ngai tsawra dik ai jan re.
Hpa majaw re hpe chye ai i?
Shi gaw arung arai ni hpe nhti nhtang galaw kau kau rai yang,ngai shawoi mu ai hku n re ai sha, kaga myit ningmu hku mu la ai.
Ameera gaw shi grai lu karum hkra n raitim, ngai hpe galoi mung ngai hkrai manang ni hte ga law hkat ai lam n galaw shangun ai.
Shani shagu shi gaw n hkrit n tsang galaw ai lam ni (adventure) woi galaw ai.
Murukku shangdam kaw nna pru ra sai shaloi na zawn rai hkra.
Ameera tsun ai hte maren, an gaw wuhpung langai re.
"Wa sai yaw, hpawt de bai hkrum ga, Shu e"
"Hpawt de bai hkrum ga, Jahkyi"
"Hpawt de bai hkrum ga, Woi"
"Hpawt de bai hkrum ga, Sagu"
"Hpawt de bai hkrum ga,  U Tawng."
"Hpawt de bai hkrum ga, Dum Su."
"Hpawt de bai hkrum ga, U Loi"
"Hpawt de bai hkrum ga, Magwi"
"Dai kadai ni kun?"
"Ngai na manang nkau mi re."
"Shanhte hpe jahpawt shat sha na matu shaga u."
"Ngai ya jawng sa sana re majaw ,hpang na kalang she bai hkrum ga."
Hka hpe ra ai.
Ngai hka hte ginsup ai hpe ra sharawng ai.
Marang htu wa sai.
Marang gaw anhte a matu hka hpe jaw ya ai.
Ngai shinggan de ginsup na hpe ra sharawng ai.
Rai tim shing gan hta marang  htu nga ai.
Marang kata ginsup ai hpe ra ai.
Marang kata hta ginsup ai majaw nye a kara ni madi mat sai.
Wa gaw nye a kara  hpe masit ya nga ai.
Ngai myit yu ai, lama, ngai hte bung ai wa mung kan ntsa hta naw nga ai kun?
Shi gaw, ngai hte grai bung ai.
Tsaw masat  mung bung ai.
﻿Bai, hkum shingyan﻿ mung bung ai.
﻿Dai wa gaw, nye a na hte myi mung bung ai.
Shi gaw nye nsen hte mung bung ai.
Shi gaw, ngai chye galaw ai lam ma hkra mung chye galaw ai.
Ngai n-chye galaw ai yawng, shi mung n-chye galaw ai.
Ngai hte bung ai wa hpe ngai shara shagu hta tam yu ngut sai.Ngai nam pan sun de sa nna, hpun a shingdu e tam yu ai.
Ngai hpun a ntsa hte npu e mung tam yu ai.
Yawng gaw nsam kaga ga re ma ai.
Ngai shara shagu hta ngai hte bung ai wa hpe n-mu ai.
Dai majaw, mung kan ntsa hta ngai hte bung ai ngai langai sha nga ai!Ngai gaw lak san re, oh teng ai.
Rai tim, dai gaw ngai langai sha n-re, nang mu ai i?Nang mung langi sha nga ai re!
Hpati gaw asak naw ram ai num kasha re.
Shi kagat yang nbung ni zawn, shi gaw mani ai hpe ra ai, shi gaw tsun ai hte maren bungli mung shakut ai.
Lani mi hta, Hpati gaw shi a Kanu yen Kawa hte hpun tam ya na matu le wa ai.
Hpati gaw shi a Kanu yen Kawa hpe garum mayu tim shi hta galaw na bungli  hte yu chyai hkawm na ni grai law nga ai.
U ni, Woi ni, Sunmwi ni!
Nu tsun ai, " Hpati chyeju hte madat u!
Nang ndai shara hte Ora shara hkan hpun ni hpe mai tam ai.....
.....Raitim Hpati, Chyeju hte nang dai de sa yang sadi u!"
"Mai sa Nu," ngu shi tsun ai.
Nau nna yang shi Kanu hte Kawa gaw bungli grai kyin wa ai.
Shanhte hpun lakung kaba ni hpe mahkawng ai.Shanhte hpun lakung kaji ni hpe mung mahkawng ai.
Hpati mung bungli grai kyin taw nga ai.Shi gaw hpun lakung kaji ni hpe tam ai.Shi hpun lakung grai kaji ai ni hpe mung tam ai.
Dai shaloi Hpati ntsa de yu dat ai.
Galu ai tsingdu ni a lapran U a hkyeng hpe shi mu ai.
Hpang Hpati npu de bai yu ai.
Nhpu hkrai re ai lam ntsa hta htoi mang nsam lagyin hpe shi mu ai.
Hpati grai tsawm ai nam lap ni hpe mu ai.
Nam lap ni gaw htoi nsam hte grai tsit tsawm taw ai.
Shi a lata langai hpe tsawm ai nam lap ni a lapran hta bang dat ai.
"Ndai nam lap zawn n hkam sha ai."
Hpati tsun ai.A kajawng sha nam lap shamu wa ai!
"Ndai gaw tsawm ai nam lap nre.
Ndai gaw lapu a tsit she re!"
Hpati tsun ai.
Hpati marawn ai, "Yiiii!"
Shi a Kanu hte Kawa hpe tam na matu grai chyang hkra Hpati kagat mat ai.
Hpati shi Wa hpe mu ai.
Hpati tsun ai, "Lapu!
Lapu!
"Wa tsun ai,  "Gara kaw?
Gara kaw?
"Hpati tsun ai,  "Ora kaw!
Ora kaw!"
Dai shaloi shi Wa gaw hpun lakung hte lapu a tsit hpe gau kau ai.Lapu a tsit tsan ai shara de hprawng mat ai.
Wa tsun ai,  "Hpati, nang lawt sai.
Na Nu hpang sa nna lapu atsit a lam tsun dan ga .
Nu tsun ai,  "Hpati, nang hpe lapu a tsit n achye ai majaw ngai kabu ai....
..... Raitim hpang na kalang hta, chyeju hte chyeju hte nang sa na shara de atsawm yu u, grai sadi u.
"Ndai gaw dai a jahtum re.
Jawng yu sai.Jawng ma ni jawng gawk kata na le wa ma ai.Sara hte sara num ni mung le wa ma ai.Yawng gaw nta de wa na hkyen nga ma ai.
Ngai jawng wang chying hka lam kaw na le wa ai.Ngai grai tin shapun re taw ai.Ngai hta ginsup na matu aten n nga ai.Ga shaga na aten mung ngai hta n nga ai.Ngai byin mai yang nta de lawan du mayu ai.
Ngai lam kaji hpe lai wa ai.Dai gaw grai kaji ai lam re.Shawng kaw masha hpawng hpe ngai mu lu ai.Dai shara kaw mawdaw lam kaba langai mung nga ai.
Mawdaw lam kaba hta kumla madun wan ni grai nga ai.Mawdaw ni, rai htaw mawdaw ni hte lagaw leng, mawdaw sengke hte leng masum mawdaw ni.
Masha nkau mi gaw ndai lam hku sa wa ma ai.
Masha nkau mi gaw O'ra lam hku sa wa ai.Ngai lam O'ra hkran de rap na matu mawdaw ni hpe gara koi ra na ngai chye ai.
Daw dan da ai mahkret kaw ngai du sai.Shawng kaw kumla madun wan nga ai.Hpang kaw mung kumla madun wan nga ai.Ngai sadi hte hkawm sa ra ai.
Ngai lam O'ra hkran de du sai.Ngai muk dut ai wa rau ganoi adawt ai.Shi gaw pawt ai hte marawn ai.
Ngai shi hpe tawn ban ga shaga na kagat wa  ai.
Ngai seng ni hpe lai ai.Masha ni gaw rai hkum sum hpa mari taw ma ai.Sumla dut ai seng mung nga ai.
Ngai n mai hkring ai.
Ngai lam hkawm chyang ai hte chyang hkra hkawm wa ai,Ya ndai shara kaw nga seng ni nga ai.
Nga kaba, nga kaji, galu ai nga, hpum ai nga.Htoi ai nga, nsam hpoi ai nga.
Seng shagu hta nga ni grai nga ai.
Ngai ya kagat ra ai.Sumla hkrung seng hpe mung lai ai, kara zen seng hpe mung lai ai.Bu hpun palawng dut ai seng , di dut ai seng hpe mung lai kau da ai.Kagat ai, lam kaji hku kagat ai.
Hpang jahtum ngai nta de du sai.Oh grai hkrat ai!
Ngai n hpang hkrat shi ai.Shana maga hta nye Wa gaw bungli sa ai.Shi bungli karai n sa shi ai.
Shi a lagaw leng ndai shara hta naw nga nga ai.
Wa gaw shinggan de le wa ai, Nu mung shi a hpang le wa ai.Ngai nye Wa hpe a hpun ai.
Wa mung ngai hpe bai a hpun ai.Dai hpang shi bungli sa mat ai.
Ya tin shapun n rai ra sai.
Ngai hta aten ni grai nga sai.
Malaw gaw sun kata hta  myin tsawm ai namsi namsaw ni hpe shi lahkawn taw nga ai.
Hkyeng tsawm ai ba hkri si, katsing hprap hprap re ai  saba si, tsit tsawm ai gumbaw si, ni hpe lahkawn la nga ai.
"Grai hkrak sai, Malaw !
yang yi hpe mung sa la ya rit" ngu Dadi tsun ai.
Malaw hpun yawng a npu hta tam yu tim, yang yi hte bung ai langai mi mung shi n mu ai.
"Dadi , yang yi ni garai n nga shi ai,"ngu Malaw katawng hpe makau hta jahkrat let tsun ai.
"Nre Malaw , sun hta yang yi ni law law nga ai.
"ngu Dadi bai tsun  ai.
Malaw sun kata de kalang bai sa ai.
Kalaw mung shi hte rau hkan sa ai.
Malaw gaw yang yi hpe tam nga ai ten shi "Woo!
Woo!"
nga nsen hpe na dat ai.
"Kalaw!
Hkring u, Kalaw!
"ngu tsun let Malaw shi a hpang e gat hkan nga ai.
"Sun hpe hkum jahten!"
Kalaw ga htu nga ai hpe Malaw mu ai.
Ga kata na hpa rai ta?
Kaba la ai yang yi!
"Grai hkrak sai Kalaw, Nang yang yi hpe mu tam ai!"
Malaw kabu let shi a katawng hta yang yi hpe bang la nu ai.
Tenzin hte Tashi gaw Htibet kaw na hpunggyi  kasha lahkawng rai nga ai.
Shan yan gaw tsit tsawm ai  kawng nsta hta na hpunggyi jawng kaw shanu nga ma ai.
Ndai shara gaw, marang htu yang grau n-na yu tsawm ai.
Lahpawt mi na manap hkoi hken aiaten hta Tashi gaw chying-hka hkuwwat shinggan maga de yu dat yang, marang laja lana  htu hkrat wa ai.
Hkum pup kap ai hkalwi lam hkan hta mung hka-gai kasha ni byin pru wa  sai.
Tashi mung mai sau li ni waw chyai na lam hta lai n-na grau gaja ai
ginsup lam hpenchye myit  mat saihku re.
Tashi hte Tenzin mung maisau li law law hpe galaw  lajang da ai.
Marang htu zim ai hte maren, shan yan shinggan de gat le wa let galaw da ai-  kaji nkau mi kaba nkau mire ai  maisau li ni hpe waw ginchyai masai hku re.
Dai li ni mung atsawm sha hka lam hta waw ai majaw, shan yan myit pyaw nga ai.
Shan yan nta de chyang chyang hkawm wa ai hte maren, Gen Lobsang hpe mu hkrum ai.
Genla gaw hpunggyi jawng gata kaw nga ai hte  ma ni hpe mau hpa maumwi ni hkai dan chye ai sehkam re.
"Genla" Tenzin marawn dat ai.
"Hpa majaw hka-li ni waw ai lam anhte hpe tsun dan mai na kun? "
Gen Lobsang jahkring mi myit yu nhtawm "Ngai ma nchyoi ai hpa majaw hka-li shing nrai sanghpaw-li ni, dai lam hte seng n-na  -waw.
Raitim ngai mung dai lam hte seng n-na ngai chye mayu ai."
Genla: Htibet kaw sehkam ni sungnung shingdi ai hku htai shana ai ladat.
Genla hte ma ni sawk sagawn na matu sa daw dan da ai hte maren, Srn.
Sonam (hpungtang sharama) hpang de du sa wa sai re.
Sayama hpa na majaw hka li ni waw ai lam hpe chye ai rai yang garan gachyan na hpe san sai.
Tenzin hte Tashi mung Gen Lobsang hpe abwi sha shi a  lahkum kaw na gang sharawt let,  lata hpe dun nna lam hkawm na matu garum la ai.
Shanhte ni shi a gawk de du yang,   Srn.
Sonam gaw laika langai mi hti  ai.
"Tashi delek" Genla, Tashi hte Tenzin  ni shakram ai.
"Tashi delek" shi  bai htan ai.
"Anhte ni ga san langai mi nga ai," Genla tsun ai.
Tashi delek: Htibet ni a shawa shakram ai lam; tashi  ngu ai gaw "gam kaja"hte delek ngu ai gaw"ngoi pyaw".
"Rai sa, hpa baw na majaw  hka li gaw hka ntsa kaw waw hkun ai kun sarama?"
Tenzin ga san ai.
"She mai law," Srn.
Sonam ga htai  ai.
"shing nrai anhte ni rau mai tam yu na kun?"
Shanhte nchye shi ai shaloi, Srn.
Soman gaw matsun madun ai lam ni galaw da ai.
"Tenzin, chyeju hte  shat gawk na plastic jarung la wa rit.
""Tashi, chyeju hte hka gawm kaji mi dang du wa ya rit.
""Genla ndai makawk si hpe lang da rit.
Chyeju hte hkum sha kau yaw."
Srn.
Sonam gaw Tashi hpe hka hpang jarung de ru bang shangun ai.
"Ya yang, Genla," she mastun ai, " makawk si hpe jarung kata de bang dat u chyeju hte.
Hka kata e hkum ting shang mat hkra dip bang dat u."
Genla gaw makawk si hpe abwi sha jarung kata de jahkrat bang ngut ai hte shi a yunghki lata hte ganawng dat ai.
Hka nkau mi gabrat mat ai.
"Hka gabrat taw sai!"
Tashi hte Tenzin nga na kyek bu ai.
Genla makawk si hpe dat kau ai hte , dai makawk si bai waw wa ai.Srn.
Sonam gaw mani let."
Ya yang hpa baw byin a ta?"
ga san ai.
"Genla makawk si hpe hka kata de kanawng dat u," Tenzin tsun.
"Hka hkaw gahprat mat sai," Tashi tsun ai.
"Makawk si wa waw taw nga ai" Genla tsun ai.
"Jaw ai mahtai ni re nga ai, Yawng ni!"
Srn.
Sonam tsun ai.
"Ya yang, hka gade ram hkaw kabrat mat ai hpe mai tsun na kun, Tenzin?
Gawm daw mi ram, i rai na?
Gawm mi kun?"
Tenzin saboi hte  htingnep ntsa na hka hpe yu n-htawm,shi tsun ai" Gawm mi ram kun."
"Dai jaw na re" Srn.
Sonam tsun ai.
Genla hte Tashi myit hkrum let baw gangum ai.
"Ya yang, makawk si hpe hta shale kau u. Tashi, jarung kaw hka bai jahpring u. Nang kaw, Tenzin.
Lahkung ndai hpe hka kata de bang jahkrat mai na kun?
"Tenzin galaw dat ai.
Lakung dai mung jarung hting pa de lup mat ai.
"Nau li hprau ai,"Genla tsun ai.
"Panglai na sanghpaw-li ram gaw nli ai" Tenzin tsun.
"Hka kachyi mi sha gabrat ai ndai lang, gawm mi na 1/4 ram pyi nnga na kun!"
Tashi tsun, kachyi mi yawn let.
"Kalang bai teng sai, nanhte yawng ni," Srn.
Sonam tsun ai.
Ngut na shi  san ai "Mu sai i?
Genla makawk si hpe hka kata de lup dat yang, dai makawk si gaw hka ntsa nwaw shi ai shaloi hka nkau mi hpe jahkaw kau ai.
""Dai hka i hkaw mat ai?"
Tenzin san ai.
"Rai sai.
Makawk si gaw shi a numnak hta grau ai hka hpe jahkaw kau lu ai a majaw, hka ntsa kaw waw lu ai re.
Lachyum gaw, makawk si mahtang hkaw mat ai hka hta grau n-na tsang ai a majaw re.
""Lakung gaw gara hku kun i?"
Genla san ai.
"Rai sa, lakung mung hka nkau mi hpe hkaw jahkrat kau ai re.
Raitimung grai n law ai.
Lai nli kaja wa gaw shi a numnak hta yawm ai.
Dai majaw lup mat ai re."
"Panglai ntsa na masha ni law law jawn ai  sanghpaw-li gaba ni gaw gara hku ta?"
Tenzin san ai."...
hte lakung law law mung lup mat ai kun?
"Tashi san jat dat ai.
"Lakung ni gaw sanghpaw-li hpe n-lup mai shangun na re, Tashi.
Sanghpaw li  ni gaw  panglai hka ni hpe kanawng dang na ram kaba  hkik hkam  ai.
Bai kalang mi, makawk si hte maren, shi a
numnakhta hka gaw grau kaba ai.
Panglai kata kaw re ai majaw nang sadi nhprang ai she re.
Sanghpaw li gaw hkaw jahkrat kau ai hka shadang hta grau naw tsang taw ai majaw re.
"Shanhte ni yawng jhkring mi dang zim mat ai.
"Ngai chye na sai shadu ai," Tenzin angwi sha tsun ai.
"Anhte ni Hka li loi mi hpe mai waw chyai sai kun?
"Tashi  san ai.
"Ngai na hpalap lu ten rai sai," Genla tsun ai.Srn.
Sonam sumsai let, "au lo, pyaw chai la muk!"
she tsun ai, ngut na la sha yawn hpe ningsam hkum ai maisau pa ni hpe jaw kau dat  sai re.
Tenzin hte Tashi gaw ningsam grau hkum ai maisau pa ni hte hka li ni galaw nhtawm hka de shayawng  chyai nga ni ai.
"Hka sep kawp  hkaw mat ai hpe ngai nmu lu ai ya yang," Tashi tsun ai.
"Nre, ah ngawk.
Hka gaw galoi shagu hkaw na nre.
Hka gaw ganawng hkawm mat ai she re," Tenzin htai ai.
"Hka li ni hka shi kasha maga de shara la du wa sai ngu ngai shadu ai," Genla tsun ai.Ah mut hte ahtoi nsam  tsawm sit hka li ni, ahkeng hte atsit hka li ni , hte  hpraw ai hka li ni waw hkawm taw ai hpe yu nga ma ai.
HKuhpyi dawng hkawn waw hkawm ai hte bung ai re.
Ginding ningmawng n-gun (gravity) nga ai hpa ta?
Lamana Tenzin wa gawdin hpe hpun ntsa kaw na ru hkrat dat yang hpa byin wa na ta?
Ga ntsa de hkrat na kun shing nrai lamu nsta de pyen mat na kun?
Dai jaw dik, ga de hkrat na ra  dai gaw  Ginding ningmawng n-gun ngu ai  n-gun  a majaw rai nga ai.
Mungkan de nga manga bai gang  ai gaw dai n-gun a majaw re ai hpe nang chye sai kun?
Buoyancy (hka ntsa waw chye ai) nga ai hpa baw rai ta?
Hpa baw byin na ta?
lamana Tashi gaw gawdin hpe  hka jarung kata de jahkrat bang dat na nga yang?
Ginding ningmawng n-gun gaw gawdin hpe hka jarung htingpa de agang mat na kun?
Teng nga, raitim hka kata de gaw, lahta n-gun ngu ai wa Ginding ningmawng n-gun hpe ninghkap ai re.
Dai hpe  Buoyancy (hka ntsa waw chye ai) ngu shaga ai.
Ginding ningmawng n-gun gaw gawdin hpe agang shayu ai hte rau, Buoyancy (hka ntsa waw chye ai) mung  kanawng shalung taw ai re ai.
Gawdin a mabyin masa lam hte seng n-na, Buoyancy (hka ntsa waw chye ai) gaw Ginding ningmawngn-gun hta grau n-na n-gun ja ai hku re ai.
Dai majaw ndai gaw waw ai.
Hpa baw byin na ta lamana shi wut tawng hte hka jarung kata de jahkrat bang yang?
Hpa majaw rai?
Htawt-sit-lam (displacement) ngu ai hpa kun?Hkrangrai langai hpe hka ntsa kaw jahkrat bang yang, hka nkau mi hpe makau de ganawng kau nhtawm shara hpe san la ai re.
Laga ga si hku nga yang gaw, hkrangrai  htawt sit shara la ai.
Grau kaba ai hkringrai,  lata bawlung zawn re ni gaw hka hpe kaji ai rai ni hta grau n-nna htawt sit shara la lu ai re, hkritket bawlung zawn re ai.
Moi moi ten hta, hkrangrai htehka anumnak htawt sit yang, dai hkrangrai gaw hka a numnak hta  grau li ai lam hpe Garik hpungtang hpaji ninghkrin,  Arichimedes ngu ai wa sawk tam mu lai wa sai hpe chye na lu ai re.
Dai majaw makawk si hka ntsa waw ai lam hpe shi a bungli kaw na masat da lu ai hku re.
Kaga hkrangrai hpe myit lu na kun?
Namnak (density) ngu ai hpa baw ta?Anhte a makau hkan nga ai hkrangrai shagu  gaw  myi shakrin hte nmai  mu lu ai kaji la ai shing-yun ni hte gaw gap da ai re.
Namnak ngu ai gaw  shing-yun kasha langai hte langai ni gade ram ni htep hkat ai ngu ai lam re.
Tashi na pat lunghpraw a numnak gaw Srn.
Sonam na makawk si a numnak hte maren sha li na re.
Raitim hpa majaw makawk si gaw grau kaba nga ai ta?
Hpa majaw i nga yang makawk si na  shing-yun langai hte langai ni kayep ai lam grau  n-na tsan gang hkat ai ai hte maren pat lungdin hta na shing-yun ni gaw grau kahtep  ai majaw rai nga ai.
Makawk si hta pat lunghpraw grau na li-htat ai re.
Tamshawa hku nna, grau li-httat ai hkangrai ni gaw hka kata hta lup shang mat wa ai re.Ddai gaw manaw manang ni hte mai ginsup ai lam: hkrangrai mali shing nrai manga daram hpe hta nhtawm, hkangrai gara ni lup mat na hpe tak yu mai ai.
Ngut ai hte hka jarung kata de jaw bang nhtawm mai jep ai.
Brangtai gaw  makawk hpun npu hta yup taw ai.
Hpun lakung kaw na makawk si langai hkrat wa ai.
"Hprawng u ﻿Brangtai hprawng u!"
Nsen na dat ai.
Shi lawan rawt nna grai lawan ai hku gat hprawng mat ai.
Shi U hte hkrum ai. "
Nang hpa majaw kagat taw nga ai ta?
ngu nna U san ai.
"Ngai n chye ai.
Ngai lama mi hkrat wa ai nsen hte 'Hprawng u ﻿Brangtai hprawng u!
'nga nsen na dat ai."
U grai kajawng mat ai.
﻿Brangtai tsun ai hpe na ngut ai  hpang shi mung kagat hpang wa ai.
Shanhte Gwi rau hkrum ai.
Gwi ﻿gaw, "Hpa majaw nan lahkawng kagat taw ai ta?"
ngu san ai.U gaw, "Ngai mung n chye ai.
﻿Brangtai mung n chye ai.
Rai tim shi lama mi hkrat wa ai nsen hte 'Hprawng u ﻿Brangtai hprawng u!'
nga nsen na dat ai majaw lagat ai."
ngu tsun ai.
Shi tsun ai hpe na ai hpang Gwi grai mau mat ai.
Shi mung  ﻿Brangtai hte U rau kagat mat ai.
Shanhte gaw Gumra hte hkrum ai.
Gumra gaw Gwi hpe san ai, "Hpa majaw nanhte ni kagat taw ma ai ta?"
Gwi gaw, "Ngai n chye ai.
Ngai U tsun dan ai hpe sha na ai.
﻿U mung n chye ai.
Brangtai mung n chye ai.
﻿Brangtai ﻿ lama mi hkrat wa ai nsen hte 'hprawng u ﻿Brangtai hprawng u!'
nga nsen na dat ai majaw kagat ai."
ngu tsun ai.
Gumra mung shanhte ni hte rau kagat hprawng lawm ai.
Shanhte Lawze rau hkrum ai.
Lawze mung, "Hpa majaw nanhte gat taw ma ai ta?
"ngu san ai.
Gumra gaw, "Ngai n chye ai.
Ngai Gwi tsun ai hpe sha na ai.
Shi hpe gaw U tsun dan ai.
﻿U ﻿hpe gaw ﻿Brangtai tsun dan ai.
Anhte kadai mung n chye ai.
Rai tim ﻿Brangtai gaw lami mi hkrat wa ai nsen hte 'hprawng u ﻿Brangtai hprawng u!'
nga nsen na dat ai."
ngu tsun ai.
﻿Bai, Lawze mung shanhte rau kagat hprawng ai.
Shanhte Dumsu hte hkrum ai.
Dumsu san ai.
"Hpa majaw kagat  taw ma ai ta?
"Lawze mung, "Ngai n chye ai.
Ngai Gumra tsun dan ai hpe na ai.
Gumra ﻿hpe gaw Gwi tsun dan ai.
﻿Gwi ﻿hpe gaw U tsun dan ai.
﻿U ﻿hpe gaw ﻿Brangtai tsun da ai.
Anhte kadai mung a tsawm n chye ai.
Rai tim ﻿Brangtai gaw lama mi hkrat wa ai nsen hte 'hprawng u ﻿Brangtai hprawng u!'
nga nsen na dat ai."
ngu tsun ai.
Gumra mung myit tsang wa nna  shanhte hte rau kagat hprawng mat wa ai.
Shanhte Lanyau hte bai hkrum ai.
Lanyau mung, "Hpa majaw  kagat taw ma ai ta?"
ngu san yu ai.﻿shaloi Dumsu gaw, "Ngai n chye ai.
Ngai Lawze tsun dan ai hpe sha na ai.
Lawze  gaw Gumra tsun dan ai hpe na ai.
Gumra  gaw Gwi tsun dan ai hpe na ai.Gwi gaw U tsun dan ai hpe na ai.
U gaw Brangtai tsun dan ai hpe na ai.
Anhte yawng atsawm sha n chye ai.
Rai tim Brangtai gaw lama mi hkrat wa ai nsen hte 'hprawng u ﻿Brangtai hprawng u!'
nga nsen hpe na dat ai."
ngu ﻿Lanyau ﻿hpe htai ai.
Lanyau mung kaga dusat ni rau kagat hprawng lawm mat ai.
Hpang, Shanhte lagaw leng jawn hkawm taw ai la kasha rau hkrum ai.
Dai la shi mung, "Hpa majaw nanhte kagat taw nga ma ta?"
ngu san ai.
Shanhte gaw, "Anhte mung n chye ai.
Anhte hpe ﻿Brangtai tsun ai, shi mung a tsawm n chye ai.
Rai tim shi  lama mi hkrat wa ai nsen hte 'hprawng u Brangtai hprawng u!'
nga nsen na dat ai."
ngu dai la kasha hpe htai ma ai.
La kasha gaw mani kaba hte, "Dai gaw nbung bung ai majaw hpun ntsa kaw na makawk si hkrat wa ai she re.
'Hprawng u ﻿Brangtai hprang u!'
ngu tsun ai gaw ngai she re," ngu la kasha  tsun ai.
Ahpraw nsam hte pilam la langai mi,         summwi hpraw a kata na pyen yu wa ai.
Shi hka ntsa pyen ai.
Nam maling hte hkauna ni a ntsa mung shi pyen hkawm ai.Dai shaloi,shi mu dat ai gaw ....
....Nsam hkum ai pilam la hpung ni.
Shanhte gaw palawng hte                                               gup chyawp chyawp da ai.
Shanhte yawng a lahpa hta                                                    nhpye hpe hpye da let                                                      lata hta baw pen hpe                                                        lang da ma ai.
Pilam la ahpraw gaw nsam hkum ai pilam la ni hte ni htep wa ai.
"Nanhte gara de sa na ta?"
ngu shi san yu ai.
"Anhte jawng de sa na," ngu shanhte tsun ai.
"Nang mung anhte hte rau jawng sa mayu ai i?
""Umm, ngai mung rau sha jawng sa mayu ai!"
ngu pilam la ahpraw htai ai.
﻿﻿Pilam la﻿ ni gaw shi hpe,﻿"Na a palawng gara kaw ta?
""Na na gup chyawp gara kaw ta?
""Na a nhpye gara kaw ta?
""Na a baw pen gara kaw ta?"
"Oh ngai hta hpa mung n nga ai!
"ngu Pilam la ahpraw tsun ai.
"Ngai hta palawng mung,gup chyawp mung n nga ai.Ngai hta nhpye mung,baw pen mung n nga ai.Gara hku di ra na?"
Pilam la ahpraw gaw gat de sa na daw dan ai.
Shawng nnan pilam la ahpraw gaw palawng seng de sa ai.
Shi kadawn hpe san ai.
"Nang hta palawng ahkyeng nga ai kun?"
Kadawn gaw, "Ngai hta nga ai.
Ndai palawng gaw nam pan ahkyeng hte galaw da ai re.
"Pilam la ahpraw gaw dai palawng ahkyeng mari la ai.
Ngut yang.....
Hpang, pilam la ahpraw gaw gup chyawp seng de sa ai.
Shi kagyin hpe,                                         "Nang hta tsawm tsit ai gup                                          chyawp nga ai kun?"
ngu                                          san ai.
Kagyin gaw, "tsawm tsit ai nam pan hte galaw da ai gup chyawp nga ai.
"Pilam la ahpraw gaw dai tsawm tsit ai gup chyawp mari la ai.Bai.....
Pilam la ahpraw gaw nhpye dut ai seng de bai sa ai.U hpe, "Nang hta tsit ai nhpye nga ai kun?
"ngu san ai.
﻿U﻿ gaw,"Ngai hta tsit ai nam lap hte galaw  da ai nhpye nga ai."
ngu tsun ai.Pilam la ahpraw gaw dai  tsit ai nhpye hpe mari la ai.Ngut yang......
Pilam la ahpraw gaw laika ka ai rai dut ai seng de bai sa ai.Shu hpe,"Nang hta ahtoi nsam hte baw pen nga ai kun?"
ngu san ai.
"Ngai hta nga ai!
ndai de sa rit."
ngu shu tsun ai.Pilam la ahpraw gaw dai ahtoi nsam baw pen hpe mari la ai.Shi rai yawng mari ngut sai....
Pilam la ahpraw gaw  pilam la jawng shata pan sun de pyen sa wa ai.Nsam hkum ai pilam la ni hte shi shata pan ni a ntsa hta ginsup ai.Yawng gaw jawng de sa na matu jin jin rai nga sai!
Dai ni gaw jawng pat ai nhtoi rai nga ai.
Veena yan Vinay gaw nampan sun kaw nga nga ai.
Shara shagu hta tsi pung ni mung nga nga ai.
Dai tsi ni gaw ahpraw nsam,  ahkyeng nsam, atsit nsam, amaw nsam hte ahtoi nsam ni rai nga ai.
Tsi chya ai masha ni gaw kyin nga ma ai.
Tsi chya ai masha langai mi gaw lakang ntsa kaw tsap nna chya nga ai.
Kaga langai wa gaw nta numgaw kaw gyit da ai singgoi kaw dung let chya nga ai.
"An i mai chya karum na rai?"
Veena yan Vinay san ai.
Tsi chya ai wa gaw shan yan hpe tsi chya pasi langai hpra hpra jaw ai.
"Nang gaw wang chyinghka kata maga kaw chya u," ngu nna shi gaw Veena hpe tsun ai.
"Nang gaw wang chyinghka shinggan maga de chya u," ngu nna Vinay hpe tsun ai.
Shan lahkawng gaw tsi pung lahkawng la nna, bungli galaw hpang wa masai.
Veena gaw wang chyinghka a maga mi de chya ai.
Vinay gaw kaga maga mi de chya ai.
Tsi ni gaw ga kaw kahte hkrat ai.Tsi ni gaw shakum ntsa hkan e mung lwi hkrat ai.Tsi ni gaw shan lahkawng a hkum hkan e mung hkrat bun ai.
Hpang jahtum e, shan lahkawng gaw tsi chya ngut sai.
Shan lahkawng gaw ga kaw kamang kap nga ai tsi ni hpe katsut ai.
Shakum kaw kamang kap nga ai tsi ni hpe mung katsut ai.
Shan a hkum kaw kamang hkra ai tsi ni hpe mung shan katsut kau ai.
"Ngai gaw ngai na chyinghka ahkyeng hpe ra ai!"
Veena tsun ai.
"Ngai gaw ngai na chyinghka atsit hpe ra ai!"
Vinay tsun ai.
"Oh, nan lahkawng gaw chyinghka hpe nsam lahkawng byin mat hkra galaw kau nga ai le!"
tsi chya ai wa marawn dat ai.
"Dai hku sha tawn da saga!"
nga nna Kanu tsun ai.
Myit Tsang ai.
Yawn ai.
Kaya ai.
Hkrit ai.
Kabu ai.
Pawt ai.
Ngai laika hti ai hpe ra sharawng ai.
Ngai hte laika hti na matu kadai nga ai kun?
Nye Kanau mung yup pyaw nga sai.
Ngai hte laika hti na matu kadai nga a ta?
Nye a Ah Nu hteAh dwi yen mung  bungli kyin taw ma ai.
Ngai hte laika hti na matu kadai nga ai kun?
Nye a  Ah Wa hte ah ji  mung bungli kyin nga ma ai.
Ngai hte laika hti na matu kadai nga ai kun?
Ngai langai hkrai lu hti ai!
Kalang mi hta, numsha  langai mi a baw htagrai pyaw ai Tsi langai mi nga ai.Shani shagu, shi gaw dai numsha a baw kaw na sai chyup lu ai.Matsan mayen re ai numsha!
Shi gaw mahkyit ai, mahkyit ai!
Tsi gaw sai grai lu hkru ai majaw grai pyaw nga ai.
Lani mi hta, Tsi gaw yupra kaw na Shakrat nsen na ai.
Dai Shakrat gaw Hkawhkam wa shi nan a yupra kaw na si htun panep kaw nga ai.
"Ndai daram hkyik hkam ai kaw nga ai gaw kade she pyaw na!"
Tsi gaw myit ai.
Tsi gaw shani tup, shana tup Hkawhkam wa a baw hpe shingran ai.
"Shi na kara gaw grai kya nna htat na re, ndai numsha a baw zawn salat mung n nyaw nna manam mung n manam na re."
Hpang shani, Tsi gaw daw dan ai, "Ngai nta nnan de htawt sana!
"Dai majaw, shi gaw dai numsha ginsup pa kaw kasup nga ai shaloi, baw kaw na ga de gumhtawn yu nna gumtsat mat wa ai.
Rai na, lasha langai mi na baw kaw bai wa gumtsat shang wa ai!Ndai lasha a kanu gaw Hkawhkam wa a hpyen leng gau ai jan rai nga ai.
Shana e, lasha gaw kanu hpe "Ngwi pyaw ai shana rai u ga yaw, Anu."
nga na shabyi kaw manam apup ai shaloi, grai zen ai Tsi gaw kanu na baw de kahkan gumtsat shang mat wa ai.
Hpang shani dai hpyen leng gau ai jan hkawhkam wang de sa ai shaloi du hkra, Tsi gaw a katsi sha la nga ai.
Tsi gaw shi hpe baw n kaya hkra atsawm sadi nna rawng taw ai.
Lama na shi mahkyit dat ai rai yang, shi hkawn na hpe tsang ai.
Tsi gaw dai hku n kam byin ai.
Hkawhkam wa a kara hte grai ni kahtep sai aten hta shi dai hku n kam byin ai.
Hkawhkam wang chyinghka hta, Hkawhkam wa gaw jahpawt manap na gumra jawn hkawm ai lam bai hkawm na matu la nga ai.
Hkawhkam wa dung dat ai hte, Tsi gaw hpyen leng gau ai jan a baw pungkum hpyi kaw kawa dat ai.
"Ouch!"
dai num jan tsun ai, rai na baw mahkyit dat ai.
Tsi gaw poi hkrat mat ai, rai na...
...Hkawhkam wa a, hka shin da nna asan re ai lahpa kaw wa hkrat ai.
Shi gaw grai manam pyaw ai sama lu ai!
Nbung bunghpyi bung ahpawt ai hte gumra jawn hkawm ngut ai hpang, Hkawhkam wa gaw hkawhkam wang de bai wa ai.
Shi gaw hkring sa la na matu dung dat ai shaloi, Tsi gaw shi na yup gawk hpe mada shinggrup yu ai.
Dai gawk gaw masin she kahpra na zawn rai nga ai!
Numhpu n nga ai!
N kahtet ai!
Sama grai manam pyaw nga ai.
Kade n na yang, Tsi gaw kan si wa sai.
Hkawhkam wa mung yup pyaw nga sai.
Ya ndai aten gaw lusha poi galaw na matu hkrak dik ai aten rai nga ai!Tsi gaw Hkawhkam wa a du de kagat lung wa ai.
Shi gaw tsaw hta tsaw gumrawt lung wa ai.
Shi na kan gaw grai kan si ai majaw ngoi nga ai.Hpang jahtum, Tsi gaw hkawhkam a baw ntsa de du sai.
Tsi gaw grai kajawng mat ai!
Hkawhkam dingla wa gaw kara n tu ai daram she rai nga ai!Hkrit hpa numshut she rai sai!
Rinky gaw shi hpu ba a laika ta masan yu ra ai.Shi hpu ba gaw laika tsi grai laklai kabrim tsawm ai hpawngting hte ka ai.
Lani mi hta, Hpu Ba nta kaw n nga ai shaloi, Rinky gaw Hpu Ba na laika tsi tam ai.Shi gaw saboi shinglet gang hpaw ai.
Pru su ndai laika buk ni!Pru su maisau chywi jak!Pru su hpri shadawn shingna!
Saboi shinglet htumpa kaw Rinky gaw shi hpu ba na alak mi re ai laika tsi hpe mu ai.Raitim, ndai gaw hpa ta?
Laklai ai tawng achyang langai mi kap noi nga ai.
Rinky gaw dai tawng achyang kaw na laika tsi hpe gang malaw la ai.
Plink, click!
Laika tsi a magap gaw dai tawng achyang kaw wa gumhtawn kap mat ai.Rinky gaw mani ahkyik ai.Arung arai ni ndai atawng kaw mandan zawn zawn mai kap ai i?
Laika chywi jak ndai atawng kaw kap na kun?
Plink, click!
Umm, kap nga ai.Nyau mun kap na kun?Oh, n kap nga ai le.
Hpri hte galaw da ai shadawn shingna gaw ndai tawng achyang kaw kap na kun?
Plink, click!
Umm, kap nga ai.
Ma-un si kawp kaw na mun amaw gaw kap na kun?Oh, n kap nga ai.
Dai, Ma-un mun gaw Rinky a ladi kaw hkra nna kajuk dat ai.
AH-CHOO!
Dai majaw shi gaw aja wa kahti dat ai.Hpawngting gaw shi na ta kaw na yupku npu de pyen hkrat mat ai.
Shi gaw yupku npu na hpawngting hpe shi na lata hte chyan la ai.Oh, n lu ai!
Shi gaw dai hpawngting hpe n dep ai.
Shi dai hpawngting hpe shadawn shingna hte bai chyan la shakut ai.Oh, n lu ai!
Hpawngting gaw grau tsan ai de chyai mat wa ai.Dai hpawngting, shi hpang de ni wa hkra,gang la na ladat langai mi sha nga sai.
Kalang ta, Rinky gaw myit nchyan langai mi lu dat ai.Hkrak dik myit nchyan!
Rinky gaw tawng achyang wa la ai.Rai na, shadawn shingna kaw shakap ai.
Plink, click!
Kap sai!Shi gaw shi lata hpe chyan nna dai shadawn shingna hpe yupku npu de ladawn ai.Chyan ai, chyan ai, chyan ai....
Plink, click!
Tak yu u dai atawng kaw hpa baw kap ai kun?
Lawan u!
Lawan u!Kade n na yang Hpu Ba du wa na sha rai sai.Hpawngting hte tawng achyang hpe wa bang ai.
Laika buk ni hte maisau chywi jak hpe wa bang ai.
Hpri shadawn shingna hpe wa bang ai.Rinky gaw saboi shinglet hpe la da sai.
Aten dep sha!
Shi gaw chyanghka aja wa la ai nsen na ai, rai na Hpu Ba gaw gawk de shang wa ai.
"Rinky," Hpu Ba tsun ai, "Hpa majaw Ma-un si htingnep kaw taw nga ai rai?"
Mandan Tawng a Ahkyak Lamyi Lam NiNdai maumwi kaw na mandan tawng hpe gaw Hpri Sharaw tawng nga ma ai.
Hpri Sharaw gaw hkrang amyu myu nga ai.
Shanhte a hkrang ni gaw din yang din na, jut man mali hte rai nna dai man mali tup a tsan gang shadang n bung ai baw hpan rai yang rai na, jut man mali hte rai nna tsan gang shadang bung ai baw hpan rai yang rai na (shnr) U-hkrang rai yang rai na.Hpri Sharaw gaw hkrangrai yawng mayawng hpe n lu gang shakap ai.
Shi gaw, alak mi re ai nhprang jet lawm ai hkrangrai ni hpe sha lu gang shakap ai.
Hpri Sharaw kaw mai kap ai alak mi re ai nhprang jet ni gaw, Hpri, Nickel nhprang jet, hte Cobalt nhprang jet ni re.
Ndai ni kaw na gara ni gaw Hpri Sharaw kaw kap na ngu nang shadu ai rai?
Ebe nga ai kahtawng hta mawdaw bus langai sha nga ai.
Dai mawdaw bus gaw kaba ai hte mut ai nsam re.
Dai mawdaw bus gaw nsen grai garu ai.
"Hpawt ni anhte mare kaba de sa ga," ngu  Ebe a kanu tsun ai.
"Anhte na a jawng palawng sa mari ga."
Ebe gaw grai myit kahpra ai.
Shanhte gaw mut nsam mawdaw bus kaba rau sa na re.
Shi gaw dai shana n lu yup ai.
Shi kanu gaw shi hpe yup sharawt na matu sa wa ai shaloi, shi gaw buhpun palawng pyi hpun ngut taw sai.
Ebe hte shi kanu gaw mawdaw bus hkring  ai shara de sa wa ai.
Shanhte gaw mut ai nsam mawdaw bus kaba hpe lat taw ai.
Rai tim mawdaw bus n sa wa ai.
Kaga masha ni mung mawdaw bus hkring ai shara de du wa ai.
Mawdaw bus hpang hkrat ai majaw shanhte mara tam taw ai.
"Mawdaw bus galoi du na ta?"
ngu nna shanhte garu nga ai.
Ebe gaw myit tsang wa ai.
"Anhte mare kaba de sa na matu n mai byin sai kun?
""Ngai nye a jawng palawng mari na matu n mai byin sai kun?"
ngu shi myit nga ai.
Masha n kau mi gaw a sung jaw nna nta wa mat ai.
Ebe hkrap ai.
Shi gaw nta n kam wa ai.
"Anhte kachyi mi na hkra naw lat yu ga," ngu shi kanu gaw shi hpe tsun ai.
Akajawng sha, shanhte garu ai nsen na dat ai.
Nbung hta mung nhpu ni hpe  shanhte mu ai.
Mawdaw bus sa wa sai!
Rai tim ndai mawdaw bus gaw mut nsam n re ai.
Ndai gaw kaba mung n kaba ai.
Ndai mawdaw bus gaw ahkyeng hte kaji ai.
Masha ni gaw ndai mawdaw bus ntsa n kam lung jawn ma ai.
"Lawan shang jawn mu!
Lawan shang jawn mu!
"Mawdaw gawt ai wa marawn tsun nga ai.
"Dai ni anhte grai hpang hkrat sai," ngu shi shaga ai.
Ebe hte shi a kanu shawng lung jawn ai.
Nau nna yang ngam nga ai masha ni  yawng mung mawdaw bus ahkyeng kaji ntsa de lung wa ma ai.
Ebe chying hka kaw nna shinggan de mada yu ai.
Shi gaw mawdaw bus hkring ai shara hta masha grau law wa ai hpe mu ai.
Mawdaw bus dep na matu law la ai masha ni kagat hkan nang nga ai.
Rai tim shanhte grai hprang hkrat mat sai.
Mawdaw bus ahkyeng gaw masha hpring mat sai.
Mawdaw bus gaw mare kaba de gawt le mat wa sai.
"Mut ai mawdaw bus gara hku byin mat sai ta?
"ngu  Ebe a kanu san ai.
"Dai mawdaw bus gaw hteng taw ai," ngu mawdaw gawt ai wa htai ai.
"Anhte dai hpe gram taw ai.
Dai mawdaw bus hpawt ni she rawt na re."
Ebe gaw mawdaw bus hpa nsam nga ai hpe myit n shang sha ai.
Shi gaw  hkrang shadang  hpe mung myit n shang sha ai.
Ndai mawdaw bus hte shi mare kaba de pru wa sai.
Ndai hte ngai lu lagat ai.
Ndai hte ngailu gumhtawn ai.
Ndai hte ngai lu ka ai.
Ndai hte ngai hka lu hpungyawt ai.
Ndai hte ngai lu shingkawt ai.
Ndai  hte ngai lu htawng ai.
Ndai hte ngai lu ﻿koi yen ai.
Rai tim, ndai hte ngai n lu pyen ai.
﻿Kalang mi hta, Nat langai mi nga ai.
Shi gaw shi hkum shi grai hkrit na zawn re ai nat re ngu shadu ai.
Shani shagu, shi gaw marai rai hpe hkan jahkrit hkawm ai.
Lani mi hta, shi gaw Hkanghkyi shazai langai mi hpe jahkrit ai.
Hpang shani hta gaw Magwi kaba langai mi hpe jahkrit ai.
Hpang shani, grai n-gun ja ai kamu hkat ai la langai mi hpe jahkrit ai.
Hpang shani, n-gup mun grai galu ai madang nem balik du langai mi hpe jahkrit ai.
Shi gaw masha ni hkrit nna hprawng ai hpe grai yu ra, grai yu pyaw ai.
Shi gaw marai rai hpe sha n lu jahkrit yang n lu yup ai.
Lani mi hta, shi gaw hkum n pyaw mat ai.
Raitim shi gaw marai rai hpe naw jahkrit mayu ai.
Shi gaw Yu hpe jahkrit ai gaw loi na re nga shadu nna Yu hpe jahkrit na myit ai.
Shana yuptung e, shi gaw Yu a nta kata de shang wa ai.
Yu gaw grai simsa let yup pyaw nga ai.
DhhummmDhhummm...Nat hkawm ai.
Yu gaw hprang mat sai.
Yu gaw hkrit nna gari gawa rai ga kadawn nna tsun ai,"D..Da..dai kaw kadai rai?"
Nat gaw shi na hkrit na zawn nga ai nsen hte tsun dat ai,"NGAI..... GAW... NAT RE!"
Yu gaw tsun ai, "Oh, Nat she rai nga ai gaw!
Ngai gaw Nyau shadu kau!"
Yu gaw shi na nba bai hta hpun la nna bai yup mat ai.
Ngai laika buk langai mi hti mayu ai.
﻿Ngai laika buk n lu ai.
Ngai gaw sumla soi nna awa gaw nsam chya garum ai.
Ngai gaw nsam chya nna anu gaw sumla rep garum ai.
Ngai gaw sumla rep nna adwi gaw sumla shakap garum ai.
Ngai gaw  sumla shakap nna ji dwi gaw maumwi ka garum ai.
Ngai gaw maumwi ka nna hpu ba gaw maisau pa ni hpe matep garum ai.
Lani mi na jahpawt hta, Plek Plawk ngu ai Nga kasha gaw shi a kanu hte panglai hka kau de wam hkawm nga ai.
"Hka grau sung ai shara de sa ga, Nu!"
ngu shi kanu hpe tsun ai.
"Nang n gun ja wa  hkra naw shakut la ra ai," ngu Nu gaw Plek Plawk hpe tsun ai.
"Shawng nnan hka tang ai shara hta hka hpung yawt sharin ra ai.
Dai hpang she hka sung ai shara de lu sa hkawm ai."
Plek Plawk gaw hka kau hta sha grai lagawn wa ai.
"Nu, ngai hka sung ai shara de ginsup mayu ai.
Yu u, kaga Nga ni yawng grai pyaw taw ma ai" ngu shi hkrap let tsun ai.Rai tim, Nu gaw n mai ai ngu bai tsun ai.
Plek Plawk gaw bai hkrap nna tsun ai, "Nu!
ngai hka sung ai de kaja sha sa ginsup mayu ai.
"Rai tim Nu tsun ai, "N mai sa ai, Plek Plawk!
""Ngai nang hpe tsun sai, ya aten hta hka sung ai shara de ginsup ai gaw na a matu grai hkrit tsang hpa re.
Nang hka tang ai shara hta hkaja ra ai lam ni law law naw nga ai."
Plek Plawk gaw Nu a makau hta pawt let hka hpung yawt nga ai.
Plek Plawk gaw kaga Nga ni hka sung ai shara de gwi gwi sa ginsup ai hpe mu ai.Nga kasha gaw shi na shi myit yu ai, Ngai hka sung ai shara de gwi gwi sa na matu atsawm sha hka chye hpung yawt sai.
Nga kanu gaw kaga Nga ni hte  kin nga ai ten,Plek Plawk gawhka sung ai shara de lawan sa mat ai.Yawng gaw nsam hkum let myit pyaw hpa hkrai rai nga ai.
Plek Plawk gaw tsan ai hta tsan hkra sung ai shara de hpung yawt hkawm mat ai.
Dai shaloi, Plek Plawk gaw tsan ai kaw na lama mi hpe mu dat ai.
Dai asin re nna Bum zawn san ai gaw hpa re na hpe shi chye mayu ai, shi myit yu let dai shara de hpung yawt sa  wa ai.
A kajawng sha, asin re Bum zawn sawn ai gaw pawt ai myi hpaw wa ai.Plek Plawk grai hkrit mat ai!
"Hkye la rit!
Hkye la rit!"
shi hkrap let shi dang hpung yawt ai ram tsan ai shara de hpung yawt mat ai.
Dai Nga kaba gaw shi yup taw aihpe ginjang ai majawPlek Plawk hpe pawt mat ai.
Plek Plawk gaw Nga kaba kaw na lawt na matu shi dang hpung yawt ai ram hpung yawt nga ai.
Dai shaloi Plek Plawk gaw lung rawk lahkawng a lapran hta shara nga ai hpe mu dat ai.shi dai shara hta makoi na matu shakut yu ai.
Nga kaba mung shi a galu la ai ladi hte n gun ja la ai shi a mai hte Plek Plawk hpe dep na matu shakut ai, rai tim shi hpe nlu rim ai.
Rai tim, Nga kaba gaw asum n jaw ai.Shi a n gun ja la ai mai hte lung rawk makau na hka hpe gayin hka galaw ai.
Hka gayin gawPlek Plawk a matu n gun grai kaba ai, shi makoi nga ai lung rawk hta na shi hpe gang shaw la hkrum mat ai.Plek Plawk mung grai ba wa sai.
Nga kaba gaw  Plek Plawk hpe sha na matu shi a kaba la ai n gup hpe mahka da ai.Grai hkrit ai, Plek Plawk marawn hkrap ai,       "NU........!"
Dai ten hta,Nu du wa nna Plek Plawk hpe Nga kaba a n gup hta na kashun hprawng mat ai.
Nu gaw "Ndai Mungkan gaw grai kaba ai, grai tsawm htap ai re, Nu sha!"
ngu Plek Plawk hpe tsun ai.
"Rai tim shing gan de gwi gwi galoi n le shi yang, nang hta n gun atsam nga na matu hkaja na aten ni law law ra ai."
Moi shawng de, lanyau masum gaw nta langai hta rau nga ma ai.
Shahte a mying ni gaw lanyau chyang, lanyau mut hte lanyau tsit ni rai ma ai.
Shana shagu  shat sha ngut ai hpang, lanyau mut gaw pawngmuk tawng masum hpe galaw da ai.Hpang jahpawt, lanyau ni gaw pawngmuk, hpa, nga chyu hte jahpawt shat sha ma ai.
Jahpawt mi hta, shanhte gaw pawngmuk tawng lahkawng hpe sha mu ai.
Hpang jahpawt hta, kaga pawngmuk tawng mung n nga mat ai!
"Anhte hpa galaw ra na?"
Shanhte maram yu ai.
"Lagut langai nga na re."
"Pawngmut tawng hpe  yu maka na matu shana tup sin yu ga," ngu lanyau chyang hpaji jaw ai.
Rai tim dai shana hta shanhte shat grai law hkra sha ai majaw yawng hteng yup pyaw mat ai.Kadai mung pawngmuk hpe n sin yu lu mat ai.
Hpang shana de mung dai hku sha bai byin ai.Shanhte pawngmuk hpe sin yu na matu kade lang shakut galaw tim yup pyaw mat ai!Dai gaw aten sha na mat ai hte shanhte lagut hpe n lu rim ma ai.
Lani mi hta, lanyau chyang gaw jasan jaseng lam galaw taw ai shaloi oh!
yupku npu hta hku kaji langai hpe mu ai.
"Ndai hku hpe kadai htu da ai rai?"
Shi grai chye mayu nga ai.
" Sa yu mu!"
shi kaga lanyau ni hpe shaga ai.
"Ngai shadu yang lagut gaw ndai hku kaw na sa wa ai rai na re.
""Anhte shi hpe rim ra ai!"
shanhte rau sha tsun ma ai.
Dai shana, lanyau mut gaw pawngmuk tawng masum hpe galaw ai.Ngut yang, lanyau masum gaw gawk kata hta makoi taw ai.
Shana grai jan du ai ten hta, htoi nsam nga ai yu gaw hku kata hta na le wa ai.
Shi gaw pawngmuk nga ai sha ku ntsa gau ngwi sha lung wa ai.
Dai shaloi, lanyau ni gaw makoi nga ai shara kaw na le wa ai."
Shi hpe rim u!"
shanhte marawn ai.
"Anhte a pawngmuk hpe bai jaw u!
"Shanhte gaw Yu hpe sha ku ntsa mara da nna hparan hkun ai.
shi a myi gaw hkrit ai majaw tu wa ai.
" Ngai hkum grai n pyaw ai hte lusha hpa mung n lu mari ai,"ngu nna yu gaw shanhte hpe tsun ai."
Nye kasha ni mung kan si taw ai majaw ngai shanhte hpe ndai pawngmuk jaw sha ra ai."
Yu gaw shi a kasha ni hpe lanyau ni hpe madun ai.Shanhte gaw grai n gun yawm ai nsam hte yawn taw nga ma ai.
Hpang shani, lanyau mut gaw pawngmuk tawng kaba hpe galaw ai.
Shi gaw Lanyau, yu hte shi a kasha ni yawng hteng law sha na ram muk galaw ai.Dai hpang lanyau ni hte yu ni galoi mung pyaw hpa lusha sha ma ai.
"Ammachi!
Ammachi!Dai ni an dwi Ma-un(Coconut Barfi) galaw sha ga i?"
Sooraj gaw shi adwi hpe san ai.
"Yaw LAWWWWWW?"
"Hee hee hee!
Nang shadu karum yang she ngu ai re lu yaw!"
Ammachi tsun ai."Yeee!"
"Hkrak rai sai i?"
Sooraj marawn tsun ai.
"Hkrak rai sai!"
Ammachi tsun ai.
"Myin ai ni hpe sha di na re ai lu yaw!
Mang mang re ni hpe yaw..                    Atsawm yu u!
Hkrat wa sai!"
WHOOSH... WHUMP!
"Ya, kawp gawng kau saga.."POTCH!
CRAANKK!
Sooraj na kan ngoi wa ai, "GRRRRRR!
"Ammachi gaw mani kre ai.
Rai na, "An dwi NDAI hku kawp gala ga ga!"
KHATAK!
"Rai na, grrrrrraaaaate, frrrrrrrruuuit!"
"Kaga gayau bang rai ni mung bang rai na di kaw bang ai...""Dai sama GRAI sha mu na zawn nga manam pyaw ai, Ammachi!"
"Rai na, ndai hpe n-gawt kaw bang na.. shakawp da ga!"
"Ya gaw, ndai ni hpe yu tsawm           hkra galep saga.."                                                                SQUEAK                                       SQUEAK
"YIPPEE!
An dwi na Ma-un muk mai sha sai!"
"YUM YUM YUM!"
Ammachi a Ma-un muk (Coconut Barfi) gaw yu maya jak rai ni hte sha galaw ai!
Yu maya jak rai ni hte bungli ni hpe aloi loi sha lu galaw ai.
Ndai yan dwi lang ai yu maya jak rai hpan kru ni gaw:1.
Ntsa shalun jak rai hpan2.
Gau ta lashum3.
Leng hte dingsen htinggrang
4.
Sumprat5.
Jak dingsen6.Hpri naiSooraji yan Ammachi, Ma-un Muk galaw ai kaw lang ai yu maya jak rai ni hpe nang lu tsun dan ai i?
Lani mi na aten hta, Nyau kasha masum gaw Gwi kaba langai mi hte hkrum ai.
Nyau kasha masum gaw dai Gwi hpe hkrit ma ai.
Nyau kasha ni kagat hprawng ma ai.
...rai na, Gwi gaw shanhte a hpang bai hkan kagat nang ai.
Nyau kasha ni gaw chyang hta chyang nna kagat hprawng ma ai.
Nyau kasha ni gaw U kasha langai hpe adawt hkra nu ai.
Raitim, Nyau kasha ni gaw matut kagat hprawng ma ai.
Nyau kasha ni gaw la kasha langai hpe bai adawt gat lai mat wa ai.
Raitim, Nyau kasha ni gaw matut kagat hprawng ma ai.
Shanhte gaw hpunpen galu nga ai de kagat wa ma ai.
"Un oh!
anhte ya jam jau sai gaw!"
"Hkye la rit law!
Hkye la rit law!"
nga shanhte marawn ma ai.
Gwi gaw mani sumsai hte shanhte hpang de kagat sa wa ai.
"Ngai, nanhte hte rau lu kagat ai majaw grai pyaw ai!"
nga nna Gwi tsun ai.
Mauhpa wa i!
Ya, Nyau kasha ni manang nnan langai lu sai.
Laban shani, Manu a kanu yan kawa gaw Manu hpe marang palawng langai mi la wa ya ai.
"Nu, ngai ya marang palawng ndai mai hpun sai i?"
nga Manu san ai.
"N mai shi ai, nu sha.
Marang gaw htu maw nga ai, raitim ya lamu naw san nga ai."
ngu kanu tsun ai.
Bat langai ya shani hta lamu san nna jan ja sai.
"Anu, dai ni marang i htu na rai?"
nga Manu bai san ai.
"N htu na re, nu sha."
ngu kanu bai tsun ai.
Bat lahkawng ya shani hta gaw lamu mut  nga ai.
"Nu, galoi she ngai byin mayu ai hku byin wa na rai?"
nga Manu san ai.
"Dai ni n rai shi ai, nu sha.
Lamu kaw summwi ahpraw langai sha naw nga nga ai."
ngu kanu bai tsun ai.
Bat masum ya shani hta gaw jan kahtet sai.
"Nu, hpa majaw marang n htu ai rai?"
nga Manu bai san ai.
"Kade n na yang htu sana ra ai yaw Ma.
Dai na de jan n du shi yang pyi htu yang htu na ra ai."
nga kanu bai tsun ai.
Bat mali ya shani hta gaw, Manu ginseng poi sa sai.
"Nu, lama na marang htu wa yang kaning di na rai?
Ngai marang palawng la hpai na yaw?"
nga Manu san ai.
"N ra ai, nu sha.
Marang htu na n re ai dai ni.
Summwi ahpraw kasha ni, htaw... lamu grai tsan ai kaw she naw nga nga ai."
ngu kanu bai tsun ai.
Bat manga ya shani e gaw lamu mung sai.
"Nu, dai ni marang htu sana re i?"
nga Manu aja wa san dat ai.
"Htu yang htu na re, nu sha.
Summwi achyang ni dai lamu anyem sha kaw rai nga ai."
Bat kru ya shani hta gaw mu gung ai nsen ni hte rai sai.Gung!
Gung!
"Nu, ya ngoi ai dai Mu gung ai nsen re ai i?
Kade n na yang marang htu hkyen sai i?"
nga Manu bai san ai.
Rai na, hpang jahtum e gaw, marang htu wa sai!
"Oh, marang htu sai, marang htu sai," nga Manu mahkawn hkawn let, marang prang de kagat sa mat wa ai.
"Raitim Manu, nang, na marang palawng hpe malap da nga ai le!"
nga nna kanu gaw Manu hpe marang palawng hkan shachyut jaw nu ai.
Rima hte shi a Kawa ba gaw gunrai madun poi sa ai.
Dai shara gaw Boishahki gunrai madun poi re!
Shara shagu hta nsam hkum sum hpa rai nga ai.
A hkyeng, A hpraw hte kaga nsam ni.
Wa ba gaw a hkyeng hpe grai ra ai.
Dai shara hta seng ni mung grai nga ai!
Mari mayu hpa rai ni mung grai nga ai!
Rima gaw chye mayu myit hte rai shagu hpe yu hkawm nga ai.
Shi a-kajawng sha shi a Kawa ba hpe n mu tam mat ai.Wa ba gara de rai mat sai kun?
Shi shara shagu tam yu tim n mu ai.
Rima myit kaji wa ai.
Rai tim shi nden  n shayawm ai.
Ngai mat ai rai hpe gara hku tam ra na ngai chye ai, ngu Rima myit taw ai.Ngai gunrai madun poi yu hkawm let Wa ba hpe tam na!
Masha hpawng ni gaw hpun npu hta Lapu hkrang shala ai hpe yu taw ma ai.Rima marawn shaga ai.
Rai tim Wa ba dai shara kaw n nga ai.
Shi ngai na matu sumla ginsup rai mari ya taw sam ai!
Rima myit ai.
Sumla ginsup rai dut ai seng de shi gat sa ai.Rima marawn shaga yu ai.Raitim Wa ba dai shara hta n nga ai.
Wa ba gara de sa ai ta?
Shi  dung hkum a hkyeng ni gayin taw ai ginsup shara de sa sam ai ngu Rima Myit ai.Dai majaw Rima dai shara de gat sa yu ai.
Rima marawn shaga ai.
Raitim Wa ba n nga ai.Dai shaloi shi a makau kaw masha langai hpe Rima mu ai.
Shi gaw  Wa ba zawn palawng ahkyeng hpe hpun da ai.
Rima nsen grai ja hkra marawn ai, "WA BA!"
Dai masha gaw Rima hpe gayin yu ai.
"Oh, Ma kasha.
Na a Wa ba mat taw ai i?"
ngu shi san ai.
Hpun ntsa hta shabawng  ni pyen taw ai hpe Rima mu ai.
Dai hpun makau hta la kasha langai hpe shi mu ai.
La kasha gaw shi hkrai re majaw hkrap taw nga ai.
"Hpa bin taw ai ta?"
Rima san dat ai.
"Nang hpa majaw hkrap taw ai rai?
"Rai tim la kasha gaw hpa mung n htai ai sha hkrap taw ai.
"NUUUUU!
WAAAAAAA!"
Rima hpa galaw ra na re hpe chye sai.
Shi la kasha hpe shaga let  ga tsun kawk nga ai de sa ai.
"Ndai la kasha hpe anhte  garum la ra ai,"  shi ndau shana ai wa hpe tsun ai.
"Chyeju hte shi ndai kaw nga ai hpe shi a Kanu Kawa hpe tsun ya rit!
Nau nna ai aten hta la kasha a Kanu hte Kawa du wa ai.
Shanhte grai pyaw ma ai.Raitim Rima a kawa ba gara de ta?Hkring...... Ndai ......"WA BA!"
Shan yen shada da kagat sa wa ai.
"Nang gara de nga taw ai?
Ngai nang hpe shara shagu tam hkawm ai."
ngu Wa ba tsun ai.
"Ngai nang hpe tam taw ai!"
Rima bai htai ai.
Rai tim n-kau kawa ba ni gaw shanhte hpe tam na matu ma ni hpe n ra ma ai!"
Ndai gaw hpum ai hkaw hkam re.﻿
﻿Hpum ai hkaw hkam kaw lasi ai gwi nga ai.
Hpum ai hkaw hkam hte lasi ai gwi gaw lam hkawm nga ai.
﻿Gwi gaw U hpe mu dat ai.Gwi gaw U na hpang de gat hkan mat ai.
﻿Hkaw hkam gaw gwi na hpang de gat hkan ai.
﻿Shan lahkawng lagat ai.. lagat ai.
Shan lahkawng nhtoi grai na mat hkra lagat ma ai.
Hkaw hkam gaw gwi hpe rim ai.
Ya gaw Hpum ai hkaw hkam gaw lasi mat nit ai.
Ya gaw hpum ai hkaw hkam gaw lasi mat sai rai.
Ah Dwi gaw galoi mung myiset hpe shamat nga ai.
"Ngai gara kaw tawn da sai kun?"
Shi galoi mung tsun ai.
Shi myiset n nga yang dai myiset hpe bai tam lu na n loi nga ai.
Ah Dwi ngai hpe garum hpyi ai.
Ngai gaw shi a myiset hpe tam na, shi a myi zawn rai nga ai.
Kalang lang, dai myiset hpe hkashin gawk hta e, shi a yupra ntsa hta e, shi a baw ntsa hta e shi tawn da ai.
"Ah Dwi, myiset gaw na a baw ntsa kaw le" ngu shi tsun ai.
"Re nga ai!
agarr.. chyeju kaba yaw, Richya" shi tsun ai.Rai tim ndai kalang gaw, ngai shi a myiset hpe n mu tam shi nga ai.
Ngai shara shagu hta tam ai.
Galoi mung nga chye ai shara hta tam ai.
Shi a baw ntsa, hkashin gawk kata, Ban rap zang ntsa hta tam ai.
Bai, shi a dunghkum npu, saboi npu e mung tam ai.Rai tim, n mu ai.
Myiset gara kaw mung n nga ai.
Shi gara kaw tawn da chye ai kun?
Ngai dai myiset hpe lu tam na matu, Ah Dwi dai ni hpa galaw lai wa sai hpe, yawng hpe san yu na myit dawdan dat ai.
"Ngai dai ni hpa nau n lu galaw byin shi ai.
Rai tim, Bena a kanu sa ai shaloi, ga shaga ai.
An hpa hka lu ai.
Bai, na nu galaw da ai muk hpe mung yawng sha kau sai" ngu Ah Dwi tsun ai.
﻿"Shi dai ni bungli grai galaw ngut sai.
Shi hkringmang daju hpang de hkringsa shabrai hte seng nna laika ka ai" ngu Raju tsun ai.
"Shi dai ni Masa hte grai na hka ga shaga ai.
Bai, Raju na matu palawng chywi ai hpang, shi lam hkawm ai."
ngu Amma tsun ai.Richya chye dat sai.
Nta kata garai n tam shi ai shara langai mi de sa tam yu ai.Ah!
Ngai myiset mu sai!
Dai myiset gaw ri hte magap nga ai, dai ri a makau hta ga shaga jak, npu hta chyu ginlang mung nga ai.
Bai nna, Nu galaw da ai muk chyen mi hpe mung nga nga ai.
Ngai Ah Dwi a du na shangai nhtoi hta kumhpraw mahkawng nna myi-set langai mi hpe mari jaw na!
Aiman gaw asak naw  kaji ai num kasha rai nga ai.
Ngai gaw Aiman a jawng nhpye re.
Ngai gaw shi a manang.
Jahpawt jau jau shi rawt nna jawng sa na shajin nga ai.
Ngai gaw gawk jut shara mi kaw nna shi hpe yu nga ai.
Nau nna yang ngai shinggan lu le na re majaw grai kabu ai.
Jahpawt shagu Aiman gaw ngai hpe shi a shingma hta gun let jawng sa na matu le wa ai.
Shi lam hkawm chyang magang nye a myit ni mung grai gumhtawn ai.
Mawdaw lam de du hkra ngai shi a shingma hta jawn ai.
Mawdaw bus kata hta mung, ngai shi a lahpyen hta dung ai.
Aiman gaw ngai hpe grai tsawra ai.
Jawng sa ai lam hta  kaga nhpye law law hpe ngai  mu ai.
Jawng de du wa ai du hkra anhte shada da ga shaga ai, mahkawn hkawn ai, ma ni hte rau gat ai gumhtawn ai.
Aiman gaw nye a kata hta rai ni grai law hkra bang da ai.
Nsam hkum ai laika buk, ka matsing laika buk,laika shaprai, chyu ginlang hte shi a shani shat ndum hpe mung bang da ai.
Manam pyaw ai sama gaw shi a shat ndum hta na le wa ai.
Dai rai ni yawng nye a kata hta gara taw nga ai.
Aiman gaw ngai hpe shingma hta gun let gumhtawn nga ai.
Shi htaw de, le de kagat ai.
Ngai gaw galoi mung shi rau sha nga ai.
Shani hka-ang shat sha jawng yu ai laman, shi ngai hpe jawng gawk hta ngam tawn da ai.
Ngai kri kri re ai ngu hkam sha ai rai tim, jawng gawk hta kaga nhpye ni mung grai nga ai.
Anhte shada da ga shaga ai, mani ai, mahkawn rau hkawn ai rai tim ngai Aiman hpe dum ai.
Jawng yu ai shaloi, Aiman hpa galaw ai hpe chye ai i?
Koii, shi rai ni hpe nye a kata hta lawan adik bang ai!
Shi nta de byin mai ai ram lawan wa mayu nga ai.
Ngai machyi hpang wa ai hpa majaw nga yang shi mawdaw bus de lawan gat hkan ai majaw re.
Shi nta de du ai hpang ngai hpe jut shara mi hta tawn da nna nye a lam ni yawng shi malap kau ai.
Ngai tsan ai shara kaw nna  shi hpe yu nga ai.
Aiman asak ram wa ai hte rau nye a numnak mung jat wa ai.
Shi a shingma  hta ngai hpe gun na matu yak wa ai hpe shi mu wa ai.Marai langai ngai anhte a lit hpe tsang hkra lu galaw ya na kun?
Selemeng gaw lanyau ni hpe garai tsaw ra ai.
Shi a nta kata hta lanyau grai law hkra rem da ai.
Selemeng hta lanyau chyang langai nga ai.
Ndai lanyau gaw shan grai sha ai.
Selemeng hta hpum tsawm ai lanyau langai mung nga ai.
Ndai lanyau gaw lusha n lata ai.
Masum ngu na lanyau gaw hpun ntsa de kagat hprawng chye ai.
Ndai lanyau gaw hpun ntsa hta dau taw ai.
Selemeng hpun ntsa lung wa ai.
Shi mung masum ngu na lanyau rau hpun ntsa kaw dau taw ai.
Selemeng a kanu gaw shanhte npu lu yu wa na matu garum ya ai.
Selemeng hta grai lagawn ai lanyau lahkawng mung nga ai.
Shanhte gaw shani tup shinggan jan ja ai shara kaw galeng nga ai.
Selemeng hta grai ginsup ai lanyau masum mung nga ai.
Shanhte gaw shana aten hta shat gawk kata hta yu ni hpe rim ai.
Selemeng hta gwi langai mung nga ai.
Shi a mying gaw Lirahpi re.
Lirahpi hta manang n nga ai.
Dai majaw shi gaw galoi mung yawn nga ai.
Selemeng a lanyau ni gaw Lirahpi hpe n ra ma ai.
Shanhte gaw shi hpe shinggan de shachyut kau ai.
Lirahpi tsan ai de kagat hprawng mat ai.
Selemeng gaw Lirahpi hpe tam nna nta de bai shaga wa ai.
Lanyau ni gaw dai hpe n ra ma ai.
Shanhte gaw Lirahpi hpe kalang bai n kam mu ma ai.
Selemeng hta lanyau kade nga ai kun?
Shi hta lanyau matsat nga ai.
Selemeng hta gwi kade nga ai kun?
Shi hta gwi langai nga ai.
Lirahpi ya gara kaw rai ta?
Na nta hta lanyau kade nga ai kun?Na nta hta gwi kade nga ai kun?Tsun dan rit!
Ya ngai shabrang rai sai.
Ngai lakang dang lung ai.
Rai tim, ngai npu n-dang yu shi ai.
Ngai dung hkum ntsa chye lung ai.
Rai tim, ngai npu n-chye yu shi ai.
Ngai dung hkum ntsa lung ai.
Bai, saboi ntsa de!
Rai tim, ngai bai n-chye yu mat ai.
﻿ ﻿﻿"Ah Wa!
Ah Wa!
"Ngai jahtau ai.﻿Ah Wa gaw nsen kaba hte, "Sonu, n-pu yu na mung sharin la u!
"ngu tsun ai.
Ngai hkrit ai.
Rai tim, ngai n-hkrap ai.
A-ngwi sha, Ngai yu wa ai.
Saboi ntsa kaw na dung hkum ntsa de,
Hpang jahtum, Ngai n-pu dang yu la lu sai!
Lani mi hta, YU gaw  grai kaba ai muk tawng langai mi hpe mu wu ai.
"Ngai ndai muk tawng hpe nye  nta de la wa na re," nga tsun ai.
Shi gaw dai muk tawng hpe hpang kaw na htu kanawng dat ai raitim dai muk tawng gaw n sit ai.
Bai nna muk tawng hpe shawng hku na bai htu kanawng ai raitim muk tawng gaw shamu pyi n shamu ya ai da.
Muk tawng hpe hkra maga hku bai htu kanawng ai, raitim dai muk tawng gaw n sit ya ai.
Shi gaw muk tawng hpe kayin shinggrup nna, pai maga hku bai htu yu ai raitim, muk tawng gaw n shamu ai.
Hmm... Ngai ndai muk tawng hpe sumri hte gyit shinggrup nna, nta de gang garawt wa na re.Yu gaw nta de sumri langai mi wa kagat la ai timung dai sumri gaw grai kadun la nga ai.
Shi nta de sumri galu langai mi bai wa la wu ai.Shi dai muk tawng hpe sumri galu hte gyit nna, gang hkrai gang shakut wu ai raitim dai muk tawng gaw n shamu ai.
Yu gaw dung let muk tawng hpe kachyi mi kawa sha wu ai.Dai muk gaw grai mu ai muk re.
Shi gaw kachyi mi bai kahtap sha, kachyi mi bai kahtap sha rai, dai muk tawng kaji hta kaji mat ai du hkra sha kau ai.
Shi gaw dai muk tawng hpe htu kanawng dat ai hte dai muk gaw shi a nta kata de du hkra chyai shang mat ai.Muk tawng shi a nta kata de atsawm rai du nga sai majaw Yu gaw grai myit pyaw ai.Rai timung, shi gaw muk nau law hkra sha kau ai majaw shi a kan mung grau... grau..  kaba wa sai.
Yu gaw shi hkum hpe shi kade htu kanawng yu ai raitim, shi gaw shi a nta kata de n lu shang mat sai.
Yu gaw shi a chyinghka shinggan kaw dung nna madai let tsun ai gaw,"Ngai muk ndai ram ting n sha gying ai.
Ngai marai langai ngai hte jawm sha gying ai."
“La-la, la, la, la, la, la…”
"Dai, shara ra de na re i?
""Dai, shara shagu de na re ai i?
""Dai, htawra de na re i?"
“La-la, la, la, la, la, la…”
"Dai, lamu de na re i?
""Dai, hpun de na re i?
""Dai, nam sumwum de na re i?"
“La-la, la, la, la, la, la…”
"Dai, achyang i?
""Dai, ahpraw i?
""Dai, amaw i?"
“La-la, la, la, la, la, la…”
"Dai, kyu hpyi nsen i?
""Dai, ga shagawp i?
""Dai, mahkawn i!"
"Dai hpa rai?
""Dai hpa rai?
""Dai hpa..."
“La-la, la, la, la, la, la…”
"Dai, Laugung rai nga ai!"
"Dai, Laugung rai nga ai!"
"Dai, Laugung rai nga ai, mahkawn hkawn nga ai!"
Ngai yup shakut shagu,
TingTongChyinghka dingsi ngoi ngoi re ai.
Ngai kaga maga de kayin galeng mat ai, rai na,
BUZZ, BUZZPhone bai ngoi ai.
Kalang bai, ngai yup shakut ai.
Rai na, ndai lang bai rai yang gaw.... DONG!
TRING TRING!
Dai hpa baw rai ta?
Lagaw leng langai kaja tin tin rai na jawn lai wa ai!
"Hpa baw wa ta?"
anu tsun ai, "Nang ya mung n yup shi i?"
"Raitim, anu," anu hpe ngai myit hte tsun ai, "Ngai gara hku na lu yup na mi?"
“TING, BUZZ, DONG, TRING!
Nta ting nsen hkrai hkrai!"
Tamara gaw asak manga ning hpring sai num kasha re.
Shi gaw kanu yen kawa hte rau nga ai.Shanhte shingnu nga ai mare kahtawng makau hta dusat dumyeng ni nga ai nam maling langai mung nga ai.
Kanu yen kawa tsun ai ga hpe Tamara   galoi mung madat mara ai.Shi gaw sagu hte bainam ni hpe rem ai.
Tamata gaw u ni a mahkawn hkawn ai nsen hpe grai ra ai hte dusat ni hpe mung tsaw ra chye ai.U ni mahkawn hkawn ai shaloi, shi gaw yungwi kata hta ga si ni hpe bang ai.
Tamara  jawng sa lung na matu grai naw kaji shi ai.
Shi a kanu yen kawa gaw shanhte a kasha kaba re nga ai Nashipa hte Tasiku hpe sha jawng sa na matu ahkang jaw da ai.
Shanhte sa lung ai jawng gaw 10 kilometar tsan ai shara kaw nga ai re.
Nashipa hte Tasiku gaw shanhte mare na kaga ma ni rau jahpawt jawng rau sa nna shana maga de rau jawng kaw na wa ai.Shanhte gaw dum kaji hta shat ni hpe gun sa ma ai.
Tamara shi kanu hpe san ai, "Ngai jawng galoi she lu lung na?"
"Nang nau nna yang sa lung lu na re, Nu sha."
ngu shi Kanu bai htai ai.
Lani mi hta, mare salang hte num hpawmi lahkawng mawdaw hte du wa ai.Ma ni ask ram ai ten hta jawng sa lung lu na matu mare salang  lajang ya ai.
Ma langai gaw  lata malan nna shi a na hpe lu hkra yang dai ma gaw jawng sa lung na matu ask ram sai ngu masha ni hkam la ma ai.
Mare salang san ai, "Nang asak kade rai sai?"
Tamara bai htai ai, "Ngai asak manga ning hpring sai.
""Nang jawng sa lung mai na kun yu yu ga," ngu mare salang tsun ai.
Num hpawmi langai gaw Tamara a lahkra lata hpe la let shi a baw hta mara dat ai.Tamara  gaw shi a na  lapai maga de lu hkra ai.
Nashipa hte Tasiku a jawng rau n bung  ai jawng de Tamara jawng sa lung ai.Dai jawng gaw nnan re ai hte nta rau mung ni ai shara hta nga ai jawng re.
Tamara grai pyaw ai.
"Ngai Nashipa hte Tasiku zawn laika ni hpe hti lu ka lu wa na re" ngu shi myit sumru taw ai.
Ngai Pilam la zawn pyen mayu ai.
"Ngai hpang hkan rit!"
Pilam la tsun ai.
"Rai tim, ngai hta singkaw n-nga ai, Ngai n-lu pyen ai"
"Ngai chye sai, namhtan lap ﻿hte singkaw galaw na!"
"Na a singkaw hpe ja ja awat nna pyen u!"
ngu pilam la    jahtau tsun ai.
"Ngai n-lu pyen ai," wa kasha  tsun ai.
"kalang bai shakut yu na."
﻿"Yu u!
Ngai lu pyen sai!"
hpun lakung kaw nna gumhtawn let tsun ai.
﻿"Oh!
Ngai hpa rai hkrat mat a ta?
Ngai nang zawn singkaw n-nga ai, dai majaw ngai n-lu pyen tim mung rai sai."
Moi kalang mi hta, dusat dumyeng ni yawng arau jawm nga ai aten ladaw mi nga ai.
Lani mi hta, shanhte gaw Hkawhkam ra lata poi galaw na matu daw dan ma ai.
Nta Ula gaw Hkawhkam tai mayu ai.
Dai majaw shi gaw kaga dusat ni hpe masu ai.
"Ngai na baw ntsa kaw na jawban ahkyeng gaw wan re!
Ngai na baw ntsa kaw na jawban hpe hkum hkra mu!"
Kaga dusat ni gaw Nta Ula hpe kam ma ai.
Shanhte gaw Nta Ula hpe shanhte a Hkawhkam shatai na matu daw dan ma ai.
Shanhte gaw dai Nta Ula a wan gaw lamu katsi ai ten hta shanhte hpe lu shalum ya na shadu ma ai.
Dai hpang, marang htu ai nhtoi du wa sai.
Matut manoi htu ai.
Matut manoi bai htu ai.
Lamu katsi nga ai.
Dusat dumyeng ni yawng gaw madi manyap rai nna kashung ma ai.
"Anhte na hkum hpe gara kaw mai shalum la na rai?"
Brangtai gaw kaga dusat ni hpe san ai.
"Nta Ula a baw ntsa na jawban kaw na wan mai lu na re," Woi gaw htai ai.
"Nta Ula gaw anhte a Hkawhkam re, hpa majaw nga yang shi na baw ntsa kaw wan lu ai majaw re."
Woi gaw tsun ai.
Kaga dusat ni gaw Woi tsun ai hpe myit hkrum ma ai.
Shanhte gaw Hkawhkam wa Nta Ula kaw na wan sa la na matu Ga Gwi hpe dat dat ai.
Ga Gwi gaw Nta Ula grai yup pyaw nga ai hpe sa mu ai.
Dai majaw shi gaw Nta Ula hpe n san ai sha wan shachyi la na hkyen ai.
Ga Gwi gaw tsing chyahkraw loi mi kahkyin la ai.
Rai na, shi gaw dai tsing chyahkraw ni hpe Nta Ula a baw ntsa na wan kaw sa shachyi ai.
Raitim, hpa mung n byin wa ai.
Tsing chyahkraw ni kaw wan n hkru kap wa ai.
"Rawt sanu, Hkawhkam wa Nta Ula e!"
Ga Gwi marawn jasu dat ai.
"Anhte ya wan ra nga ga ai."
Raitim, Nta Ula gaw Ga Gwi hpe wan n lu jaw dat ai.
Ga Gwi gaw grai pawt ai.
Shi gaw kaga dusat ni hpang de bai nhtang wa ai.
Rai na, Nta Ula a baw ntsa na jawban a lam hpe tengman ai hku wa tsun dan ai.
Dai shani kaw nna, Nta Ula hpe kadai mung n hkrit mat ai.
Ga Gwi gaw dai Nta Ula hte shi a nta masha ni hpe rim sha kau ai.
Bima gaw yup ai hpe grai ra sharawng ai, shi jahpawt jau jau galoi n-rawt nga ai.
Rumu, rai-hkrut ai wa, gaw shi hpe galoi mung pawt daru nga ai.
Lani myi hta, Gauri, dum su, gaw san ai,"Bima, nang hpa rai myit n-pyaw byin nga a ta?"
Bima gaw, "Ngai jahpawt jau nlu rawt ai majaw Ramu ngai hpe galoi mung pawt ai.
Nang ngai hpe chyeju hte jahpawt shagu sharawt ya mai na i? "
"mai sa, ngai sharawt na," ngu Gauri tsun ai.
Hpang shani jahpawt jau, Gauri gaw nsen kaba hte sharawt ai, rai tim, Bima n-rawt wu ai.
Bima hka shi na wa ai shana maga, Moti, gwi, hte hkrum ai.
"Ngai galoi mung jahpawt jau nlu rawt ai majaw, nang ngai hpe sharawt ya mai na i?"
Bima  gaw Moti hpe san ai.
"mai sa, ngai sharawt na," ngu Moti tsun ai.
Hpang shani jahpawt, Moti kade sharawt ai rai tim, Bima gaw nrawt  ai.
N-mai byin sai!
Dai shana Bima gaw Chyinu, U la, hte hkrum ai.Shi gaw Chyinu hpe, "Nang goi yang jahpawt yawng yup rawt ai.
Nang ngai hpe mung lu sharawt ya lu na i?
"Chyinu mung dai hpe myit hkrum nna,.
Hpang jahpawt , shi nsen kaba hte aten grai na hkragoi ai.
Rai tim, Bima yup n-rawt ai.
Hpang shani shana maga de, Bima gaw Kalu, U hka, ngoi ai nsen na ai.
Shi kabu gara hte "Kalu, nang ngai hpe chyeju hte jahpawt jau yup sharawt ya lu na i?"
ngu san yu ai.Shaloi...
Kaku tsun ai gaw, "Hpa rai n-mai na ta?
Ngai nang hpe yup sharawt ya na."
Ngu tsun ai.
Hpang shani jahpawt, Kalu shi a n-gun htum hkra ngoi sharawt ai rai tim, Bima gaw yup n-rawt ai.
Bima yawn nga ai.Hpang jahpawt, jinu langai myi sa wa nna, shi a n-naw hta hkring ai."Aaaah...chyiiiii...
ahchyiii!"
Bima gahti nna yup hprang wa ai.
"Wa...!
Ngai yup rawt sai.
Gara hku ngai yup rawt wa a ta?"
ngu nna shi mau let, san ai.
"Ngai jasu dat ai."
ngu nna jinu tsun ai.
"Nang ngai hpe galoi mung ndai zawn jahpawt jau yu sharawt ya mai na i?
""Mai sa!," ngu nna jinu tsun ai.
Bima gaw grai kabu mat ai.
Ya, shi hpa n-tsang ra mat sai, jahpawt jau yup lu rawt mat sai.
Masha shagu  gaw Zanele hpe shi a makau grupyin kaw nga ai hti hkum yawng hpe tsun dan ai.Rai tim shi kade shatut yu tim, dai ni hpe shi n chye na lu nga ai.
Zanele gaw hti hkum nkau mi hpe chye na lu na matu Gawgaw hpe garum hpyi ai.Gawgaw gaw garap ntsa na pat gawm de lata madun let hti ai, "Langai, lahkawng, masum, mali."
Rai tim Zanele n chye na ai.
"Dai ni gaw hti hkum ni n re ai.Dai ni gaw pat gawm ni she re!"
Zanele gaw shi a kanu hpe hti hkum ni hpe chye na lu na matu garum hpyi ai.Kanu gaw hkai sun hta nga ai pawt htoi hpe lata madun let, hti ai, "Langai, lahkawng, masum, mali."
Rai tim Zanele myit n dik ai.
"Dai ni gaw hti hkum ni n re ai.Dai ni gaw pawt htoi ni she re!"
Linda ﻿gaw shi a U ni nta de wa yang  U ni yawng hpe hti taw ai hpe Zanele mu ai.
Zanele ﻿dai hpe mung ﻿myit n dik shi nga ai.
"Dai ni gaw hti hkum ni n re ai.Dai ni gaw U ni she re!"
Shi a kanu ji gaw shana shat sha ten du hkra aten hkring hti taw ai hpe Zanele mu ai.
Rai tim Zanele dai hpe n lu hkap la ai.
"Dai ni gaw hti hkum ni n re ai.Dai ni gaw aten hkying she re!"
Mungkan hta Zanele hti hkum ngu ai hpa re hpe n chye na ai.Shi gaw shi a kashawng Gugu hpe ga sa shaga ai, shi gaw asak matsat ning hpring sai hte shi gaw yawng hpe chye sai ngu shi tsun ai.
"Nang rai ni yawng hpe jaw ai lam hku yu yang, nang hti hkum ni hpe dai kata hta na mu lu na re," ngu  Gugu tsun ai.Gugu gaw Zanele hpe lakle myitset langai jaw nna mungkan hta nga ai hti hkum hpe sa yu shangun ai.
Tausi ngu ai U Tawng gaw si mani ai hte sumnung shingdi ai wa re.
Shi gaw kaga dusat ni hte rau sim sa ai hte nga ai.Raitim, Tausi kaw yupmang langai mi nga ai.
Shi gaw ga hkan achye tam sha hkawm na malai, tsan ai shara de pyen hkawm mayu ai.
Shi gaw shingra tara a tsawm htap ai lam amyu myu hpe shi nan mu mayu ai.
Raitim, Tausi gaw lusha tam na matu hkrunlam tsan tsan pyi n lu hkawm ai.
Nkau zai ai U ni gaw shi hpe nkaw nlaw galaw ai.Shanhte lusha tam sa shagu shi hpe ngam kau da da re ai.
Tausi gaw shi hkum shi myit ai, lama na ngai ntsa malen pyen U she rai yang gaw, ngai lu pyen na re.
Hpa majaw ngai gaw kaga ntsa malen pyen U ni zawn singkaw n tu ai kun?
Tausi gaw grai myit yu ai.Shi gaw kaga U ni a mun ni hpe mahkawng la na myit daw dan ai.Shi gaw U Hku a shingdu de lagyim sa wa ai.
Shi gaw U Hku a shingma kaw na mun langai mi hpe lagu baw la ai.Dai mun gaw tsawm ai.
Galu nna achyang nsam re.
Hkaike hpe mung dai hku sa galaw ai.Shi gaw atsit hte ahtoi nsam hte rai na grai tsawm ai u mun ni hpe lu la ai.
Shi gaw hpan amyu myu re ai U ni kaw na u mun ni hpe lagu la ai.Shi gaw hka nu kaw hka hpungyawt nga ai Hkrangma kaw na du hkra baw la ai.
Dai u mun ni gaw ahpraw rai na tsawm ai.Tausi gaw dai u mun mahkawng ai lam hpe ip tawn ai.
Tausi gaw, Wa Hpai Galang lahkawng kaw na du hkra u mun lagu baw la ai, shan lahkawng shan sha kyin nga ai shaloi.
Ya gaw shi grai tsawm ai u mun ni grai law hkra lu mahkawng sai.
Shi gaw dai u mun ni hpe atsawm sha da ai.
Shi gaw dai shi da ai u mun ni hpe shi na ningmai kaw atsawm sha matut la ai.
Shi ningmai sharawt dat yang, dai u mun ni gaw layit zawn myan wa ai.Dai gaw grai yu tsawm nga ai.N bung ai nsam ni gaw shi hpe grau nna myit ningkap rawng shangun nga ai.
Ya, Tausi gaw mare ting hta na myit ningkap rawng dik ai U rai nga sai.Kaga gara U a u mun mung Tausi a u mun daram n tsawm ai.
Tausi gaw grai pyaw ai.
Nam maling ting hta na tsawm dik ai U rai sai majaw, shi gaw pyen mayu ai myit n rawng mat sai.Kaga U ni gaw shi hpe aroi ara re ai lam ni n galaw sai.
Shanhte gaw shi tsawm htap ai lam hpe tsun pyi n rau nga sai.
Ndai gaw ﻿Dumsu re.
Dumsu gaw tsing hpe sha ai.
Ndai gaw U re.
U gaw N-gawng hpe sha ai.
Ndai gaw Gumra re.
Gumra gaw La-ngu hpun hpe sha ai.
Ndai gaw Magwi re.
﻿Magwi gaw kumshu hpe sha ai.
Ndai gaw Hkang hkyi re.
Hkang hkyi gaw shan katsing hpe sha ai.
Shanhte yawng sak hkrung na matu lu-sha hpe sha ma ai.
Rai tim, Hkang hkyi a lu- sha gaw n-bung nga ai.
Hkang hkyi gaw shan hpe sha nna, kaga ni gaw nam law nam lap ni hpe sha ma ai.
﻿Shanti hte Arun gaw manang kaja ni rai ma ai.
Shan a lapran hta pyaw hpa lam law law nga ai.
Shan jawng kata na ning-ip lam ni hpe tsun hkat ai.
Shan jawng wa lam hta lagat shing jawng ai.
Shan galoi mung grai pyaw nga ai.
﻿lani myi hta, Shanti gaw jawng gawk kata angwi sha shang wa ai.
Shi baw hpe ngum da let, shi myit npyaw ai nsam hte shang wa ai.
"Nang hpe kadai pawt dat ai rai" Arun san ai.
Shanti baw kanga dan ai.
Shi dung nna ntsa de n-yu ai.
Shi hpa mung n-htai ai.
Shaloi, Sona shi a mying shaga ai.
Sona shi a mying kalang bai sha ga ai.
﻿Sona nsen kaba hte , "Shanti Kuma!"
ngu jahtau shaga ai, Shanti shi a lata hpe sharawt dan dat ai.
"Nang du hkrawng machyi taw ai i?
ngu nna shi a sara num san ai.Shanti baw kanga dan ai.
Shi a shabyi ni hkyeng taw nga nna, shi machyi taw ai nsam re nga ai.
"Nang hkam n-kaja ai kun?
Sona san ai.
Shanti ntsa de n-yu ai sha baw kanga dan ai.
﻿"Shanti hpa na myit n-pyaw nga ai rai?
""Na kanau hkam n-kaja ai i?
""Na a gwi kasha hkam n-kaja ai i?
""Na a Ah Dwi hkam n-kaja ai i?"
Shanti shi a manang ni yawng hpe baw kanga dan ai.
Rai tim shi kadai hpe mung n-yu ai.
Arun gaw shi hpe mani hkra galaw na matu lama myi myit lu dat ai.
Shi a nhpye kata na lama myi hpe shaw dat ai.
Shi gaw ﻿ ﻿Shanti hpe madun na matu gat sa nna, Shanti hpang de kabai bun dat ai.
Shanti gaw lama myi shi hpang maga de poi sa wa ai hpe mu nna shi dai hpe rim dat ai.
﻿Dai gaw kaba la ai kanoi hte galaw da ai Shu re nga ai!Shanti a myi hpaw wa nna, shi a ngup hpaw let mani dat ai shaloi, Arun hte shi a manang ni gaw hpa rai Shanti shani tup ga n-shaga nna n-mani ai hpe chye mat ma ai!Shi a wa manga daw taw nga ai re!
Ngai hka hpang gara ai majaw shana yup tung rawt wa ai.
Ngai hka lu mayu ai.
Yup ra npu na nye a hkyep din hpe tam nga yang...
Oh Karai Kasang!
Nye a yupku npu hta sharaw langai mi nga ai.
Ya ngai hpa di ra na kun?
Ngai Nu hpe shaga ra na kun?
Lama na sharaw rawt wa yang ngai gara hku bin na kun?
Ngai ndai hku sha bai yup taw ra na kun?
Rai tim ngai ya n mai yup mat sai.
Dai shaloi, marai langai nye a gawk na wan hpaw dat ai.
Nu gaw chying hka makau e tsap nga ai.
"Nu sha hpa bin taw nga ta?"
Nu hpe shaga dat ai i?
ngu Nu san ai.
Ngai sharaw nga shara madun dat ai.
Nu gaw yupku npu na sharaw hpe gang la dat ai.
Ndai sharaw nre.
Ndai Nu a achyang hte ahtoi nsam palawng she re.
Dai palawng a  hkindang gaw sharaw a myi hte bung nga ai.
Ngai hpa nre ai hpe hkrit nga ai!Nu gaw ngai hpe hka jaw lu ai.
Ya, ngai bai yup sana.
Nam maling hta sharaw nga ai hpe yup mang mu ai!
Meera gaw kahtawng kaji langai kaw nga ai.
Dai kahtawng kaji gaw Himachal Pradesh ngu ai shara na bum langai a ntsa kaw re.
Shi na shat gawk hku wawt kaw nna hkyen ni ka-up tawn da ai bum ni hpe mung mu lu ai.
Ja nsam hte re singkaw tu ai wa hpai galang kaba ni (eagles) mung shanhte nta ntsa hku jahkring hkring pyen lai wu ai.Meera gaw lani mi shi kaba wa nna galu jang, dai tsaw dik ai bum ntsa de lung nna kaga shara de mada yu mayu wu ai.
Raitim daini gaw Meera hte shi kanau Rajesh ma, kanu ma rai nna bum htumpa de yu wa ma ai.
Shanhte gaw gat de hkyepdin sa mari na matu sa wa ma ai.
Mare hte tsan ai raitim Meera gaw myit kaw hpa ahkyak n shatai ai.
Shi gaw shani shagu hkying hkum mi daram lam hkawm nna jawng de  sa wu ai.Shanhte gaw nhtoi htoi wa ai hte pru hkawm sa mat wa ai.
Shanhte gaw lam kaba de du na matu hkying hkum lahkawng ram hkawm ra nna, dai hpang she shawa jawn mawdaw kaba bai jawn ai.
Kalang marang gaw, nlung kaba ni sharut gyi nna masha hkawm lam ni mat mat ai.Meera hte Rajesh gaw lungdin kasha ni a ntsa hku gumhtawn lai nna, "Wiiiii!"
nga tsun nga ma ai.
Hpun lakying jahkraw hte namlap jahkraw ni gaw shanhte a lagaw npu hkan hkrup hkrup nga ngoi nga ai.
Atsit re ubyit kasha mung nam sumwum kata de na, "Chyipp....pp..chyipp!"
nga ngoi nga ai.
Woi uhpung mi mung marau hpun hkan na azim sha hkan yu nga ai.
Meera gaw hka lu na matu, nlung ni hte kashun ni tu magap taw ai hkahpawk kasha langai kaw hkring wu ai.
Shaloi, shi gaw akajawng sha u kasha langai hpe mu dat ai.
Dai u gaw kashun lap ni a ntsa e mara nga ai.Kanu gaw, "Matsan mayan she rai nga ai.
Shi na singkaw kaw machyi hkra da nga ai."
nga tsun nna, dai u hpe atsawm sha hta la wu ai.
Merra gaw, "Anhte hte rau sha woi mat wa na i?"
nga san ai.Dai u gaw ateng apang rai nna kabra ai nmai tu ai.
Dai u gaw shanhte hpe hkrit nna, shi na kaji sha law ai myi hte mada yu nga ai.
Meera gaw, "Hpa n hkrit ra ai yaw."
nga anya sha tsun wu ai.
Kanu gaw, "Shawng nnan shi na singkaw hpe shawng shamai ya ra ai."
nga tsun ai.
Shanhte gaw madi nya taw ai ga loi mi hpe shi a singkaw hta bang ya nna, namlap pa ai hte kayawp da ya ai.
Dai hpang, Meera gaw dai u hpe shi a sumpan htungpa kaw bang da wu ai.
Shawa jawn mawdaw mung lam kaba kaw du sai.
Dai mawdaw kata kaw jawn taw ai shaloi, Meera gaw shi htungba na u shamu kadau ai hpe na ai.
Kanu gaw, "Lusha kawsi ai rai na re."
nga tsun ai.
Rajesh mung, "Ngai ma kawsi sai."
nga tsun ai.Shanhte gaw kala shapre kakang (roasted gram) loi mi sha ma ai.Meera gaw dai shapre hpe agrawp ayai kau nna dai u hpe jaw sha wu ai.Dai shawa jawn mawdaw dingsa mung magyi magaw re bum lam hta ngoi aruk hkawm nga ai.
Dai mare gaw grai garu nna masha mung grai law ai.Kanu gaw, "Meera yan Rajesh, Nu hte rau htep htep nga u!"
nga shaga nna, shan nau mung lata hpe ngang ngang dun da wu ai.
Shanhte gaw gat kaw du ai shaloi Meera a matu hkyepdin mari ma ai.
Kanu mung dwi hpa muk dut ai seng kaw na shanhte a matu akahtet re muk dwi ni hpe mari ai.Meera gaw u kasha hpe muk dwi hkyep mi jaw sha yu tim dai u gaw n ra sha ai.
Shi gaw dai sumpan htungba hpe mahtang she achye nga wu ai.
Chyahkring mi rai jang nta de nhtang wa na matu ten du sai.
Dai shawa mawdaw kaba kayin sa wa ai shaloi, Meera gaw shi htungba kaw dai u kasha achyip taw ai hpe na ai.Meera gaw dai u kasha hpe, "Chyahkring rai yang hkahpawk kasha de bai du sana yaw."
nga kahte tsun ai.
Shanhte gaw dai hkahpawk kasha kaw bai du ai shaloi, Meera gaw u kasha hpe bai shapraw dat ai.
U kasha mung kaji mi gumtsat nna hka loi mi lu la ngut ai hpang Meera a lagaw ntsa kaw bai wa dung nga ai.
Dai u mung Meera a hkyepdin nnan hpe ra ai!
Shanhte nta du ai shaloi gaw, ningsin sin wa sai.
Meera gaw u kasha a matu, anya re yi hku hte yupra galaw ya wu ai.
Dai u kasha mung shi yupra nnan hta wa shang yup ai.
Meera hte dai u kasha gaw grai hku hkau ai manang tai mat sai.
Meera gaw shi hpe sha na matu n-gu shing-run hte kala shapre jaw ai.
Bat mi ram na ai hpang, dai u gaw akajawng sha pyen hkawm mat wa ai.
Ya Meera gaw bum htumpa de yu sa shagu ahpraw hte achyang nsam gayau nna, nmai grai galu ai u langai hpe mu mu re ai.Dai u mung shi hpe galoi mung baw kanga dan nna achyip dan dan re ai.
Dai u gaw mi na u kasha re i?
Amu hta Gwi kasha n nga ai.Rai tim, shi hta Gwi kasha nga ai lam shi a jawng manang yawng hpe shi tsun ai.
﻿Benu ﻿hpe, "Nye a Gwi kasha a mying gaw Shanka ﻿re," ngu tsun ai.Adu ﻿hpe mung, Shanka gaw langu si sha ai lam tsun ai.﻿Kumari ﻿ hpe mung, Shanka gaw achyang re ai lam.Shanka gaw shi hte bawlung rau ginsup ai lam Uni hpe dan ai.
Dai majaw Benu, Adu, Kumari hte Uni gaw Shanka hpe yu na matu nta de sa na Amu hpe tsun ai.Amu gaw "N mai ai."
ngu shi tsun ai.
"Hpa majaw n mai ai?"
ngu shanhte san ai.
"Hpa majaw nga yang Shanka gaw masha grai law yang hkrit ai," ngu Amu tsun ai.
"Rai yang langai hpang langai  shi rau ginsup na" ngu Kumari  bai tsun ai.
"Nanhte n mai ai,"Amu tsun ai.﻿Uni ﻿gaw, "Hpa majaw?"
ngu bai san ai.
"Hpa majaw nga yang dai ni anhte shing gan le na," ngu Amu tsun ai.
﻿Adu ﻿gaw, "Rai yang anhte hpawt de sa wa na" ngu tsun ai.﻿Benu ﻿gaw Gwi kasha a matu langu si la sa na tsun ai.﻿Kumari ﻿mung"Anhte langai hpang langai ginsup na," ngu ﻿tsun ai.﻿Amu ﻿hpa tsun na n chye mat nna "Mai sa!"
ngu tsun dat ai.
Dai shana de, Amu gaw Achyan hpe shi a matu Gwi kasha mari ya na matu tsun ai.
"Mari na re," ngu Achyan tsun ai.Rai tim, Amu gaw ya jang lawan mari na matu tsun ai.
Achyan mani nga ai.
Amu gaw shana shat pyi n kam sha mat ai.
Shi hkum n pyaw ai zawn hkam sha nga ai.
Shi hpawt ni na nhtoi hpe n kam myit ai.Jahpawt manap hta Nu shi hpe, "Nang hpe yu yang machyi taw ai zawng rai nga ai."
ngu tsun nna shi a kahtan hpe masawp yu ai.
"Nang hkum kahtet nga ai!"
﻿Nu ﻿gaw "Dai ni nta kaw sha nga u," ngu shi hpe tsun ai.Dai majaw Amu jawng n sa sai.Shi gaw shani tup yup ra kaw sha nga ai.
Shi mani mung n mani ai.muk pa mi sha sha ai.
Shana maga de, Benu, Adu, Kumari, hte Uni nta de du wa ai.﻿Uni ﻿gaw shi hpe hpa majaw dai ni jawng n sa ai hpe san ai.﻿Amu ﻿gaw "Ngai hkum n pyaw ai,"ngu tsun ai.
Adu ﻿gaw Shanka hpe shanhte mu sai lam﻿ Amu﻿ hpe tsun dan ai.﻿Amu gaw "Gara kaw mu ai?"
ngu san bai ai.
"Sun kata kaw," ngu Kumari tsun ai.
﻿Adu ﻿gaw "Shi bawlung hte n kam ginsup nga ai," ngu tsun ai.Amu kalang ta shi a yupra  na rawt nna shi shing gan de le yu ai.
Kaja wa sun kata hta Gwi kasha nga nga ai.
Shanka!﻿Benu ﻿gaw dai Gwi achyang n re ngu tsun ai.
Dai gaw achyang n re"Dai ngai galaw da ai!"
ngu ﻿Amu ﻿bai tsun ai.
"Shi gaw masha law law hpe mung n hkrit ai," ngu Adu tsun ai.
"Ngai masha hpe n hkrit na matu shaman da ai!"
ngu ﻿Amu﻿ tsun ai.
"Shi bawlung hte ginsup na mung n ra nga ai,"ngu Uni tsun ai.
"Re!
Dai hku byin na matu ngai sharin da ai!"
ngu  Amu tsun ai.
"Rai tim shi langu si ra ai,"ngu Kumari tsun ai.﻿Amu ﻿gaw mani let, "Ngai nang hpe tsun sai, nre i?
"Ammu grai pyaw nga ai.
Ndai gaw U kanu re.Shi gaw shi a U kasha ni hpe poi lamang galaw ya mayu ai.
U kanu gaw poi lamang a matu gat sa nna muk hte namsi namsaw mari mayu nga ai.Gara hku nga tim, shi langai hkrai sa na n-gwi taw nga ai.Dai majaw, U kanu gaw hkaibyek hpe shi rau gat sa na matu san ai, rai tim hkaibyek ninghkap ai.
U kanu gaw, lama lanyau gat sa na nga yang rau sa na matu san ai.
Lanyau gaw grai lagawn ai majaw n sa ai ngu tsun ai.
Bai,U kanu gaw bainam hpe gat de rau sa na matu tsun ai.
Bainam mung ninghkap kau ai.
U kanu gaw U la hpa shi a kasha ni hpe makawp maga na matu tsun da ai.
U kanu gaw gat de shi hkrai sa na matu myit daw dan kau ai.
Lam hta, shi nam gwi ni hpe mu ai.
Nam gwi ni gaw U kanu hpe hkan rim ma ai.
U kanu gaw grai lawan ai hku kagat hprawng ai.
Nam gwi ni gaw U kanu hpe dep hkyen sai!
U kanu gaw nhkrit ntsang shanhte hte shanhte hpe gasat ai.
Bam!
Bam!
Bam!
U kanu gaw nam gwi  ni hpe shachyut kau lu ai!
Hpang jahtum hta U kanu gaw gat de du wa ai.Shi gaw poi lamang hta ra ia rai yawng hkra hpe mari la ai.
Wa gaw U kanu a rai ni yawng hpe nta du hkra hpai garum ai.
U kanu gaw shi a U kasha hte manang ni a matu poi lamang kaba galaw ya ai.
Dom Dom gaw kaba la ai muk hpe la wa ai.
Dom Dom gaw shawng ning nan muk hpe chyen 8 ga garan wu ai.
chyen myi gaw, Ah Dwi na matu.
chyen myi gaw, Ah Ji na matu.
Chyen myi gaw, Ah Nu na matu.
Chyen myi gaw, Ah Wa na matu.
Chyen myi gaw, Ah Tung na matu.
Chyen myi gaw, Ah Tsa  na matu.
Chyen myi gaw, Ah Shawng na matu.
Hpang jahtum na langai myi gaw, Dom Dom.
Ah Dwi, Ah Ji, Ah Nu, Ah Wa, Ah Tung, Ah Tsa gaw ra ma ai.
Ah Shawng hte Dom Dom mung, grai hkau mat ai.
Ki Chu jau jau yup rawt ai jahpawt mi.
"Nga hkwi sa na aten rai sai," gaham nna shi tsun ai.
Nga nawng sa lam hta e, Shawlu hte hkrum ai.
Shan gaw arau ginsup ai manang kaja rai ma ai.
Munia gaw shan hpe nga-myek hpai da ai mu ai.
"An nga nawng de nga hkwi sa na.
nang kam yang arau sa ga."
Munia gaw lama myi hpe myit dum dat ai.
Shi gaw "Hkum sa mu,"  "Hka n-nga yang, Nga ni si mat na."
Shan gaw Munia a ga hpe n-madat wu ai.
Shan Nga nawng de ding ding sa mat ma ai.
Ki Chu hte Shaw Lu nga nawng makau e dung nga yang, Nga lahkawng gaying hkawm nga ai hpe mu lu ai.
Nga langai gaw kaji nna ram daw re ai Nga langai re nga ai.
Grau kaba ai Nga langai mung bai sa wa ai hpe shanhte mu ma ai.
Munia jahtau let "Dai Nga gaw Ah wa a lagaw hta grau kaba ai!"
Ki Chu hte Shaw Lu a nga-myit hta dang wu ai.Ki Chu gaw "Ndai ngai na Nga!"
Shaw Lu mung, " Nre... Ngai na Nga!"
Ki Chu ngun hte gang ...  Shaw Lu mung grau ngun shaja let         gang...
PAAATTT!
Shan a nga-myek di mat ai.
DUKKK!
Ki Chu ga ntsa hta galau mat ai.
Shaw Lu gaw nga nawng de hkrat mat ai.
Hpa byin mat ai kun?Nang gaw gara hku shadu ai kun?Nga ni gaw Shan a nga-myek hpe nlung hta gyit da ya wu ai.
Adwi gaw, "Janice, rawt sanu!"
nga shaga ai.Janice mung yupra kaw na gumhtawn rawt pru mat wa sai.Daini gaw shi dwi Liu na nta kaw nga ai hpang jahtum shani re.
Janice gaw Mumbai kaw nga taw ai shi nta masha ni hpe kumhpa la wa ya na matu ga sadi jaw da ai.
Raitim, shi ya du hkra hpa mung n mari shi ai!Janice gaw, "Adwi, ngai hpe gat woi sa u."
nga tsun ai.Shi dwi Liu gaw Kolkata mare kaba na Tiretti Bazaar kaw nga ai.Dai shara hpe Miwa mare ngu na mung tsun ma ai.
Janice yan dwi mung Miwa mare hpe yu hkawm na matu pru mat wa sai.Masha dun leng ni (rickshaws) hkawm nna, dai leng ni a hpun lengsi ni hte dingsi nsen ni gaw ngoi gara nga ai.Nbung mung sha kau na zawn nga hkra manam pyaw nga ai.
Shawng nnan gaw Salang Lee na seng kaw shawng hkring ai.
"Ngai hpawt ni Mumbai nta de wa sana.
Ngai hpa la wa yang kaja na rai?
""Ndai shaba pu nsam nga ai mahkaw si mak-um (candy) gaw n ra ai i?"
nga san ai.Janice mung, "Ummm!
Dwi mung dwi, hkri mung hkri!
Nye kanau grai ra na re."
nga tsun ai.
Dai hpang, Jan Chen na seng kaw bai hkring ai.
"Ngai Mumbai nta de hpot ni wa sana.
Ngai hpa la wa ra na kun?
""Ndai makrat jahkraw gaw taw?
Shat mai ntsin hkan bang yang waw shang ai mai ai."
nga tsun ai.Janice mung, "Awww!
Dai gaw na kaba achyang hte bung ai!
Dai ngai na Anu ra na re."
nga bai tsun ai.
Dai hpang Jan Wong na seng de bai sa mat wa ai.
"Ngai hpot ni Mumbai nta de wa sana.
Ngai hpa la wa ra na rai?
""Ndai grai tsawm ai pat pyending (lantern) n ra na i?"
nga san ai.Janice mung, "Dai gaw wan balen pan na nsam she rai nga ai.
Ngai na Awa ra na ra ai."
nga bai tsun ai.
﻿Rai ni yawng hkra mari ngut sai hte, Janice mung kaw si sai!Adwi gaw muk kabaw shat mai(dumpling soup) ntsin hte baozi muk mari ai.Janice gaw, Slurrrp!
"Grai mu ai."
nga tsun ai.
Janice yan dwi gaw hpara htingnu langai kaw hkring ai.
Dai shara law lawban sau sama hte manam pyaw nga ai.Adwi gaw, "Masha ni si mat ai hpang shanhte gaw wenyi tai mat ai.
Anhte gaw hkrun lam ni hkawm na rai jang, shanhte kaw na shaman ai hkam la ra ai."
nga tsun ai.
Gawknu kaba langai hta masha ni gaw, saboi kaw mahjong ginsup nga ma ai.
Dai uhtawt tawng a nsen mung hkalik-hkalak nga ngoi nga ai.Adwi gaw, "Dai uhtawt tawng ni gaw baren ni, nbung hte nampan ni re."
nga tsun ai.Janice mung, "Dai mahjong gaw ga kaw gawk soi nna gumhtawn gasup ai hpan (hopscotch spuares) hta grau myit shang sha lam law ai!"
nga bai tsun wu ai.
Nta bai nhtang wa ai lam kaw, Janice gaw shi laika hti taw ai num langai hpe mu ai.Janice gaw, "Dai shi laika gaw Miwa hku ka da i?"
nga san ai.Shi dwi mung, "Re!
Dai Miwa shi laika gaw, Gala mung ting hta rai yang dai hpan sha nga ai.
Dai hpe nang Kolkata mare kaba kaw sha mai lu ai."
nga tsun ai.
Janice gaw nta kaw shi na kumhpa ni hpe makai nga ai.Shi dwi gaw, "Janice, yawng na matu kumhpa la da sai raitim, nang gaw hpa la wa na rai?"
nga san ai.Janice gaw, "An dwi nga lai sai lam ni hpe matsing la mat wa na.
Dai she yawng hta kaja dik htum ai kumhpa re."
nga bai tsun wu ai.
Manang marai mali gaw shanhte a mawdaw kasup rai ni hte shing jawng poi galaw mayu nga ma ai.
Veen gaw mawdaw atsit lu ai.
Meena gaw mawdaw ahtoi lu ai.
Sanju gaw shawa jawn mawdaw kaba ahkyeng lu ai.
Manju gaw gunrai htaw mawdaw amut lu ai.
Jin grim, 1-2-3!
Dai ten Lucky pru wa ai.
Ha-ha, Lucky mung shing jawng poi shang lawm sai.
Htaw yu!
Htaw yu!
Lucky gaw shanhte yawng hta lawan dik rai nga ai.
Lucky dang sai...
Shani shagu jawng yu ai hpang, Manu gaw nta kabai kasup ai.
Shi gaw gumhtawn let hti ai.1, 2 hte 3.4, 5, hte 6.7, 8, 9, hte 10.
Raitim dai ni, Manu gaw shi na kan kaw kaya nga ai.
Shi gaw gumhtawn let hti ai.1, 2, hte 3.MAHKYIT!4, 5, hte 6.MAHKYIT!
MAHKYIT!7, 8, 9, hte 10.
MAHKYIT!
MAHKYIT!
MAHKYIT!
Shi gaw maru machyit marut re ai ni hpe mu ai.1, 2, hte 3.Shi na kan kaw!4, 5, hte 6.Shi na lata kaw!7, 8, 9 hte 10.Shi na shingma kaw!Shara shagu maru machyit marut re ai.
"Ma kaw hka nampan ana byin nga ai," Nu tsun ai.
"Ma jawng n lu sa shi ai yaw."
Manu gaw yupku ntsa kaw gumhtawn dung nna,MAHKYIT!
MAHKYIT!
MAHKYIT!
MAHKYIT!
MAHKYIT!
MAHKYIT!
"Hkum mahkyit!"
Nu tsun ai.Dai machyit ni gaw grau grau kaya wa ai.
Anu yan Awa n yu ai shaloi, MAHKYIT!
Hpa sha ngut ai hpang,MAHKYIT!
MAHKYIT!
"Hkum mahkyit!
"Anu yan Awa pawt ai.
Raitim, shi yupku ntsa kaw galeng ai shaloi,MAHKYIT!
MAHKYIT!
MAHKYIT!
MAHKYIT!
MAHKYIT!
MAHKYIT!
Manu gaw n mahkyit hkra grai, grai, grai sharang ai!Shi gaw Lapu hte Lakang kasup ai.Shi gaw maumwi ni hpe yupmang mu ai.Shi gaw mahkyit na matu n dum sai.
Angwi ngwi, machyit marut re ai ni mat mat ai.
Manu hti ai.10, 9, hte 8.
7, 6, hte 5.
4, 3, 2, hte 1.Manu shi na palawng hpe malu ai shanu du hkra.Kaya ai machyit marut re ai ni ma hkra mat mat sai.
Anhte ni yawng Dasara gat dut poi de sa ai.
Ah Wa gaw Chyi Tu hpe myi set mari ya nna,Ah Nu gaw ngai hpe htoi tsawm tsit nsam gup chyawp mari ya ai.
Kanau hpe gaw jumdwi tawng mari ya ai.
﻿ Nta wa lam hta, nbung kaba bung wa nna, dai gup chyawp poi mat ai.
﻿Dai nye a gup chyawp gaw Lagat hpun kaba a hpun lakung hta e poi mara mat ai.
Ngai hkrap kaba hte, shat pi nlu sha sai.
Dai shana hta, shata jan pru wa ai.
Ngai mung Lagat hpun kaba ntsa na nye a gup chyawp hpe yu nga let,
Nye a gup chyawp hta dai shata jan hpe chyawp ya yu ai.
Shaloi, shata jan a nami sai re ai hpe mu let, Ngai mung mani sai lu ai.
Hpang shani a jawng wa ten, Ah Nu kaw nna Htoi nsam gup chyawp ning nan hpe bai lu la ai.
"Shata jan jaw ai" ngu shi tsun ai.
Dai shana, Shata jan hte ngai rau sha gup chyawp hpe chyawp let mani sai lu sai.An lahkawng Grai Pyaw sai.
Jan mung gup chyawp chyawp ra na shadu ai i?
Daini ngai gara gup chyawp chyawp ra na!
Priya gaw nsen lama mi na ai.
Srrr... Srrr...  Dai kadai rai?
Priya gaw kagat pru wa ai.
Shi gaw Nga dumsu tsing maya nga ai hpe mu ai.N re ai law, nsen dai shangoi ai Nga dumsu ndai n re ai law.
Hpun ntsa kaw na Woi i?N re ai law, Woi n re ai.
Tsingdu pa e kahkan hkawm nga ai Shu i?N re ai law, Shu n re ai.
Gumhtawn hkawm nga ai Shan Nga Zau Nyi i?N re ai law, Shan Nga Zau Nyi n re ai.
Hka kaw na Nga i?N re ai law, Nga n re ai.
Dai hpang, Priya gaw Magwi hpe mu ai.Magwi gaw hpun kaw shi na shingma arut nga ai.
Ya, Priya gaw shi na mahtai lu sai!
Srrr... Srrr...
﻿Ngai hta manang law law nga ai.
Nkau myi gaw Ngai hta asak kaba sai.
Rai tim ...
Nkau myi chyawm gaw ngai hta asak kaji ai ni rai ma ai.
﻿Nkau manang ni ngaw sak kung sai ni rai ma ai.
Nkau myi gaw grai naw kaji ai!
﻿Nkau manang ni hta chyawm gaw amai tu ma ai....
﻿Nkau manang ni hta gaw lagaw n-nga ma ai.
﻿Nkau manang ni gaw sing kaw hte pyen ai.
Nkau myi chyawm gaw hka hpung yawt ma ai.
﻿E!
Laika buk ni mung nye a manang ni rai ma ai!
﻿Rai tim, kadai gaw nye a manang kaja rai a ta?Kadai ta?
Kadai ta?
Kadai ta?
﻿Nye Nu!!
!
DU DU gaw shi kanu hte makoi hkat ai ginsup ai.
﻿shi gaw katawng sanit hpe mu ai.
Nampan di bu kru mu ai.
U mun manga mung mu ai.
Bawngbi mali mu ai.
.Tingse masum mu ai
Lata lahkawng mu ai.
Kanu hpe mu sai
Pasi hkai sha ai masha ni gaw lai wa sai shaning hta,pasi kachyi sha shu la lu ai majaw grai myit ru myit tsangrai nga ma ai.
Ya ginhtawng ta du nna, pasi nli tum ni hpe gat hkai ten du sai.
Raitim, shanhte a mare hta gaw pasi hkai li ni hpe ram daw lu na matu pi grai yak nga ai.Bijay gaw, "Hpa galaw ra na i?
Hpa galaw ra na i?
Anhte ya manghkang kaba hkrum sai."
nga mau nga ai.
Nabita gaw "Gat kaw dut ai hkai li ni grai hpu ai!"
nga tsun ai.Ketaki mung, "Dai gat na hkai li ni rai yang latung sat tsi ni, dat tsi ni mung bang ya ra ai."
nga bai tsun ai.Bai nna, Bijay gaw, "Anhte gaw anhte a ginra na namhpun, lamu marang hte htap htuk manu ai hkai li hpe she ra ai."
nga tsun ai.
﻿"﻿Ya anhte manghkang kaba hkrum sai.
Hpa galaw sana?
Hpa galaw sana?"
nga Suresh tsun ai.
Nabita hte Ketaki gaw hkai hkai ai num wuhpung kaw na re.Shan gaw zuphpawng galaw nna, mare salang wa hte sa hkrum ai.Bai nna, kaga hkai hkai ai wupung ni hte mung hkrum shaga ai.
﻿Shanhte yawng hkra gaw, " ﻿﻿Hpa galaw sana?
Ya anhte manghkang kaba hkrum sai!
Hpa galaw sana?"
﻿nga nna chyawm mau nga ma ai.
Nhtoi na na wa zuphpawng galaw ngut ai hpang, yawng hte gaw grai pyaw nga ma ai.Nabita mung, "Anhte hpa galaw na chye sai.
Hpa manghkang raitim grai kaba ai ngu n nga ai.
Anhte dum (bank) langai galaw na bungli hpang na re!"
nga tsun ai.Bijay gaw, "Gumhpraw dum gaw anhte hpe gara hku garum na law?"
nga san wu ai.Ketaki gaw, "Gumhpraw dum n re, nli dum."
nga tsun dan ai.
Hkai hkai ai masha ni gaw arau sha sa nna, hkai li dum hpe galaw hpang sai.Shanhte gaw shanhte a nta na nlaw nla re ai nli tum ni hpe mung sa ap ma ai.
Dai nli dum gaw gumhpraw dum zawn sha re!Masha ni shanhte a gumhpraw hpe gumhpraw dum kaw sa mahkawng da ai zawn sha,dai nli dum hta mung, hkai hkai ai masha ni gaw hkai li ni hpe sa mahkawng ai.
﻿Nli tum dingsa niginra kata na hkai li tum niShingra nli tum ni﻿Pasi tum ni﻿Gambaw si tum ni﻿kahkum si nli tum ni﻿Mam nli tum ni﻿Hkauya nli tum ni﻿Shapre nli tum ni﻿﻿Mahkawng na matu hkai li tum grai law ai.
﻿Sumati gaw dai nli dum kaw na pasi tum hkying mi sa hkoi ai.
Dai hpe Nabita gaw jahpan kaw atsawm sha ka matsing da ai.﻿Bai nna, Krupa dai nli dum hta pasi tum hkying mi sa ap ai hpe mung, Ketaki gaw atsawm sha ndum langai kaw bang zing da ai.
﻿Dai nli tum ni hpe atsawm sha hkai nna hka ni jaw ya ai.Munsun (monsoon) ladaw mung bai du na lai wa magang sai.
﻿﻿Ya gaw dan la shu la ten du sai!
Hkai hkai ai ni gaw dai ning pasi kaja ni hpe lu la sai.Shanhte ni mung shada kabu shakawn hkat nga ma ai.
Sumati gaw pasi grai law hkra shu la lu ai majaw, dai nli dum hta shi hkoi tawn da ai pasi nli hkying mi hta htam mi chyen jan nna bai sa jat jaw ai.Ketaki mung matsing buk hta atsawm ka da nna, Nabita gaw dai nli ni hpe ndum hta atsawm sha zing bang da ai.
Dai nli dum gaw ya hkai li tum ni grai law htam hkra nga sai.Hpang shaning na matu hte, du wa na hpang shaning hte shaning na matu nli tum grai law sai!Hkai hkai ai ni mung ya ﻿manghkang kaba ﻿ nhkrum sai.
Hpa majaw nga yang, shanhte na nli dum gawgrai kaba ai.Nli tum ni gaw dai nli dum htasha n rai, hkai sun ni hkan mungshara shagu hta nga sai.
﻿Nli dum madu ni﻿Anhte gaw malu masha a matu hkai li hte bu hpun palawng a matu bwisang (fibre) nli tum ni naw ra ai.
Raitim, nli tum nkau mi gaw grai hpu ai.
Nkau hkai li ni, hpan kayau (hybrid) da ai hkai li tum ni nga yang, kalang shu la ngut yang bai n mai hkai sai sha kabai kau ra ai.
Nkau hkai li ni gaw dat tsi ni lang na hkai ra ai.
Dai nli ni gaw shanhte hkai li amyu hpe gram kau sai ni re.
Bai nna, nanhte a lamu ga namhpun hte n htuk ai kaga shara hkan na hkai li ni mung grai naw nga ai.
Tinang a ginra na dat tsi n lang ai sha mai hkai ai shingra hkai li tum ni hpe mahkawng nna, hkai hkai masha ni gat kaw na hkai li ni n mari ra sai.
Gumhpraw dum zawn sha, shanhte a hkai li tum ni hpe mai sa ap mahkawng da sai.
Dai nli dum kaw na nli ni hpe shanhte mai sa hkoi nna, akyu amyat hku nna nli tum jan hkra hte bai mai sa wa sai.
Ndai maumwi gaw Gala mungdan, Odisha kaw na Bhimdanga ngu ai mare kaw na ﻿Maa Lankeshwari Seed Bank ﻿hta mahta na ka da ai re.﻿Chetna Organic ngu ai wuhpung wuhpawng ni hku nna, hkai hkai ai masha ni hpe, shanhte a pasi hte kaga nli tum ni mahkawng da na matu nli dum woi galaw hpang ai.
Gala mungdan hte kaga mungdan hkan na hkai hkai ai ni gaw, nli tum ni hpe mahkawng na nga nli dum hpe arau sha jawm hpaw na matu sa wa ma ai.
Dai nli dum ni hpe law malawng gaw num ni uphkang ai.
Shanhte hpe ﻿Nli tum Madu ni ﻿(sh) ﻿Nli tum Bausin ai ni ﻿nga nna tsun ma ai.
Hpa majaw nga yang, shanhte gaw nli tum ni hpe makawp maga ai majaw re.
﻿Mungkan ting a nli dum langai mi hpe grai katsi ai Arcitc ginra hta galaw da ma ai.
Dai hpe ﻿Svalbard Global Seed Vault ﻿nga nna ma tsun ai.
Dai shara hta mungkan ting na hkai li hpan 8,30,000 jan nga ai hpe mu lu ai.
"Puchku!
Hka shin sai i!""Puchku!
Na shat sha u!"
﻿"Puchku!
Jawng sa sanu!""Puchku!
Mawdaw de lawan shang u!""Puchku!
Na nta laika galaw u!"
﻿"Puchku gara kaw rai?"
Puchku gaw kyin taw ai.Shi kaw hti na matu laika langai lu ai.Puchku gaw  nta, jawng, nampan sun hte yup ra hkan aten tup laika hti ai.Laika lam mi ngut yang lam mi, buk mi ngut yang buk mi, langai hpang langai yawng hkra hpe hti wu ai.
"Puchku nang hpa majaw ayan na laika hti ai rai?
"nga na Boltu san ai.Dodla gaw, "Sa wa rit!
Katun sumla hkrung mahtang rau yu ga." nga na  tsun ai.
Puchku gaw, "Laika buk she grau na hti pyaw ai!"
nga na bai tsun ai.
"Yu!
Nang shingwang hkrang langai mu ai n re i?
Ngut yang ndai ding ding re mahkret mu ai n re i?
Dai ni hpe ka shalung, ka shayu dat yang ga hkum byin wa ai.
Dai ga hkum ni hpe bai matut dat yang, ga si byin ai!
Ga si ni gaw hpaji rawng ai zawn, mani hpa lawm ai, yawn hkyen shangun lu ai hte myit pyaw lam mung jaw ya lu ai.Nang dai ga si ni hpe matut dat yang, ga yan byin wa ai.
Dai ga yan kaw na maumwi mung byin wa ai.
Hti yu!
WOOO!Nang kaga mungdan kaw du mat ai zawn nga na ra ai!"
Raitim, Puchku gaw daini jam jau hkrum sai.Hpa majaw nga yang, shi kaw hti na laika n nga mat sai!Laika hti dum kata na, shi dep ai laika ni yawng gaw, daw kaba langai kaw na ngut hkra hti ngut mat sai.
"Ya ngai hpa galaw sana?
Hti na laika buk n nga sai!"
nga na Puchku marawn hkrap nga ai .
Chyahkring mi!
Htaw ra ntsa kaw na hpa rai?Puchku yu dat yu yang, laika jan kaw laika langaisha n rai, lahkawng sha n rai, laika hpring hkra rawngai laika jan hpe mu wu ai.Puchku mung, "Laika buk grai law ai!"
nga na graikabu ai myit hte kahte tsun ai.
Raitim mung shi kaw mayak langai naw nga ai.
Hpa majaw nga yang, shi gaw grai kadun ai hte, dai laika jan gaw grai tsaw ai majaw re.Puchku gara hku lu lung la na rai?
Shi rai lam sumri mai lang na nhten?Shing nrai yang, Anu na sai lawai palawng lang na lung na i?Nta nhku na lahkum hte saboi ni lang yang gaw gara hku rai?
Puchku gaw  Hpun Gumra lu yang gaw grai hkrak na wa!
Dai hta n-ga Woi mung, lahkawng yan lu yang grau hkrak ai nga myit nga ai.
Puchku gaw masing nga ai hte, Boltu hte Dodla hpe garum hpyi wu ai.Shanhte gaw mai byin ai ram azim sha, langai a ntsa langai kabye nna lung ma ai.
Dodla gaw, "Boltu nang grai majun ai!
Nang hpe ngam taw ai muk gumdin shadu hkum sha sa ngu sai."
nga na tsun ai.Boltu mung, "Ngai n re ai gaw, Puchku she re ai!"
nga na bai nhtang tsun ai.Puchku mung, "Shh!
Lau dep sai."
nga na bai tsun ai.Dai shaloi, kalang ta hkrat ayai mat wa ma ai.
﻿﻿AHHHHHHHH!﻿﻿
"Hpa byin taw ai rai?"
nga nna, grai galu ai laika dum sin ai jan gaw, Puchku hpe pawn shayu la ai.Boltu hte Dodla gaw hprawng mat wa ai!
Puchku gaw grai yawn ai hte, shi kanoi noi lu la hkyen sai laika buk hpe mada yu nga ai.
Grai galu ai laika dum sin ai jan mung shi hpe, "Ngai mai garum la na i?"
nga na san wu ai.
Puchku mung grai yawn ai hte,"Ngai hti na matu laika ma mat sai majaw,laika jan kaw lung ai."
nga tsun ai.
Dai  grai galu ai laika dum sin ai jan mung, "Nang hpa majaw n tsun ai rai taw?
Ngai ndai kaw nga taw dingsa gaw, nang laika jan kaw n lung ra ai yaw.Ngai pawn shalun yang mai na i?"
nga na tsun ai.Puchku mung hkraw nna, baw kanga dan ai.
"Ngai ndai hte ndai ma, htaw ra langai ma la na!"
nga nna Puchku gaw grai kabu ai hte, "Chyeju kaba sai!"
nga na tsun ai.Grai galu ai laika dum sin ai jan mung, "Ndai langai mung la u, ngai naw kaji nga ai aten, ndai laika buk hpe ngai grai ra ai."
nga nna bai tsun ai.
Puchku gaw, "Nang mung kaji ga ai ngu?
"nga nna san wu ai.Grai galu ai laika dum sin ai jan mung,"Kaji ai, nang hta pi grau kaji ai.Raitim, ngai kaba wa ai.
Dai zawn nang mung kaba wana re.
Dai ten n du shi ai shaloi nang galaw ra na gaw,laika ra yang tsun rit.
Ngai nang hpe la ya na."
ngu nnabai tsun ai.
Raitim, Puchku ga madat ai i?Shi n madat ai!Shi myit ni gaw laika buk kata na, shingwang, mahkret hte ga hkum, ngut yang kaga ga hkum,dai hpang ga si!
Ngut yang ga yan hte ga yan,ya gaw maumwi langai de du taw sai.
Hpa majaw nga yang, Puchku gaw laika buk nnan bai lu sai majaw re.
Moi shawng de, matsan ai num hpawmi langai nga ai.Shi gaw shi a kasha marai mali hte mare kaji langai hta nga ai.
Shi pyen hkawm mayu ai ngu myit mang nga ai.Shi hta nbungli mari na matu gumhpraw n nga ai.
Shi gaw shata shagan hte summwi ni hpe a ni sha mu mayu ai.
Shani shagu  hpun npu kaw shi dung nna lamu ntsa de mada yu nga ai.
Lani mi hta shi hpun npu kaw lam hkawm wa ai shaloi, shi shing na langai hpe mu ai.
Nta hta, shing na gaw lam hkawm hpang wa ai.
"Ngai nang pyen mayu ai hpe chye ai, Ngai nang hpe garum na."
Num hpawmi gaw pyaw ai. "
Ngai galoi lu pyen na" Shi san ai.
"Hpawt na maga de" "Kaja wa i?"
Shi gaw shing na hte pyen na re hpe shi a kasha ni hpe tsun dan ai.
"Nu!
Nang hkum n pyaw ai shing n rai bungli ba taw ai i?"
Shata, kawng hte summwi ni hpe shi mu ai.
Hpang kalang re yang ngai nye a kasha ni rau pyen na.
﻿Ngai kaw manang langai nga ai.
Shi gaw ngai na nta kata kaw nga ai.
﻿Ngai yup ai aten hta, shi mung yup ai.
﻿Ngai hkrap ai aten hta, shi mung hkrap ai.
﻿Rai tim ngai shi a nsen n-na lu ai.
Nye a manang gaw pat kata kaw nga nga ai.
﻿"Pru wa u," Ngai shi hpe tsun ai, "An arau ginsup ga."Shi n-pru wa ai.
Ngai myit n-pyaw ai hte Ngai yup mat ai.
Shi Nye a yup mang hta pat kata kaw na pru wa ai!﻿Ah grai pyaw ai.
﻿Ah arau ginsup ai, arau lagat ai, arau marawn jahtau ai.
﻿Ngai shi hpe shaga yang, shi mung ngai hpe shaga ai.
﻿Jahpawt ten du yang, Nye a manang pat kata bai shang mat wa sai.
﻿Rai tim ngai hpa ntsang ai.
Yup mang kata arau bai lu ginsup ai.
Meera hte ngai gaw wuhpung langai mi re.
Shi gaw mungkan ting hta na ngai tsawra dik ai jan re.
Hpa majaw re hpe chye ai i?
Hpa majaw nga yang ngai hpe mu lu ai gaw shi sha re.
Shi ra ai hpa raitim ngai ra ai.
Ngai ra ai hpa raitim shi ra ai.
An na mying mung nsen bung ai.
Meera hte Ameera!
Shi hkrum sha ai ni yawng ngai hkrum sha ai.
"Ngai na wa langai mi bai baw mat sai," Meera tsun ai.
Shaloi ngai mung, ngai na dumsi brung langai mi baw mat sai.
Kalang numrang, an hta kaji kajaw shai ai lam nga ai.Meera manghkang galaw yang, ngai hparan ai.
Shawoi na zawn marang htu nga ai shaloi-"Oh, n kam ai, ya an yan shinggan de n lu sa kasup sai," Meera hkrap ai.
Raitim, ngai myit nchyan langai mi lu ai.
An maisau hka li jawn hkawm ai.
Rai na, shi jawng sa ten du ai shaloi,"Ngai manang langai mi mung n hkau yang kaning di na rai?"
Meera gaw myit tsang ai.
"Nang, manang langai gaw ngai hte hkau sai le.
Ya, manang langai mi naw sa hkau la su," ngai shi hpe tsun ai.
Ya ngai na aten bai rai sai, maumwi tsun dan na matu.
Ameera gaw mungkan ting hta na ngai tsawra dik ai jan re.
Hpa majaw re hpe chye ai i?
Shi gaw arung arai ni hpe nhti nhtang galaw kau kau rai yang,ngai shawoi mu ai hku n re ai sha, kaga myit ningmu hku mu la ai.
Ameera gaw shi grai lu karum hkra n raitim, ngai hpe galoi mung ngai hkrai manang ni hte ga law hkat ai lam n galaw shangun ai.
Shani shagu shi gaw n hkrit n tsang galaw ai lam ni (adventure) woi galaw ai.
Murukku shangdam kaw nna pru ra sai shaloi na zawn rai hkra.
Ameera tsun ai hte maren, an gaw wuhpung langai re.
Summwi gaw lamu ntsa e grai pyaw let poi hkawm nga ai.
U Tawng gaw tsun ai, "Marang nang hpa majaw n htu ai rai?
Nang hpe ngai ka dan na."
Nga tsun ai, "Chyeju hte marang htu ya rit.
Ngai hka grau law hkra naw ra ai."
Hkauna la gaw tsun ai, "Chyeju hte marang htu ya rit.
Ngai hpang na nsi naisi ni a matu nli tum hkai na."
Raju tsun ai, "Lama na marang htu yang, Ngai maisau sanghpaw li shayawng na."
Summwi gaw Marang mazam htu ya sai.
U tawng gaw shi a tsawm la ai u mun ni hpe shamyen let ka ai.
Hka nawng e mung hka hpring sai.
Nga mung myit pyaw sai.
Hkauna la wa mung hkai hkai hpang sai.
Pruk!
Prak!
Hpruk!
Raju hte shi a manang ni mung hkumpup nawng kaw ginsup let grai pyaw ai aten ni lu la sai.
Summwi gaw yawng a myit masin ni hpe myit pyaw lam jaw ya sai.
Shi gaw matut nna sit hkawm wa sai.
Ma ni yawng mung ta ta galaw dat ai.
Nam maling kaw gaw hpa lama mi mung lapawt lama  byin mat ai lam n nga ai.Hpa nan lahpawt lama n byin ai!Yawng hkra gaw atsai awai sha re.Tsep kawp nan atsai awai re!
Sharaw Rawngteng ni n ma sha yang, ngam ai shan ni hpe kadai sha kau ai rai?Galang Langda ni hte Gwi ma-a ni!
Rai na, hpang gara nga ai nam Wa sha ai.
GRUNT!
GRUNT!
Langda hte Gwi ma-a n ma sha na ngam ai hpe gaw, kabai bai sha kau ai rai?
Jinu ni hte Byet ni!
Rai na, hpang gara nga ai nam Wa sha ai.
GRUNT!
GRUNT!
Magwi nam kaw ahkyi nyi da yang kadai sha kau ai rai?Nga hkyi Hkindu Nang ni!
Rai na, hpang gara nga ai nam Wa sha ai.
GRUNT!
GRUNT!
Hpun lakying lakang ni, namlap ni, marang hka ni ga kaw hkrat taw yang, dai ni ma hkra hpe kadai sha kau ai rai?Kahkrun ni hte kamu ni!
Rai na, hpang gara nga ai nam Wa sha ai.
GRUNT!
GRUNT!
Nbung ni gaw wanhkut ni a majaw n san seng yang, dai ni ma hkra hpe kadai marawp kau ai rai?Hpun kawa ni!
Ummm, hpang gara nga ai nam Wa gaw n rai sai.
GRUNT!
GRUNT!
Munia gaw, u mun langai sha tu ai u magwi kaba gaw gumra hpe n mayu ai lam chye ai.
Dai u magwi gaw gumra hpe lu mayu na daram kaba ai raitim shi kaja wa n mayu ai!
Adhania mare gaw gumra leng langai sha lu nna, dai leng hpe dun na matu Vayu hte Drut ngu ai gumra lahkawng sha nga ai.
Vayu gaw dai u magwi nga ai nam maling na hka nawng makau e mat mat ai.Dai mare masha ni gaw dai u magwi nga ai lam hpe shanhte a prat ban grai na ai kaw na chye ma ai.
Dai u magwi gaw lai wa sai shaning tsa lam kaw nna si htum mat ma sai u amyu hpan ni a hpang jahtum ngam nga ai dusat rai nga ai.
Sak hkrung ai dusat hpan a sali wunli rai nga ai hkum ting hta u mun langai sha kap nna Adhania a nam maling ni hkan e naw nga taw ai u hpan hpe mungkan kaw na ni kadai mung n chye ma ai.﻿Dai u magwi hte mare masha ni gaw shada da a shim lum lam hku nna tsan tsan nga ma ai.
Raitim, Munia gaw n nga ai.
Munia gaw lam hkawm yang lagaw gaw htawn na hkawm ai raitim, grai myit magrau grang ai.
Shi gaw dai nam maling kata de dai u magwi hpe yu na matu chyahkring hkring lagyim sa ai.
Dai u magwi gaw shani ten hta, dai hka nawng makau de sa nna jan sa kra yu shing nrai hka nawng kaw hka sa kapruk ginsup yu rai sa sa re ai.
Kalang lang shi gaw hkum daw mi hpe hka kaw tsing nna dung nga nga re ai.
Kalang numrang gaw shi hpe tam tim n mu lu ai.Shi gaw dai htat la ai nam maling a jut shara mi hta sa hkring sa taw ai rai na re.
Shi gaw tsap yang hpun daram galu ai.
Shi kaw galu nna ja ai du, masen ai lamyin kap ai lagaw kaba hte grai li ai nri zawn re baw tu ai.
Shi na galu la ai lamyin ni gaw hkrit na zawn re ai.
Raitim Munia gaw dai u magwi hkrit kaya chye ai akyang nga ai hpe mu chye wu ai.
Bai nna, shi gaw dai hka nawng makau na namlaw namlap ni hpe sha kawa ahkrup sha hkawm ai.Munia gaw dai u hte lama ma bung ai zawn nga hkam sha lu ai.
Dai u magwi gaw n lu pyen nna, Munia mung n lu kagat ai!
Mare kaw na kaga ma ni gaw Munia lagaw kayawt ai lam hpe asawng nna, shanhte ginsup ai hkan mung n kam shalawm la ma ai.
Dai majaw Munia gaw shi hkrai sha kam nga ai.
Munia gaw jahpawt shagu kanu hpe mare a hka htung kaw na hka yam tau masum ja garum nna, wan wut na matu hpun hta ya ai.
Dai hpang shi gaw grai na hkra shinggan de nga hkawm ai.
Kanu gaw shi hpe ma ni hte ginsup na matu hkawm mat ai shadu ai.
Bai nna, Munia nam maling kata na u magwi nga ai hka nawng de sa ai lam hpe mung kaji mi chye ai.
Lani mi hta, Munia gaw shi myit nden hpe shaja la nna dai hka nawng makau de hkawm sa wa ai.
U magwi gaw shi baw hpe n kayin ai sha, shi myi hpe Munia hpang de kayin yu nna Munia hpe myit n shang sha ai hte myi grip dat ai.
U magwi gaw shi baw ntsa hkan pyen ngoi kayin hkawm taw ai jinu ni hta lai na hpa hpe mung myit n lu maju jung nga ai shaloi, Munia gaw shi lagaw hpe shi hkrai bai la la wu ai.
Dai u magwi gaw akajawng sha shi na lagaw lamyin masen hpe sharawt dat ai.
Munia mung marawn nna dai hka nawng a hka n sung ai shara de nhtang chyaw rai di hkrat mat wa ai.
Shi gaw madi manyap, gari gawa rai hka nawng kaw nna dai u magwi hpe yu na matu pru wa ai.
Dai u magwi gaw mani taw nga ai!
Munia gaw grai pawt ai hte, "Dai ram mani ra ai i?"
nga tsun nna wa na matu kayin mat wa ai.
Munia gaw dai shara kaw na n lu hkawm mat wa shi yang, shi lagaw kaw lama mi hte adawt hkra la ai.
Dai gaw u magwi shi hpe kabai ai namsi re.
Dai u magwi gaw ginsup mayu nga ai!
Munia mung hpa bai galaw na myit ung ang let dai namsi hpe bai nhtang kabai dat ai.
U magwi mung dai namsi hpe lawan ladan nhkrem hku shi n-gup masen hte hkap rim la wu ai.
Dai shaloi kaw nna, dai u magwi hte Munia a hku hkau ai lam hpang wa ai.
Ya Munia tsam mari manang lu ai shaloi she, Vayu mat mat sai!
Yawng hkra hte gaw dai u magwi hpe n tsen nga ma ai.
Vayu hpe lawu lahta shara shagu tam ngut ai hpang, mare masha ni gaw lagat hpun dingsa npu hta mahkawng nga ma ai.Masha ni yawng hkra gaw Adhania mare hta lagut gaw n nga ai lam chye ai.
Shanhte yawng mung langai hte langai kam hkat ai.
Nga chyu shup dut ai wa gaw teng sha, Vayu dai hka nawng lam de gat mat wa ai hpe mu ai lam tsun ai.
Mare masha langai mi wa gaw mare salang wa hpe, "Vayu hpe gara kaw mung n mu ai.
Nam kaw na lama ma shi hpe sha kau ai rai na re."
nga tsun ai.
Nga chyu shup dut ai wa mung, "Lai na kadai chye rai na, u mun langai sha kap ai u magwi kaba she n rai na?
Shi hpe sat kau ra ai!
Shaning lam hku zim na nga taw ai gaw ndai zawn re n hkru ai lam hpe she masing mayun jahkrat nga ai gaw i!"
nga tsun ai.
Shawa masha yawng mung myit hkrum ai.
Munia gaw dai hpawng lamang hpe azim sha hkan yu nga ai.
Shi gaw grai shaga dat mayu ai raitim mara jaw na hkrit nga ai.
Lama na shi tsun dan tim shi hpe kadai kam na rai?Munia a kawa gaw, "Re, lachyum n pru ai sha shaning law law wa sak hkrung ai lam gaw dai u kaba hpe grau hkrit tsang ra shangun ai.
Dai ni ndai gumra langai mat mat ai, du wa na ten hta anhte a kasha ni rai wa na ra ai....." nga tsun ai.Mare salang wa gaw mare masha ni hpe grai pawt ai nsen hte, "Hpu nau ni, anhte yawng gaw dai dusat kaba hte manghkang hkrum katut ai nga tim anhte ni gaw shawa n-gun law ai.
Dai majaw anhte ya pru sa nna sa sat ga!"
nga marawn tsun ai.
Shawa masha yawng mung myit hkrum sai.
Munia gaw nsen kya tim ngang kang ai hku shawng de gaw htawn sa nna, "Dai u magwi gaw gumra hpe n sha ai.
Vayu mat mat ai shaloi ngai shi hte arau nga taw ai!
Dai u magwi gaw ngai na manang she re.
Shi gaw dai gumra hpe n sha ai!"
nga tsun ai.
Zuphpawng nga ai shawa masha ni yawng mung zim mat sai.
Mare salang wa gaw, "Dai gaw hpa lachyum re rai?"
nga marawn da ai.Shingdu kaw na langai mi wa mung, "Numsha ndai gaw mana mat sai!"
nga marawn jahtau dat nna, kaga ma ni mung mani nga ai.
Munia gaw shi shara kaw na n htawt ai sha, "Shi gaw namlap sha sha ai!
Shi Vayu hpe hpa na sha na rai?"
nga bai marawn tsun dat ai.
Munia a kawa gaw pawt let  shi kaw hkawm sa wa nna, "Na kara pi n chye hkri la shi ai mi anhte hpe hpaji sa jaw taw ai i?
Na manang ni hte sa ginsup u!"
nga tsun ai.Munia gaw, "Ngai lu ai  manang gaw dai u magwi sha  re."
nga tsun ai.
Kawa gaw shi hpe myi shatu yu da ai raitim shi gaw n hkrap ai sha, dai mare masha ni a man e tsap nga ai.Mare salang wa gaw, "Dai numsha hpe dat da sanu, anhte hpawt de dai u magwi hpe sa rim na re."
nga tsun nna, shawa masha ni mung bai bra mat wa ma ai.
Munia gaw dai u magwi gaw mara n galaw ai lam hpe sakse madun lu na matu lana mi sha aten lu sai.
Shi gaw shi hkum shi, "Myit yu, Munia, myit yu!"
nga kahte tsun nna, "Nga chyu shup dut ai wa gaw Vayu hka nawng lam de sa mat wa ai hpe mu dat ai nga tsun ai.
Raitim dai lam gaw hka nawng n du shi yang Chandesara de sa wa ai lam numshe nga ai.
Lama na Vayu dai lam de sa mat ai rai yang gaw taw?"
nga myit nga ai.Munia a kanu yan kawa gaw shi hpe pawt nna ga hkaw mi mung n shaga ai sha yupra shang shangun ai.
Shan yan yup pyaw mat ai hte shi gaw yup ra kaw na rawt let, noi ai hpan wan kawk la hpai nna nta kaw na﻿ pru hkawm mat wa ai.
Shi gaw Adhania mare kaw na pru nna, nam maling kaw na lam hku Chandesara ngu ai htingbu mare de sa mat wa ai.
Whooo..... nam maling kata hta u hku ni ngoi nga ai.
Tsan ai shara kaw nna nam gwi mung shabam nna, hpun ni a shingna ni mung chyang ai lata galu ni zawn shamu nga ai.
Shi gaw hkrit ai raitim dai nam maling hta yup pyaw taw ai u magwi hpe bai myit dum dat ai.
Lama na shi dai manghkang hpe hparan na matu hpa n galaw ai rai yang, dai u magwi hpe hpang shana sak hkrung ai mu lu na n rai sai.
Shi gaw n sa kaba shaw la nna shana ningsin hta dai nam maling a lam de shi hkrai gaw yawt hkawm mat wa ai.
Hpang jahpawt mare masha ni gaw  shingna ni, nlung masen ni hte nhtu galu ni hpai nna hka nawng makau hta mahkawng nga ma ai.
Dai u magwi gaw mare masha ni shani sa wa ai shaloi naw hkringsa taw nga ai.
Jan mung shi a mun n tu ai hkum hta htoi tu nga ai.
Shi gaw rawt tsap nna dai masha unawng hpe azi yu nga ai.
Shi a hkumhkrang kaba ai hpe yu nna, mare masha ni gaw loi mi tsan ai shara kaw hkring tsap nga ai.
Chyahkring mi gan hkrit mat ai hpang, mare salang wa gaw, "Jin grim rai sanu!"
nga marawn dat ai.
Dai masha unawng mung shanhte a laknak ni hpe magra chyit di nna dai u mun langai sha tu ai u magwi hpe kabai na matu jin grim rai sai.
Munia gaw shi nsen kaji hte, "Hkring u!"
nga tsun nna, dai masha unawng hte u kaba ai lapran de gaw yawt hkawm sa wa ai.Shi kawa gaw, "Munia!
Ya jang nhtang wa u!"
nga tsun ai.
Marai langai mi wa gaw, "Shi hpe gang magra la u!"
nga marawn tsun ai.Munia a kawa hte kaga mare masha ni gaw shi hpang de kagat sa wa ai.
Dai u magwi gaw lagaw lahkam lahkawng htawt sit sa wa ai hte shanhte gaw hkring tsap mat sai.
Nri hpai ai la langai gaw, "E... ya dai hku byin mayu jang gaw anhte nan lahkawng yan hpe tup rau hparan kau na!"
nga marawn tsun ai.﻿
Dai shawa masha ni a shingdu kaw na marai langai mi wa gaw, "Hpa byin taw ai rai?"
nga marawn dat ai.
Hkum loi mi magaw nna n-gup mun galu law ai la langai gaw gumra sumri dun nna sa wa ai.Mare salang wa gaw grai mau ai hte, "Saarthi, nang ndai kaw hpa sa galaw ai?
Hpa na Vayu gaw nang hte rau nga taw ai rai?"
nga san wu ai.﻿
Dai la wa mung, "Aw, nang chye ai hte maren ngai Vayu hpe lai wa sai shaning dut ya ai.
Mani ngai nanhte a mare makau hku jahpawt jau Vayu a kanau yan Jhabru hte Ghabru dun ai gumra leng hte lai wa ai.
Vayu gara hku mat mat nna anhte a hpang Chandesara de hkan nang sa wa ai hpe ngai mung n chye ai.
Ngai Vayu hpe dai hpawt du hkra n chye yu nna, hpa galaw na mung n chye rai yang she ndai numsha ma nta sum langai hpang langai mat mat ai gumra a lam san hkawm na she﻿ chye yu ai.
Raitim, ya hpa ni byin taw ai rai?"
nga kalang bai san wu ai.
Mare masha ni gaw Saarthi san ai hpe kadai n htai ma ai.
Shanhte gaw kaya ai hte baw gum mat ma ai.
Munia a kawa gaw Munia kaw sa nna, shi a ta lahpum hta pawn mara let mare de bai woi nhtang mat wa ai.
Dai shani kaw nna ma ni kadai mung Munia a gaw yawt hkawm ai hpe n mani sai.
Shanhte yawng hkra gaw shi hte manang tai mayu nna, shanhte yawng hkra gaw dai u magwi hte hku hkau mayu ma ai.Munia a lam gaw mare shagu de chyam bra mat wa nna, dai grai tsan ai kahtawng ningchyawng hkan na mare masha ni gaw shanhte shada, "Munia gaw, dai u mun langai sha tu ai u magwi gaw gumra hpe n mayu ai lam chye ai!"
nga tsun kahte hkat ma ai.
Ndai maumwi gaw u magwi langai a lam mabyin ajet rai nna, mungkan ntsa hta kaba dik ai u hpan re.
Shi gaw Madagascar ngu ai zunlawng hta nga ai.
Dai zunlawng hta shanu machyu ai masha law hkrai law htam wa nna nam maling ni hten za ma ai majaw dai u myu hpan ni gaw lai wa sai 1700CE kaw na si htum mat ma wa ai.
Shana shagu Nu ngai hpe mau mwi hkai dan ai.
Shu langai hpa ga shaga nga ai kun?
nga ai mau mwi hkai dan ai.
N-hka mun galu hte Hkaw hkam a mau mwi mung hkai dan ai.
Kalang lang, pyen chye ai magwi a mau mwi mung hkai dan ai.
Bai, Sharaw hte Ga gwi Manang yen a mau mwi mung hkai dan ai.Sharaw gaw krung kata de hkrat mat ai.
Sharaw hpe Ga gwi gaw dai krung kata na gara hku bai lu shaw la ai kun?
Machye machyang hte nyan rawng ai Ga gwi gaw Sharaw hpe krung kata kaw na hkye la ai mau mwi gaw ngai ra dik ai mau mwi rai nga ai.Ngai mung mau mwi madat let yup pyaw mat ai.
"Ya nang hpe lu sai!"
Shu tsun ai.
"Na matu myit n pyaw ya sai!"
Lagat Gatjan tsun ai.
"Hpa majaw?"
Shu san ai.
"Na shingdu de yu dat yu u," Gatjan tsun ai.
"Ya nang hpe lu sai!"
Lapu tsun ai.
"Na matu myit n pyaw hpa she rai sai," Shu tsun ai.
"Hpa majaw?"
Lapu san ai.
"Na shingdu de yu dat yu u," Shu tsun ai.
"Ya nang hpe lu sai!"
Yu Sinlen tsun ai.
"Na matu myit n pyaw hpa she rai sai," Lapu tsun ai.
"Hpa majaw?"
Yu Sinlen san ai.
"Na shingdu de yu dat yu u," Lapu tsun ai.
"Ya nang hpe lu sai!"
Wa Hpai Galang tsun ai.
"Shu, ngai hpe dat dat rit.
Rai yang ngai anhte yawng hpe hkye la na!"
Gatjan marawn tsun ai.
Shu gaw Gatjan hpe dat dat ai.
Gatjan gaw pyen mat wa nna Wa Hpai Galang na du kaw aja wa na ya ai.
Wa Hpai Galang gaw Yu Sinlen hpe dat dat ai.
Yu Sinlen gaw Lapu hpe dat dat ai.
Lapu gaw Shu hpe dat dat ai.
KER-SPLASH!
Shanhte yawng gaw, "Chyeju kaba sai yaw, Gatjan e!"
nga tsun ai.Dai shaloi, Hkangse gaw, "Ya nanhte hpe lu sai..."
Lana mi na yuptung lai aten hta, Maisha a Anu hte Awa gaw grai jau yup pyaw mat ai hpang, Maisha gaw shi a myiset kaba la nna nta kaw na lagu pru mat wa ai.Maisha gaw shana aten na panglai hka kau mayan hpe ra ai.
Bai, shi grai hkau ai manang ni mung dai panglai kata kaw nga ai.
Maisha gaw shanhte galoi mung hkrum ai panglai hkingau de sa nna shaga dat ai."Uchli!
Nang ya ndai kaw nga taw ai i?
"Maisha gaw Uchli hka kata kaw na pyen shang dat pru dat re ai hpe yu nna hkyinghkum hku lu dung nga ai.
Uchli gaw shi a nam nyan ni hpe shakawng chye nna lu pyen ai Nga langai mi re.
Rai timung daini, Uchli gaw myit tsang ai hkrang nsam hte rai nga ai.
"Hpa byin ai rai?"
Maisha san ai.
"Nang hpa majaw grai myit n pyaw ai zawn rai taw a ta?
""Nang n mu ai i?"
Uchli tsun ai.
"Shata mat taw nga ai!"
Shata!
Uchli tsun ai jaw ai - shan a manang gaw daina lamu kaw n nga nga ai.
Kaja nga yang, Shata a shara kaw hku kaba langai mi hku nga ai.
"Rai timung mana sha pyi naw anhkawng shi hpe mu ai re le," Maisha mau let marawn jahtau dat ai.
"Shi hka kata kaw nna anhte a shawng hku sha rawt lung wa ai re le... Hka kata kaw shi lam dam mat ai ngu nang n shadu ai i?
""Anhte shi hpe tam ra ai!"
Uchli tsun ai.
"Rai timung Shata Jan n lawm yang, lama ma hpe gara hku na mu na rai?"
Maisha san ai.Dai shaloi sha, Uchli hka kata kaw na lama mi hpe dum dat ai.Tsan ai kaw na hka leng gayat wa shagu, myi hprap wan htoi wa yu bai sin mat yu rai tu nga ai.
"Maisha!"
grai myit rawt ai hte Uchli marawn dat ai.
"Ngai myit nchyan lu sai!
Nye a shingma ntsa kaw lung u, htaw de na hka leng ni nga ai de sa yu ga."Nhtoi nga ai shara kaw shan du ai shaloi, nsa kaba shaw let Uchli hpe Maisha ja ja jum magra da ai . . .
Maisha sahki sahka shaw ai.
Shagan ni hpring ai lamu kaw wam ai zawn nga shi hkamsha ai!
Shi a makau hkan hkrung kanu kaji ni tu kabrim ala nga ai.
"Wow, Shanhte kadai ni rai?"
Uchli hpe shi kahte tsun ai.
"Shanhte gaw Hka Sahpaw Kanu ni re.
Panglai kata kaw nhtoi jaw ai hku nna shanhte lu garum na re!"
Uchli tsun ai.
"Nang na nhtoi anhte hpe n garan jaw na i?"
Shanhte kaw na langai mi hpe Maisha san ai.
"Shata mat mat ai, dai majaw shi hpe tam na matu nhtoi ra ai.
""Ngai na nhtoi hte sha n law na re," Hka Sahpaw Kanu tsun ai.
"Shanhte i lu garum na kun, ngai nye manang ni hpe naw san yu ga!"
Kade n na ai hpang, law la ai hkrung kanu kaji ni shanhte na nip la nip la rai htoi ai nhtoi hte garum na matu du wa ai.
"Ya Shata gara kaw rai taw na kun?"
Maisha sumru yu ai.
"Ngai nanhte hpe lu garum ai," Maisha a Na makau kaw nsen kaba hte shaga pru wa ai.Makau de Maisha gayin dat ai.
Lata matsat tu ai kinhti htan Panglai Nga langai mi shi a makau kaw mi mi rai tu nga ai.
"Mi yet sha Shata ndai lam hku lai mat wa ai hpe ngai mu dat ai.
"Nnan e, jinglam galu hpe Maisha hkrit ai.
Rai timung, dai kinhti htan hte re ai Panglai Nga a nhtoi sha hka kata kaw nhtoi grau nna jaw lu ai hpe shi chye ai.
"Lam madun sanu," shi tsun ai.Panglai Nga mung shi a jinglam langai mi hte Maisha a lata layung kaw dumbat tawn ai.
"Ngang ngang jum da u!"
Dai hpang, Maisha, Uchli, htoi ai hka Sahpaw Kanu hte kinhti htan Panglai Nga ni gaw hka kata de rau hpung yawt shang wa ai.Sung hta sung, sung hta sung, grau grau sung nna nsin htat ai hka kata de shanhte yu mat wa ai.
Rai timung, hka Sahpaw Kanu gaw grau nna htoi tu ai hte Panglai Nga mung shi a nhtoi hpe kaprip shatu ai.Shata hpe n mu shi ai.Dai hpang, shanhte lusha tam hkawm ai Nga Sha Nga hte hkrum ai.
Shi kaw masen dai ai wa ni tu ai rai timung, Maisha gaw n hkrit sai.
"Ee," Maisha tsun ai.
"Anhte, Shata hpe tam hkawm nga ai.
Shi hpe dai makau hkan nang n mu hkrup ai i?
""Mu ai," Nga Sha Nga tsun ai.
"Shata Nga ni hte shi myi yet sha hka hpung yawt hkawm ai hpe ngai mu dat ai.
Nye hpang hkan nang rit!"
Maisha, Uchli, Panglai Nga hte Hka Sahpaw kanu ni gaw Nga Sha Nga a atsit rai tu ai nga ni hpe shalen hpa dai hpang kaw hkan nang mat wa ai.Nga hpan ni yawng kaw na nhtoi ni gaw sin la ai panglai htingnep kaw wan htawng zawn htoi gabrim nga ai.
A kajawng sha, nlung kata kaw lama mi htoi taw ai hpe Maisha mu dat ai.Dai Shata rai nga ai le!
"Garum la rit."
Shata achyit ngoi dat ai.
"Ngai dau taw ai!
"Panglai nga gaw shi a jinglam ni hte nlung hpe hpai sharawt kau ai.
"A ra lo!"
nsam hpoi mat ai Shata lawt pru wa ai hte yawng marawn dat ai.
"Hpa byin mat ai rai?"
Uchli san ai.
"Ngai ndai de nye a kanau Shata Nga hte hkrum na matu sa wa ai," Shata tsun dan ai.
"Ngai bai nhtang wa ai lam kaw ngai na nhtoi hkoi mat hkyen ai majaw ngai lam dam mat ai.
Dai majaw ngai ndai nlung kata kaw dau nan taw ai.
Nanhte ngai hpe sa tam sa wa ai majaw grai chyeju kaba sai yaw."
" Dai hku nga yang ndai shara gaw nang lamu kaw n nga ai shaloi nga taw ai shara i!"
Maisha tsun ai.Shata gaw manyi let panglai hka ntsa man de waw pru mat wa ai.Hpang jahtum e, shi gaw lamu ntsa de gumhtawn lung mat wa ai.
Uchli hte Maisha gaw shan a manang nnan ni hpe ta ta galaw shakram let Shata jan a nhtoi hte panglai hkyin gau de bai hpung yawt mat wa ma ai.Hka kata na shagan ni, mung htat la ai shana hpe jahtoi lu na matu matut htoi nga ma ai.
NHTOI JAHTOI YA AI NI HTE HKRUM YU UHkarang kawng hte hka kata kaw nga ai dusat law law gaw shanhte a nhtoi ni hpe shanhte nan lu jahtoi la ai hpe nang chye ai i?
Maisha hte Uchli hkrum ai kaji la ai Hka Sahpaw Kanu ni gaw shanhte hpe sa sha wa ai dusat ni hpe jahkrit jahprawng na matu htoi ai.
Hka kata kaw shamu shamawt ai hpe shanhte hkamsha lu ai hte, Hka Sahpaw Kanu ni gaw sadi jaw ai hku nna shanhte a nhtoi hpe shapraw ma ai.
Kalang marang, hka leng ni hte li htinglet hkawm yang mung ndai nhtoi pru wa ai.Hka Sahpaw Kanu ni kaw dat jasat nga ai shaloi dai ni gaw shanhte hpe nhtoi shapraw na matu garum ya ai.
Kinhti htan Panglai Nga ni kaw gaw nhtoi hpe shapraw ya lu ai alak mi re ai hkumhkrang daw chyen nga ai.
Kinhti htan Panglai Nga ni a hkum kaw na mun mun sen sen re ai nhtoi ni gaw lusha mawng la na matu, kanawn manang ni hpe tak kaba shangun na matu (snr) matse labye ni hpe myit shuk shak shangun na matu htoi kaprip ai re.
Nga Sha Nga kaw na lu ai nhtoi gaw shi a hkum kata kaw nga ai hkrung kanu kaji ni kaw nna lu ai rai nga ai.Law malawng hpun ni hte dusat ni gaw hka ntsa kaw mung htoi ma ai.
Myihtan Tu ni, nkau Mati hpan ni hte anhte kaw na hkawt, shani shagu kaji la ai nhtoi ni hpe shapraw  nga ai.
Dai ni gaw Vasan Panchyami nhtoi re.
Nu yen Wa tsun ai, dai ni gaw   machyan htawngshi ta a shawng ning nan a nhtoi rai nga ai.
Machyan htawngshi ta gaw kashung ta hte kahtet ta a lapran na duhkra ladaw rai nga ai.
Dai hpe Sanskrit ga hte Vasan Ritu nga ai.
India mung a shara shagu hta, yungwi shingni, shingni hpaji hpe sharin ya ai Karai hpe ndai shani hta kyu hpyi ma ai.
U ni mung nta makau na hpun ntsa e grai law hkra hking nga ma ai.
Shanhte mung ngai hpe shangwi shapyaw taw ai ngu hkam sha ai.
Hpun ntsa na namlap ni mung ning nan galai nna tsit tsawm nga ai.
Nye a palawng ning nan zawn tsawm nga ai.
Nu mung ahtoi nsam sari hpe hpun da ai - dai gaw 'basanti' ngu ai, grai tsawm ai nsam hte mying rai nga ai.
Ah Ji gaw ngai hpe hpun hkai shangun ai.
"Hpa majaw ta?"
ngai san ai shaloi,"Hpa majaw ta nga yang, nang hte rau kaba wa na manang tai na matu re, Menu" ngu ah ji tsun ai.
"Machyan htawngshi ta gaw lama ma hpe galaw hpang na matu grai hkrak ai duhkra ladaw re."
Ah ji hte ngai sun de sa ai.
An ga hpe htu nna hpun hkai ai.
"Ndai gara hku galu kaba wa na rai?"
Ngai shi hpe san ai.
"Hkring mi ndai de yu yu u, ma Menu!"
ngu ah ji tsun ai.Kadu hka kasha ni langai hte langai shachyut hkat nga ai.
Tingu, nyau mung kadu hka kasha hpe shachyut nga ai.
Ngai mung nyau hpe shachyut na.
Sun kata hta nampan ni hte hpring rai nga ai.
Ngai gaw ahtoi nsam numri pan ni hpe grai ra ai, Ah ji gaw kadawn pan hpraw hpe ra ai.
Hpun nkau mi a npu e namlap ni run hkrat nga ai.
Hpun law law hta nampan ni pu nga ai.Ngai machyan htawngshi ta hpe ra ai.Yawng hkra machyan htawngshi ta hta grai yu tsawm ai.
Hpawt de gaw Holi nhtoi re.
Jawng lahkawng ya pat ai.
Anhte ni hpun hkyep hte hpun lakung ni hte grai kaba ai Holika hpe galaw ai.Anhte kaw na nkau mi gaw nam kata de sa nna tesu nampan hpe la wa ma ai.
Menu gaw hka zarung hta nampan hpe bang nga ai.
Hka gaw lwi dwi si nsam galai mat ai.
Hpawt de gaw anhte ni lwi dwi si nsam hka hte Holi ginsup na.
Bai nna, gujia hte puri hpe sha na.
machyan htawngshi ta gaw grai pyaw ai duhkra ladaw rai nga ai.Dai duhkra ladaw gaw n kashung ai, n kahtet ai hte marang n htu ai.Ngai shani shagu lu ginsup ai!
"Ngai nang hpe nlu pawn ai, Shanu!"
Ammi tsun ai.
"Nang grai kaba ai!"
﻿"Nang hkrai jawng de lam nlu hkawm sa ai!"
Abu tsun ai.
"Nang grai kaji ai!
"﻿﻿
﻿"Nang ma yup ku kaw n-lu yup ai!"
Dadu tsun ai.
"Nang grai kaba ai!"
"Nang ma hpe nam pan sun de n-lu pawn sa ai!"
Dadi tsun ai.
"Nang grai kaji ai!"
﻿Shanu myit yak taw ai.Grai kaba ai!Grai kaji ai!Gara hku na shi kalang ta﻿ grai kaba ai hte grai kaji ai ta?
﻿Shi a sumwum pan nsam palawng hpun na matu grai kaba ai.﻿shat gawt kata muk galaw na matu grai kaji ai.﻿
﻿Dadu a ntsa lung jawn na matu grai kaba ai kun?Ma hpe shi pawn na matu grai kaji ai kun?
Shanu chyam yu ai " Hpa gaw Ngai hte hkrang bung ai kun?
Ammi gaw mani sumsai hte tsun ai gaw "Hpa na, Nang gaw jawng kaba sa na matu kaba taw sai le."
﻿"nang naw kaji ai majaw, Ngai nang hpe lahpa hte hpai dang ai," A Bu tsun ai.
﻿"Nang  kaba sai majaw ngai hte jahpawt lam rau lu hkawm sai," Dadu tsun ai.
﻿"Nang kaji ai majaw Ngai mau mwi hkai dan na,"﻿Dadi tsun ai.
﻿"Nang gaw galoi mung, galoi mung dai yawng a matu hpring tsup nga ai!
"﻿Yawng tsun let, shi hpe alum ahkum hte ahpum la ma ai.
Buddhi hta grai tsawm ai sun langai nga ai.
Shi a sun hta grai tsawm ai nampan pu ni amyu hkum hkra nga ai.
Shi a sun hta na nampan ni hpe shi yu let galoi mung myit pyaw nga ai.
Laning mi tup marang n htu mat ai.Nampan ni mung kyip ai hte hkraw wa sai.
Buddhi hta Aarti ngu ai manang nga ai.
Shi a manang hpe shi a nta de sa chyai na matu saw shaga ai.
"Nye manang ndai shaning gaw marang n htu ai majaw nye a nampan sun hta nampan ni mung yawng hkraw mat ma sai.
Nampan ni n kyip n hkraw na hku galaw ai ladat hpe nang chye ai i?"
"Umm, mai sau hte plastik rau  galaw ai nampan galoi mung n hkraw ai.
Lama na marang htu wa yang mai sau rau galaw ai nampan ni gaw hten mat ai rai tim plastik  hte galaw ai nampan ni gaw n hten ai," Aarti tsun ai.
Buddhi gaw shi a sun de sa nna nampan ni hpe ru kaw na baw kau nu ai.Nampan jahkraw hpe mari nna ndai sun kaw hkrai da ai.
Lana mi hta, Buddhi gaw ngau htawn hta tsap nna shi a sun hpe yu yu nga ai.
Manam pyaw ai nampan sama malai,manam shagram re ai namhkawng sama sha shi lu nga ai.
Hpang shani hta Aarti a nta de sa ai.
"Nye manang, sun gaw tsawm sai, rai tim manam pyaw ai nampan sama n nga ai.
Nbung hta manam shagram re ai  namhkawng a sama gaw mang hkang re taw sai.
Ngai hpa galaw ra na kun?
""Namhawm hpe nampan ni a ntsa e shabra da u."
ngu Aarti shi hpe hpaji jaw ai.
Buddhi mung nampan jahkraw ni a ntsa namhawm hpe shabra da ai.
Rai tim, namhkawng zawn manam shagram re ai sama sha shi lu ai.
Shi Aarti  hpang de kalang bai sa ai.
"Manang e nye a sun hta namhkawng sama sha lu ai.
""Buddhi, dai nbung hta manam pyaw ai sama shabra da u. Na a sun makau hta layit tawn da u. Rai yang nang manam pyaw ai nampan sama bai lu na ra," ngu Aarti tsun ai.
Buddhi namhawm sama shabra na matu sun kata hta layit hpe tawn ai.
Ya shi a sun hta na namhawm sama lu sai.Rai tim, shi a sun hta galoi mung sa chye ai pilam la, lagat, hte U ni mung nsa chyai mat sai.
U sumla, lagat hte  pilam la sumla mari na matu Aarti shi hpe hpaji jaw ai.
Buddhi sumla mari wa nna shi a sun hta pyen hpang ai.Nau nna yang , shi  a manang ni hte nta htingbu ni sa wa ma ai.
Rai tim nau nna yang, kadaw kadan byin hpang wa ai.
Sumla ni langai hte langai adawt hkat nna ga ntsa de hkrat wa ai.
Masha ni mung pawt hkat wa ma ai.
Shanhte shani tup ga law hkat ma ai.
Aarti hpe Buddhi mara tam ai.
"Sumla ni hten ma sai!
Shanhte shada adawt hkat nna hten mat ai hte masha ni mung langai hte langai ga law hkat ai.
""Oh manang e,"  Aarti tsun ai.
"Ga law ai gaw grai n hkrat ai.
Masha ni ga law yang anhte mai tsun ai, tsun tim shanhte n zim shi yang anhte shanhte hpe dam mai jaw ai."
"Nang langai sha ndai mang hkang hta lit nga ai!"
ngu Buddhi pawt let tsun ai.
"Nye a sun hpe jahten ai, kumhpraw mung grai jai lang kau ai hte shinra tara hte ning hkap ai ni yawng mung galaw ngut sai.
Nampan, manam pyaw ai sama, nbung, pilam la, lagat, U ni yawng hkra!Nang hpe mara jaw na matu gindan nga ai."
Aarti gaw myit sim myit sa hte tsun ai,"Nye manang e, anhte masha kaga a hpaji jaw ai hpe naw madat yu ga. Rai tim, dai hpe garai n galaw shi yang anhte na anhte atsawm shawng myit yu ra ai.
Lama na marai langai ngai nang hpe U hka gaw na a Na hpe lagu mat sai ngu tsun yang, nang U hka hpe hkan rim na kun shing n rai atsawm shawng myit yu na kun?"
Aarti tsun ai ga ni Buddhi shut ai  hpe chye na hkun ai.
"Ndai gaw shingra tara  shi a ladaw lai mat yang nampan ni pu ai hte bai kyip na nre.
Ngai shingra tara hpe nmai ning hkap ai."
ngu shi myit dum sai.
Shi a manang atsawm sha myit taw ai hpe  Aarti mu ai."
Manang e nang hpe ngai hpaji naw jaw ra na i?"
shi san ai.
"Nra, Nra sai."
Buddhi mani let, "Ya ngai hpa galaw ra ai hpe chye sai."
Hpang shani hta, Buddhi gaw nampan jahkraw ni hpe baw kau ai.
Layit hpe mung shi a nta de bai tawn kau ai.Shi a sun hta shanghkawp hpe lang let  nampan ni hpe bai hkai ai.
Shi myit galu ai hte hka jaw let Nampan ni hpe  lakawn yu nga ai.
Bat loi mi lai mat yang, shi a sun hta nampan ni kalang bai pu wa sai.
U ni, lagat ni, Pilam la ni mung sa chyai ma ai.
Buddhi gaw prat hta shi a sun hpe kalang bai mu lu ai majaw myit pyaw ai hte shingra tara jaw ai manu dan ai kumhpa hpe shi bai hkam sha lu sai.
Aarti shi a manang hpe n mu ai grai na sai.
Dai majaw  shi a manang hpang sa chyai ai .
Buddhi gaw shi a sun grup yin shi hpe woi madun ai.
Shi manam pyaw ai nampan sama ni lapran shi a manang hpe mani sumsai hte ahpun ai.
﻿"Ngai lam dam mat sai," Lagat kasha tsun ai.
"Ngai nta n-chye tam mat sai!"
"Nang ngai hpa lu garum na i?
Salang Magwi"
"Ndai na a nta i?
Lagat kasha"Magwi san ai.
﻿﻿"Nre ai!"
Lagat kasha hkrap ai.
"Ndai gaw U a nta she re"
﻿"Ndai lungpu na a nta i?"
Magwi san ai.
﻿"Ndai gaw patsip a nta she re"
﻿"Ndai lagat stip na a nta i, lagat kasha?"
﻿"Re re!"
lagat kasha kabu gara tsun ai.
"Ndai gaw nye a nta re."
﻿"Ngai hpe garum la ai majaw chyeji kaba yaw, Salang Magwi."
Pilam la hte hka dingsen gaw namlap langai hta rau dung taw nga ai.
Pilam la gaw pyaw la ai yungwi mahku nsen hte mahkawn hkawn hpang wa ai.
Hka dingsen gaw yawn wa ai.
Hpa majaw nga yang shi  Pilam la ﻿hte rau shang lawm mayu tim, shi a dawraw mat taw ai.
"Ngai hta myit nchyan langai nga ai!"
ngu Pilam la tsun ai.
Pilam la hte hka dingsen gaw namchying kindu nang nta de pyen sa wa ai.
Namchying kindu nang gaw ga lasi kawp run taw ai.
Pilam la hte hka dingsen gaw garum na matu tsun ai.
Shi gaw shanhte hpe grai tsawm ai ga lasi kawp kumhpa bai jaw dat ai.
Hpang, shanhte gaw kadawn a tsing du pa hta tsing du ni hpe rep garum ai.
Shi gaw shanhte hpe yihku kachyi mi hte shi a tsing du pa kaw na tsing du kachyi mi kumhpa bai jaw dat ai.
Hpang jahtum, shan gaw lagat ni hpe lagat ntsin tam garum ai.
Shanhte gaw  Pilam la hpe kinlep jaw let "Chyeju kaba sai!"
ngu lagat ni tsun ai.
Dai hpang, pilam la gaw ndigram tsip tam ai.
"Nang hpa galaw taw nga ai ta?
"ngu hka dingsen san ai.
Hka dingsen gaw kaga ni hpe garum da ai majaw ba mat nna shi yup pyaw mat ai.
Akajawng sha, shi grai pyaw ai nsen langai hpe na dai nna yup rawt wa ai!
Dai hpa ta?Pilam la gaw shan yen hkap la lu ai kumhpa ni hte dawraw galaw taw nga ai.
"Ndai gaw na matu re,"ngu nna Pilam la tsun ai.
"Ya ngai mahkawn hkawn ai shaloi nang dawraw mai dum sai."
Ya kaw nna , galoi rai tim pilam la gaw mahkawn hkawn, hka dingsen gaw dawraw dum let grai pyaw ai nhtoi ni hpe rau tawt lai lu mat ma ai.
Tharu hkaibyek kasha hpe mu ai.Shi machyi taw nga ai.
Tharu shi hpe jasan jaseng ya ai                  hte tsi tsi ya ai.
Shi a mying hpe Dakki ngu                              shamying ya ai
﻿          Langau Dakki hpe mu ai shaloi.
Dakki tsan tsan de hprawng ai.
Rai tim, shi kalang myi bai machyi sai.
Thuru hte shi a manang ni Dakki hpe makawp maga ya ma ai.
﻿Lani myi hta, hkaibyek kanu gaw shi a kasha hpe mu tam la wu ai.
﻿Shan nta wa mat ai.
﻿Thuru hte shi a manang ni yawng hpe shakram let nta wa mat sai.
Lani mi na shana maga hta, Sabaw gaw sun wang hta shi hkrai ginsup nga ai.
"Nu ngai hpe gwi kasha mari ya u?
""N mai ai!"
ngu shi Kanu tsun ai.
"Grai kaji ai gwi kasha rai tim mari ya u"ngu Sabaw ﻿bai tsun ai.
"N mai ai, Nu sha."
Sabaw nlung hpe htawng dat ai, dai nlung gaw hpun makau de taleng wa ai.
Ndai hpun hta shan hpyi kap ai.
Shi dai hpe masawp yu nna ntsa de ding ding mada yu ai.Myi lahkawng shi hpe gum yu taw ai hpe shi mu dat ai.
"Gara hku ta!!
nang gadai rai?"
Sabaw mau nna san dat ai.
"Kaja nga ai i, Ngai gaw hpun gumra re.
Nye a shaga mying gaw Jawjaw re.
Ngai nang rau lu ginsup ai.
Nang ngai na shingma de lung u, ngai nang hpe wam hkawm woi na."
Sabaw gaw shingma de lung let shanhte gaw tsan ai lam, tsaw ai kawng hte mare kata de wam hkawm ma ai.
"Jawjaw lahkra maga de magaw u.
Ya lapai  maga de bai magaw u, lahkra maga de kalang bai magaw u," Shi manang Munni a nta n du dingsang Sabaw gaw pyaw ai hte marawn tsun nga ai.
Daini gaw Munni a shangai nhtoi re.
Sabaw gaw Jawjaw a shing ma ntsa jawn taw ai hpe ma ni mu ai shaloi shanhte lahpawt dum ma ai.
Jawjaw gaw Nuji hpe shabawng shakap garum ai.
Shi gaw grai galu ai majaw dai gaw shi a matu loi nga ai.
Jawjaw gaw shi a ntsa ma ni hpe jawn shangun ai, shi gaw shanhte rau gawdin mung ginsup ai.
Shanhte ni grai pyaw nga ma ai.Yawng gaw ,"Ngwi pyaw ai shangai nhtoi re u ga." ngu mahkawn hkawn ai.
Nuji gaw samawsa, muk nkau mi hte hkyen muk ni hpe sha pinra hta jahkrat ya ai.
Jawjaw gaw hkyen muk ra sha ai, Dai majaw Waji gaw shi hpe hkyen muk hpring hkra bang da ai pung hpe jaw ai.
Jawjaw yawng hpe ma hkra sha kau ai.
Nta wa na aten du wa sai. "
Shakram ai Jawjaw, shakram ai Sabaw," Shanhte shakram ga tsun ai.Sabaw hte Jawjaw nta wa lam hku wa ai.
Nu gaw chying hka lam hta tsap taw let la nga ai.
Shi gaw Sabaw hpun gumra ntsa jawn taw ai hpe mu ai shaloi, shi grai gajawng mat ai.
"Sabaw... ngai..... tsun ai.
""Nu nang tsun ai, gwi kasha n mai ai nga, nang gaw grai galu ai hpun gumra n mai ai ngu n tsun ai."
ngu nna Nu hpa n tsun shi yang shi shawng tsun ai.
Dusat rawng madu sa wa nna Jawjaw hpe dusat rawng de bai shaga na matu sa wa ai.
Ngai gaw kana kaba langai re.Ngai, kaga ni hpe lu karum ai.
Jawng yu ai hpang, ngai na kanau hpe lusha bawt jaw ai.Shi grai kabu ai re.
Ngai rau ai shani hkan hta, anu hpe rung sa na matu shajin karum ai.
Shana de maga rai yang, ngai awa hpe seng kaw karum ai.
Raitim, kalang numrang rai yang, anu gaw "Chyeju hte, ngai hpe hkum karum!"
nga tsun ai.
Kalang numrang, awa rai yang gaw, "Chyeju kaba sai yaw.
Raitim, dai ni awa hpe hkum karum sa yaw."
nga tsun ai.
Kalang numrang hta gaw, shan lahkawng yan ngai hpe shara mi kaw shadung da da rai ma ai.Rai yang gaw, ngai laika buk bai hti ai.
Ngai na adwi hpe mung ngai kam karum ai.Shi, ngai hpe maumwi hkai dan dan re ai.
Ngai na kanau gaw naw kaji ai.Shi kadai hpe mung n lu karum shi ai.
Raitim, ngai gaw kana kaba re.
Ngai, kaga ni hpe lu karum ai.
Hka nu langai mi a hka nam maga de e, tawng mu ngu ai pamun, hpun ni nhpaw n-ya tu nga ai.
Nep gaw dai tawng mu pan saba pu nsam re ai hpe chye ai.Shi gaw dai tawng mu ni hpun kawp li a pangka kaw chya taw taw re hpe mung chye ai.
Dai tawng mu ni gaw shi na Wa a hpun kawp li kaw chya taw taw re majaw Wa a li jak jasu yak yak re ai.
Shi gaw dai tawng mu ni hte nta shachyaw chyai nna kasup yang grai pyaw ai lam hpe mung chye ai.
Shi gaw shi na Nu tawng mu hte nga shadu yang grai mu ai lam hpe mung chye ai.
Nep gaw shi na kana, tawng mu hte katsu tu kangau hpe ra sha ai lam hpe mung chye ai.
Raitim, Nep n chye ai lam langai gaw, hpa majaw Nu gaw alap hte hpun mat hpe mawt kau kau re hpe shi n chye ai.
... rai na, dai ni hpe jahkraw da ai.
Shi gaw hpa majaw Nu tawng mu hkinlang chyahkraw ni hpe hkri ai hpe n chye ai.
Nep gaw Nu hpe san ai, raitim Nu gaw sha mani dan ai.
Kade n na yang, Nu gaw shi hpe tawng mu hte hkri da ai hkyepdin zum mi jaw ai.Ya gaw Nep chye na sai.
Shi hte shi na manang ni gaw hpun hpe akyu jashawn nna jai lang mai ai lam kaga langai mi hpe bai chye sai.
Kade n na yang, hka nu a hka nam maga e, Nep gaw tawng mu ni panglai de yawng mat wa hkyen ai hpe mu ai.
Nep gaw tawng mu ni hte nta gara hku galaw la nna Nu hpe kumhpa jaw na lam hpe myit shingran wa ai.
Shu hte Lapu gaw manang yan rai ma ai.
Shu gaw tsun ai, "Ngai, nye nu kaw sa lam na.
Ngai kaw hkan nang rit le."
"Um, mai ai," Lapu gaw tsun ai.
"An yan na nta hpe kadai sin na rai?"
"Ngai sin ya na," Woi gaw tsun ai.
Shu gaw shi nu na matu tingsan langai mi kaw Kagyin hpraw ni hpe rim bang ai.
Jahpawt manap hprim hpram aten hta Shu hte Lapu gaw pru sa wa sai.
Shan yan gaw nam maling de shang mat wa sai.
Shan yan gaw Kadu Hka hpung mi hte hkrum ai.Lapu gaw shanhte hpe hkrit ai.
Shu gaw shi na manang hpe makawp maga la ai.
Shan yan gaw Shu na  kanu a nta kaw du ai shaloi, kan si sai.
Shan yan gaw lusha sha na matu lata shin ai.
"Lapu, chyeju hte dung u," Shu gaw tsun ai.
Lapu gaw shakut na dung yu ai, raitim shi gaw shu n rai nga ai.
"Ngai gaw shu zawn rai na n lu dung ai gaw," Lapu gaw tsun ai.
Shu gaw n madat ya ai.
"Nan gaw ngai hpe n lu chye na ya ai she rai nga ai.
Ngai nta wa sana."
Lapu gaw pawt mayu mat ai.
"Ngai gaw Shu hpe ngai na manang shadu kau ai!
"Dai majaw, Shu hte Lapu gaw dai ni du hkra hpyen ni rai mat ai.
Shawngye gaw shi a gwi hpe grai tsawra ai.
" Ngai gwi kasha hpe shangai nhtoi poi lamang galaw ya mayu ai!"
ngu Shawngye  shi a kanu hpe tsun ai.Gwi kasha gaw baw le na madat taw nga ai.
Shi grai pyaw mat ai.
Shawngye hte shi a kanu gaw shangai nhtoi udi muk mari na matu gat de sa  ai.
Dai shaloi, gwi kasha gaw nta na le nna, shi a manang ni hpe shi a poi lamang de sa na matu saw shaga hkawm ai."
Kaja nga ai i, nye manang U ni e!
Chyeju hte nye a shangai nhtoi poi lamang de sa ya rit."
" Kaja nga ai i, nye manang brangtai ni e!
Chyeju hte nye a shangai nhtoi poi lamang de sa ya rit."
Shanhte yawng lanyau ni hpe sa ma ai.
"Kaja nga ai i, nye manang lanyau ni e!
Chyeju hte nye a shangai nhtoi poi lamang de sa ya rit!"
Shanhte yawng gaw taukawk hpe mung sa ai.
"Kaja nga ai i, nye manang taukawk ni e!
Chyeju hte nye a shangai nhtoi poi lamang de sa ya rit."
Yawng hteng gaw gwi kasha a nta de sa wa ma ai.
Shawngye gaw chying hka hpaw na matu sa ai.
Gwi kasha grai mau kajawng mat na re ngu shi shadu taw ai.
Gwi kasha mau na malai, shanhte yawng hteng gwi kasha a shangai nhtoi poi lamang de du taw ai majaw Shawngye grau mau mat ai.
Shanhte ni yawng gaw poi lamang hpe ra ma ai!
"Ngwi pyaw ai shangai nhtoi re u ga, gwi kasha!"
Shanhte mahkawn hkawn ma ai.
"Ngai na a lagaw leng mai gau ai i?
"Ngai Di Di hpe san ai.
﻿"N-mai ai," Di Di tsun ai.
"Nang lagaw leng gau na matu grai naw kaji ai"
﻿"Di Di, Nang ngai hpe hka lu ja ya na i?"
ngu ngai shi hpe san ai.
﻿"N-kam ai" Di Di htai ai.
"Nang kaba sai,  nang hkrai  lu galaw sai".
﻿"Ngai nang hpe gadoi garum na mai ai i?"
Ngai san ai.
﻿                                  "N-mai ai" ngu Ah Nu tsun ai.
"Nang nhtu lang na matu,                           grai naw kaji ai"
﻿"Ah Nu, ngai hpe shani shat bang ya mai na i" ngu ngai san ai.
﻿"N-mai ai," Ah Nu tsun ai.
"Nang kaba sai,Nang na nang  bang la lu sai."
﻿                                      "Ngai tsi su garum                                            na mai ai i?"
Ngai san ai.
﻿"N-mai ai" Ah Wa tsun ai.
"Nang ndai garum na matu grai naw kaji ai."
﻿"Ngai hpe hkyepdin din  ya mai na i?
"Ngai Ah Nu hpe san ai.
﻿"N-mai ai."
Ah Nu tsun ai.
"Nang kaba sai,tinang hkrai din la mai sai."
﻿Ngai myit shuk mat sai.
Nye hkum ngai, naw kaji ai kun, shing nrai kaba sai kun?
﻿Lani myi hta,  Ngai,yup ku npu htaAn Nu a na lakan ﻿hpe mu ai.
”Ngai ndai hpe                                             tam ai grai na sai."
Ah Nu tsun ai.
﻿Yawng shakawn let.
"Nang grai kaba wa sai!"
shanhte tsun ai.
﻿Rai tim ngai myit naw shuk ai.Ngai grai kaba sai kun shing nrai, grai naw kaji ai kun?
Lani mi hta, Kabir gaw nga chyu gawm mi hpai nga ai shaloi...
“AAA… CHHOOO!” Nga chyu ni yawng htingnep de hkaw mat ai.
Lani mi hta, Kabir gaw lagaw leng jawn nga ai shaloi..
“AAA… CHHOOO!”Shi gaw lagaw leng kaw na "Bang!"
nga hkra hkawn ai.
Lani mi hta, Kanu gaw Puris muk galaw hkyen ai.
Kabir gaw shi nu hpang de shadung hpai wa ya ai...
“AAA… CHHOOO!”Shadung ni poi mat ai.
Lani mi hta, Kabir gaw gawdin hkap rim hkyen ai shaloi ....   “AAA… CHHOOO!”Shi tat kau ai.
Yawng gaw Kabir ding yang kahti ai majaw myit n pyaw ma ai!
Kabir gaw aten shagu ngu na hta,shi kahti ai majaw arai yawng mayawng jahten shaza kau ai!
Lani mi hta, Yu langai mi gaw kanu a hpun palawng noi sumpu de shang wa ai.
“AAA… CHHOOO!”Yu gaw hkrit nna kanu a hpun palawng noi sumpu kaw na hprawng pru mat wa ai.Kanu tsun ai, "Nu sha Kabir!
Nang kahti dat ai majaw Nu na labu hpun palawng ni hpa n byin sai!"
U kasha ni gaw Atung a n-gawng sun hta n-gawng ni hpe lagu achye sha nga ai.
“AAA… CHHOOO!”
Atung tsun ai, "Ma Kabir!
Ma kahti dat ai majaw chyeju dum sai, u ni yawng pyen mat sai.
She n rai yang gaw, Atung na hkai nmai ni hpe jahten ya na re."
Shana yup tung aten rai sai.Yawng gaw yup nga ai.Langut langai mi nta kasha de lagyim hkawm shang wa ai.
“AAA… CHHOOO!”Lagut gaw hkrit ai hte gumhtawn, kagat hprawng pru mat wa ai.Yawng gaw yup hprang nna tsun ai, "Kabir e, nang kahti ai majaw chyeju dum sai.
Lagut hpa pyi n lu lagu shi yang hprawng mat sai.
Ya, yawng gaw Kabir a kahti ai lam hpe kabu ai lam tsun nga masai.
"Grai hkrak sai yaw, Kabir!
""Kahti na mahkrun le!
""Grai hkrak sai!"
“AAA… CHHOOO!”Kabir gaw bai kahti ai.
Rai na shi tsun ai,"Kahti ai majaw grai chyeju kaba sai yaw!"
Magrau grang ai num langai hpe nang chye ai i?Anhte a nta hpe sumsing mungdan zawn pyaw hkra kadai galaw ai rai?
Kaji sha jahpye sha tim mung shi tsi gawn lajang shamai,Lusha ni grai mu mai hkra mung shadu chye ai.
Dai lam ni kadai n galaw lu, Kanu langai mi a tsam hta sha mu.
Shi n nga ai ten ni hta, nang shawoi na zawn nga namchyim hpe n lu hkam sha.
﻿Shi nsen gaw shalan shabran lam jaw lu ai mahkawn zawn pyaw,Shi a mani sumsai nsam mung grai tsawm htap taw.
Shi gaw shani tup aput angun n nga ai sha bungli ni galaw,Ahpraw nsam tsawm htap ai hte  baw nu nyan machye machyang mung rawng taw.
Mying masat da ai lam n nga ai bungli hpe galaw ai majaw Shi hpe shakawn shagrau ging ai daram shi hkam la lu ai i taw?
Dai gaw, anhte ma prat ten hta hkum dek shagu, Hkam la ra ai Kanu prat hpe tsun ai rai na re ngu myit sawn lu.
Bai nna, anhte kaba wa ai shaloi raitim matut na hkamla let!
Ngai na myit masin kaw na ka dat ai, tsawra dik ai Anu hpang de...Anhte a kanu ni hpe ndai ga si nkau mi hte shakawn shagrau ai lam gaw n dang law nga ai hpe ngai chye ai.
Hpa majaw nga yang, shanhte gaw kaja dik htum ai hte, anhte a kaja dik htum ai manang mung re.Ngai mai byin ai daram shakut ka da ai
Grai chyeju dum let,          Ngai hpe myit sharawt ya nna, ndai shara hta ngai na ga shagawp ni hpe ndau shabra na ahkang jaw ya ai Anu, Pratham books StoryWeaver hte ngai na jawng "K.L.
International".Laika matut hti nna na a ma prat hpe pyaw dik hkra nga u!
!
Bounthy a nta gaw nam maling makau kaw re.
Shanhte a nta grup grup yin yin hta mahkawn grai pyaw hkra chye hkawn ai U ni nga ai.
"Coo-oo, coo-oo," U hkawn ai.
Bouthy gaw dung nna U mahkawn hkawn ai hpe kabu gara madat ai.
Shani shagu, shi kawa gaw nam de kaga U ni hpe bai sa shalen hkam la na matu U langai ngai la mat wa ai.
Shi gaw U langai hpang langai lu rawng la ai.
Rai na, dai U ni yawng hkra hpe nta de bai la wa ai.
Bounthy a nta gaw U ni hte hpring nga ai.
Raitim aten loi na wa ai shaloi, U ni gaw mahkawn hkawn na malai yawn let nsa kaba shaw ai.
Lani mi hta, Bounthy gaw hpa majaw U ni langai mi mung mahkawn n hkawm mat ai hpe sa yu ai.
Shi gaw U ni myit pyaw hkra, mahkawn bai hkawn hkra galaw na matu ladat amyu myu tam yu ai.Shi gaw shanhte hpe n-gu jaw yu ai, raitim n-gu tum mi mung n sha ya ai.
"Ngai na U kasha ni e, hpa baw byin ai rai?"
shi san ai.
"Nanhte na nam maling de bai wa mayu ai i?"
Bounthy gaw shi kawa hte tsun jahkrup yu na matu daw dan ai.
Bounthy shanwa gaw U ni hpe nam maling de bai sa dat kau ai.
U ni pyen mat wa ai.
Shanhte gaw Bounthy hpe nhtang yu nna mani dan ai.
Hpang jahpawt, Bounthy gaw shanhte a nta makau na hpun ntsa kaw U ni yawng mahkawn grai pyaw hkra hkawn nga ai hpe na ai.
“Coo-oo!
Coo-oooo!”
Bainam, Gwi hte Dumsu  ni gaw grai hkau ai manang ni rai nga ai.Lani mi hta, shanhte gaw mawdaw shap nna  buhkawm ma ai.
Shanhte du mayu ai shara de du mat nu ai.Shanhte mawdaw jahpu jaw na matu mawdaw la hpe san ai.Dumsu gaw shi a manu jahpu hpe tup jaw ai.
Gwi gaw shi a manu hta grau nna jaw ai.
Hpa majaw nga yang shi hta gumhpaw kasha n nga ai majaw rai nga ai.
Mawdaw la gaw Gwi hpe shi a manu bai htang jaw na matu galaw taw nga ai.Dai shaloi, Bainam gaw shi a manu hpe n jaw ai sha akajawng sha kagat hprawng mat ai.
Mawdaw la grai pawt mat ai.Shi gaw Gwi hpe manu bai n htang ai sha mawdaw hpe tsan tsan de pru mat ai.
Dai majaw,Dai ni du hkra Gwi gaw mawdaw hpang de kagat sa let mawdaw kata de masem yu nga ai.
Shi a manu hpe n htang ai mawdaw la hpe shi tam nga ai.
Mawdaw nsen na yang, Bainam gaw tsan tsan de kagat hprawng nga ai.Shi gaw jaw ang ai manu jahpu hpe n jaw ai majaw rim hkrum na hpe shi hkrit taw nga ai.
Dumsu gaw mawdaw ni hpe n hkrit nga ai.Shi gaw myit azim sha lam rap gwi nga ai.Shi gaw jaw ang ai manu jahpu hpe hkrak tup jaw da sai majaw rai nga ai.
Dai ni gaw Bat langai ya (But) shani re.
Thabo na nta masha ni mung dai ni na matu shajin nga ma ai.
Anu gaw grai tin ai majaw, hpalap hpe saboi kaw ru jaw bun kau wu ai.
Raitim, Thabo gaw gara kaw re ai rai?
Gau ngwi sha di u Anu.
Awa gaw grai tin ai majaw, shi na labu palawng ni hpe n jaw ai hku bu hpun taw ai.
Raitim, Thabo gaw gara kaw re ai rai?
Gau ngwi sha hpun la u Awa.
Zinzi mung tin shapun rai nna, shi na shagyi hkauya lusha hpe gamaw sha taw ai.
Thabo hpe kadai mu ai rai?
Gau ngwi sha sha u Zinzi.
Thabo!
Thabo gara kaw re ai rai?
Thabo gaw tin shapun n re ai.
Lawan di u Thabo!
Nang jawng hpang hkrat na ra ai.
Dai ni bawlung ginsup shaman shakyang lamang nga ai dum u.
﻿Thabo gaw tin shapun rai taw sai.
﻿Yawng hkra lawan di u.Daini bawlung shaman shakyang lamang nga ai.
Cheekoo gaw shi manang ni hta myit n pyaw ja dik htum ai numsha re.Bai, shi gaw jawng gawk ting hta mung, myit n pyaw dik htum ai wa re.Shi gaw mungkan ntsa hta n pyaw dik htum ai wa rai na re.
Manang?Cheekoo gaw manang langai mung n lu sai.Bai, Cheekoo hte kadai mung n kam ginsup ai.Hpa majaw nga yang, shi gaw shi na baw ntsa kaw rai sumpum magap ka-up da ai.Maza sumpum!
Shi baw ntsa e,﻿lwi dwi si hpyi ni, biskit muk kawp ni, ginsup rai jahten ni, hke dan lashawt pa ni, kangwi ma ai plastic ndum ni hte nsam hpan hkum re plastic sumbu ni gaw,  jinu unawng hte dun rai shinggrup nga ai.
Kadai mung dai zawn maza sumpum hpe baw ntsa e ka-up magap hkawm ai numsha hte n kam ginsup ma ai.Lama wa dai langu si hpyi chyayat na baw ntsa e hkrat bun yang gaw?YIIIIII!Cheekoo gaw makoi sha pi n mai ginsup mat sai.
Hpa majaw nga yang, dai maza sumpum gaw galoi mung shi hpe mu kau shangun ngun re ai.
Shi gaw Sona hpe, "Jawng de arau hkawm sa wa ga." nga tsun yang, Sona gaw shi hpe kaga maga de gat hprawng kau da ai.Shi gaw Sweety hpe mung, "Hke dan mai shap ya na i?"
nga san dat yang, Sweety gaw myi man nsam n tsawm ai madun nna, dung shara htawt kau da let, Asha hte sa dung mat ai.Cheekoo gaw shani shat hpe du hkra, shi hkrai sha ra mat ai.Dai shaloi she Cheekoo gaw, shi kanu tsun ai maza hkum kabai ayai nga tsun tsun re hpe, madat sana wa nga na dum wu ai.
﻿"Lam kaw langu si hpyi hkum kabai ayai!
""Biskit muk kawp hpe maza ka kaw kabai u!
"﻿Raitim mung, Cheekoo gaw shaga galoi n madat ai.
Shi gaw sha mani kau ya nna, maza ni hpe matut kabai ayai ai.
Lani mi na aten hta kanu gaw grai pawt nna, "Ya kade nna yang ndai maza ni nang kaw hkan nang na ra ai yaw!"
nga na tsun ai.Cheekoo gaw sha mani kau ya ai.Hpang jahpawt Cheekoo rawt wa yang, manam dik ai sama rau, jinu unawng a n sen ngoi ai maza sumpum gaw shi baw ntsa e ka-up nang nga ai.Kanu tsun ai ga ni gaw byin wa sai!
Dai majaw, Cheekoo gaw n lu mani mat sai.
Cheekoo gaw hprawng shakut yu ai raitim, dai maza sumpum gaw shi kaw shara shagu hkan nang wu ai.Cheekoo gaw dun-ye la nna, dai maza hpe ye jahkrat yu tim, dai maza ni gaw n lu ye jahkrat kau ai.
﻿Cheekoo gaw lam amyu myu hku shakut yu ai.Shi gaw dai maza ni hpe, shi kaw n sa na matu marawn ai.
Bai, shi gaw dai maza sumpum hpe maza ka kaw kabai bang shakut yu ai.Raitim, dai maza sumpum gaw n lu la kau ai.
Dai majaw, Cheekoo gaw grai myit n pyaw wu ai.
﻿Dai hpang lama mi byin ai!﻿Cheekoo gaw Bala langu si hpyi hpe, lam kaw kabai ai mu wu ai.Cheekoo gaw, "Shi ngai na baw ntsa kaw na maza sumpum n mu ai re i?"
nga na pawt mayu nga ai.
"E, mana kasha!"
nga nna shi gaw, "Dai hpyi hpe lam kaw hkum kabai le.
Masha ni kabye kashawt la na ra ai!"
nga marawn tsun wu ai.Bala mung, dai maza sumpum hpe hkrit nna, langu si hpyi hpe maza ka kaw bang ai.
Hpang shani gaw, shi baw na maza sumpum dai gaw kaji wa sai!Cheekoo gaw, "Gara hku byin ai rai?"
nga na mau nga ai.Dai hpang, Cheekoo gaw shi tung Reema plastic sumbu ni hpe kabai kau hkyen ai mu nna, "Atung!
Dai sumbu ni hpe hta la nna, kalang bai jai lang u."
nga nna tsun dat ai.Atung Reema mung dai sumbu ni hpe bai hta la nna wa mat ai.
Hpang jahpawt Cheekoo bai rawt wa ai shaloi gaw, shi baw na maza sumpum gaw grau na bai kaji mat sai.Cheekoo gaw mani sumsai hte, shi hpa galaw ra ai ngu hpe myit dum nu ai.
Marai langai ngai biskit muk kawp, shing nrai hke dan lashawt pa ni kabai hkyen sai nga yang, shi gaw hkan shingdang wu ai.
Bai, shi gaw kangwi mat sai plastic ndum shagu hpe hta la nna, maza ka kaw bang kau ai.Dai mare gaw grau grau nna san seng wa ai hte, Cheekoo a baw ntsa na maza sumpum mung kaji hkrai kaji wa ai.Lani mi na aten hta, shi baw na maza ni gaw yawng hkra n nga mat sai.Cheekoo mung ya gaw mungkan ntsa hta, pyaw dik htum ai shayi sha rai na sai.
﻿Cheekoo gaw maza galoi mung n kabai ayai sai.Shi gaw san seng ai mare kaw nga lu ai majaw mung lagu pyaw nga ai.Raitim shi gaw, lani mi dai maza sumpum bai nhtang wa na mung hkrit nga lu ai.﻿kadai chye na dai maza ni bai n chyenhtang wa sai ngu!
Maza Na Lam Tsun Yu GANang kabai kau sai maza ni hpa byin mat ai ngu ai hpe myit yu ga ai i?
N myit ga yu na re.
Hpa majaw nga yang, dai maza ni na baw kaw n ka-up wa ai majaw re.
Dai maza ni gaw, na nta makau na maza bum hta mahkawng mat ai.Nang maza ni hpe kabai ayai ai shaloi gaw, dai maza ni lam makau e mahkawng ma ai.
Nkau mi gaw, nta na maza ntsin ni hte rau, lit lawng hku lwi mat wa ai.
Dai maza ni gaw lit lawng kata kaw wa pat shingdang taw nna, hkrit tsang ra ai ana zinli ni hpe shabra lu ai jinu ni sa hkra galaw ai!
UHH!Kadai mung grai maza ai makau grupyin kaw n kam nga ai.Cheekoo hpe san yu u.
Maza n law wa hkra gara hku galaw ra naAnhte na makau groupyin hta maza n kabai ayai na.Maza hpe galoi mung, ni nawn dik ai maza ka hpe tam la nna bang ga.
Langu si sha ngut yang, hpyi hpe lam kaw hkum kabai.
Dai hpyi hpe maza ka n mu shi ai ten du hkra, sumbu kasha hkan bang da u.Nang yu yang, manu n dan ai zawn re lam ni grai nga na re, ga shadawn, nang namsi hpyi bang kau ai maisau sumbu.
Raitim, rai ni yawng gaw maza n re.
Dai majaw, dai maisau sumbu hpe namsi hpyi hte rau hkum kabai kau!
Nta de la wa nna, bai jai lang u.Maza ka hpe jinu ni n lu shang hkra magap u.
Manu gaw jawng kaw na nta wa lam ding yang lam hkawm wa ai.
Jan grai ja ai ginhtawng ta, mare kahtawng hta shi zawn jawng sa lung ai kaga ma ni n nga ai majaw shi hkrai sha lam hkawm wa ra ai.
Grau nna ginhtawng ta hta shana maga masha hte dusat zawn re langai mung n mu ai.
Jawng ahkyeng sha shi a manang tai ya nga ai.
Shi jawng sa jawng wa lam hta lamung hpun hpe lai ra ai.
Manu gaw galoi mung dai hpun shing nip hta chyahkring hkring sa la ai.
Shi gaw nta de galoi mung la wan n wa ai.
Shi kawa gaw htingbu mare hta bungli sa galaw nna shana maga hta she nta de wa ai.
Shi kanu gaw lai wa sai shaning hta n nga mat sai.
Dai majaw shi a aten ni hpe shi hkrai ginsup nna jai lang ai.
Hpun gaw lamung si ni hte hpring taw ai.
Manu gaw dai npu hta hkring sa la nna,  lamung si langai, lahkawng hpe shi a lahpyen hta di jahkrat la ai.
Manu dwi dik htum ai lamung si hpe shi a lahpyen ntsa hta la ai hte shi myit kraw lawang kata na namsi hpe grai mu dum nga ai.
Shi gaw kalang marang dai namsi ni hpe nta de gun wa nna shi kawa hpe mung shi jaw sha ai.
Lani mi na shana maga hta Manu gaw hpun npu hta hkring nga ai.
Rai tim dai shani hta jan nau n kahtet ai majaw nta de lawan wan wa na matu shi lajang ai.
Shi jawng ahkyeng hpe hta la taw ai shaloi, hpun lakung kata hta namlap ni kashun taw ai hte woi langai gaw gawa da ai lamung si chyen mi hpe shi a lata hta lang let gumhtawn yu wa ai.Manu kajawng mat ai.
Woi gaw shi hpe kaja dik htum ai lamung si lata la hkun taw ai hpe Manu aten kadun hta chye na dat ai.
Manu gaw hpun npu kaw dung nna woi gaw Manu sha na matu lamung si ni hpe jahkat da ya ai.Woi mung shi zawn langai hkrai re majaw manang ra nga ai hpe Manu chye na dat ai.
Manu dai shana maga hta lamung si grai law hkra hpe gun let nta de wa ai.
Shi gaw dwi dik htum ai lamung si lu sha ai sha n-ga daini manang langai rau mung lu hkau la ai majaw myit pyaw taw ai.Shi gaw galoi mung shi hkrai n rai sai ngu hkam sha let wa lam ding yang lahpyaw hpyaw na wa ai.
Nu gaw ngai hpe manap gat de woi sa ai.Manap gat hta seng ni hte masha ni law law nga ai.Masha nkau mi gaw gat mari taw nga ma ai.Masha nkau mi gaw yu hkawm ma ai.Nu gaw hpa galaw na rai ta?
Shawng nnan, anhte seng langai de shang ai.Nu gaw hkaulan mam, n-gu, jum dwi htegala shapre hpe mari ai.An lahkawng buri hpe n dang hpai mat sai.Seng madu gaw nta de du hkra sa ya na tsun ai.
Hpang, Nu gaw namlaw namlap seng shawng hta bai hkring ai.
"Namlaw  namlap hpe mari na i?"
ngu ngai san dat ai.
"N mari ai."
ngu shi tsun ai.
"Namlaw namlap ni katsing hprap hprap re!
sa wa rit" ngu gat dut hpawmi langai mi tsun nga ai.
Nu gaw hpa majaw ndai seng kaw hkring ai kun?Seng gaw sau sama ni hte hpring nga ai.
"Hpa majaw Sau manu ni grai rawt mat a ta?"
ngu Nu gaw seng madu hpe mara tam ai.Seng madu gaw NU a ga majaw yawn mat ai.
Anhte Nga dut seng ni nga ai shara de bai du ai.Masha nkau mi gaw Nga sama hpe n ra ma ai.
Ngai gaw Nga ra ai.Nga dut ai num a palawng hpun da ai hpe yu yu u!Dai makau na grai hpum nga ai Lanyau hpe mu ai kun?Shanhte dai makau hta dung nna Nga ni hpe hta sha let hpum nga ma ai.
Anhte Nga Chyu dut ai seng shawng hta bai hkring ai.Nu gaw nga chyu sau hte chyu tawng loi mari ai.Hpa majaw shanhte hta hkyen muk n nga a ta?Ngai gaw  hkyen muk hpe grai ra sha ai.Nu gaw ngai hpe hkyen muk mari jaw na ngu nang shadu ai i?
"Nu, Di Bu ni hpe sa mari na i?"
ngu ngai Nu hpe san dat ai.Di Bu seng kata hta kadai mung n nga ma ai.Hkungran poi hte poi kaba ni nga yang, masha ni gaw Di hte Di Bu ni hpe mari ma ai.
"Hkring u!
Dai seng kata n kam shang ai!"
ngu ngai jahtau tsun ai.Nu gaw hpun palawng seng shang na hkyen nga ai.Shi gaw dai seng na palawng ni hpe hpun yu mayu nga ai.Seng madu gaw shi hpe palawng ni law law madun dan nga ai.Rai tim, shi langai mi mung n mari ai.
Ginsup rai seng!
"Ndai seng hta ngai ra dik htum ai ni law law nga ai!
"Grai kaba ai tsap sumla!Ngai ndai mawdaw sengke hte rai htaw mawdaw hpe grai ra ai.Rai tim,Ngai Nu hpe ga sadi jaw ai, "Ngai yu ai hte masawp yu ai hpe sha galaw na.
""Ngai dai ni ginsup rai n mari shangun ai.
"Nye a shangai nhtoi hta she ngai mari shangun sa na.
Jahpawt manap hta ngai hpe garum na matu jin jin re ai manang 10 nga ai.Shawng nnan,  nye a wa ni hpe san seng ai hte shanhte hpe hpraw shangun na matu nye manang wa larut sa wa ai.
Hpang nye  kara grai galu yang zen na matu nye manang zendau sa wa ai.
Hpang nye manang sab pya gaw hka shin ai hte ngai hpe jasan jaseng garum ma matu sa wa ai.
Hpang ngai hpe jahkraw na matu nye manang hpajat sa wa ai.
Hpang nye a hkum hkrang hpe makoi magap na hte ngai hpe shalum na matu nye manang palawng sa wa ai.
Hpang nye a manang kara masit gaw nye a kara hpe shi shara hte shi yu tsawm na matu shi sa wa ai.
Hpang ngai shing gan le yang nye a baw hpe lum na matu nye manang baw chyawp sa wa ai.
Hpang nye a na hpe jahkraw let jasan jaseng na matu nye manang na shalau sa wa ai.
Hpang nye a lata lamyin ni gadun ai hte yu tsawm na matu nye manang lamyin zen sa wa ai.
Hpang jahtum, nye a lagaw hpe lum ai hte hkala nba nhkrum na matu nye manang shanhpyi kyepdin sa wa ai.
Ngai ra ai shaloi nye a manang shi gaw nye a matu  galoi mung nga ai.Ngai shanhte hpe grai tsawra ai.
-
﻿Farida gaw shana de shagu lam hkawm chyai ai.Shi gaw hpa n rawng ai shat yep (tiffin box) hte hka ndum kaba langai hpai lang lang re ai.
﻿Shawng nnan, shi gaw shat gawk kaw shawng hkring ai.
"Ngai n-gu katsing loi mi mai la na i?"
Lahkawng lang ngu na hta gaw, namlaw namlap dut ai leng de sa ai.
"Ngai daini ayai ma sai mahkri sum kade mai la na rai?
Masum lang ngu na gaw hpalap seng de gumtsat sa ai.
"Ga ayai mat sai biskit muk ni n nga ai i?"
Mali lang ngu na hta gaw, panglai hkin gau de sa ai.
"Ngai na matu manam dik mat sai nga ni zing da ya na hpe kam ai!"
﻿Manga lang ngu na hta, dibu sama seng de sa ai.
"Ngai na matu ga mat sai wan ni hpe zing da ya ai i?"
﻿N-gu katsing!Ayai mat sai mahkri sum ni!Ga ayai mat sai biskit muk ni!Manam dik ai nga ni!﻿Ga ma sai wan ni!
Farida hpa galaw hkyen ai rai?
﻿Myau!
Myau!﻿Nyau ni na matu lusha
﻿Wau!
Wau!﻿Gwi ni na matu muk ni
﻿Aaa!
Aaa!
﻿U hka ni a matu lusha
﻿Chyip!
Chyip!U ﻿tsa ni a matu shana lusha
Dai shat yep hta hpa mung n rawng sai.....
﻿.....hpawt de du hkra!
Makau grupyin na dusat ni hpe lusha jaw ai matsing laikaLama na, na nta hte ni ai makau grupyin hta nga ai dusat ni hpe lusha jaw sha na matu myit yang, nang lama ma hpe myit ra ai.- Dusat dai ni hpe nang aten galu na na wa lu jaw sha na i, ngu    ai hpe na hkum nang san yu u.- Masha ni a nta hte tsan nna dam ai shara hpe lata u.
- Shanhte ni hpe shani shagu aten man man jaw sha u.- Lani mi hta kalang sha lu jaw sha tim, dai gaw dai lam hkan nga ai dusat ni hpe shanhte hkrai lusha tam sha lu na atsam nga hkra garum ya ai.- Lama na, nang dusat ni hpe yu gawn lajang sana nga jang, dai dusat ni hkam ja hkra galaw u. Na ginra na dusat tsi rung ni hpe matut mahkai nna, dai dusat ni hpe makawp maga tsi ni htu ya u.
- U ra ni, woi ni, shing nrai yu zawn re dusat nkau mi hte u ni    gaw, lusha jaw sha yang nta rem dusat ni tai wa ai majaw dai hpan dusat  ni hpe lusha hkum jaw sha!
- Hka gaw malu masha zawn sha ahkyak ai, grau nna gaw  ginhtawng ta hta re!
Ga dibu ni gaw dai hka ni hpe katsi shangun na ra ai.
- Sau sau ai, jum hka ai, dwi ai shing nrai jap ai  lusha ni hpe hkum jaw sha.Welfare of Stray Dogs ni hpe chyeju dum let
Anu gaw nye shawng re.
Shi gaw ngai na nta laika ni hpe galaw garum ai.
Ngai gaw kalang lang nta laika ni n kam galaw ai.
Raitim Anu gaw ngai hpe galaw shangun ngun re ai.
Anu gaw lagaw leng kaba langai mi lu ai.
Shi gaw ngai hpe lagaw leng jawn sharin ya ai.
Ngai galau ai shaloi, shi gaw gat sa wa nna ngai hpe sa sharawt la ai.
Anu hte ngai gaw kalang numrang ga law hkat ai.
Rai na, ngai pawt mat mat re ai.
Raitim, dai hpang kade n na yang, shi gaw ngai hpe bai abawk la la re ai.
Dai majaw ngai, nye shawng Anu hpe grai tsawra ai.
Parna gaw galu nna, ahpa lep lep re tsang 3 la sha re.Shi gaw, shi katsa Teteyo jaw ai ntsa palawng chyang galu hpe grai kam hpun ai.
Parna gaw rau ai ten ni hta kanu yan kawa a dumsu ni hpe rem ai.
﻿Parna gaw lani mi na ten hta, dumsu rem nga yang marang akajawng sha htu wa ai.
Dai ten hta, shi kawa ra dik ai dumsu Blackie gaw dumsu kasha shangai wu ai.Dai dumsu kasha gaw, Parna mu ga ai dumsu kasha ni yawng hta tsawm dik htum re.
﻿Parna gaw Blackie hte dumsu kasha hpe yu gawn lajang pyaw taw ai majaw, kaga dumsu ni hpe gan malap kau ai.
﻿
Shi gaw, "Ndai dumsu kasha ayi rai yang, Wa ngai hpe jaw na nga ga sadi jaw da ai."
nga myit nga ai.
Shi gaw myit shingran naw mu nga yang, ja ai lata hte shi hpe gang sharawt la ai.Parna gaw shi katsa Teteyo hpe mu ai hte dum dat nna, "Tsaba, nga dumsu ni gara kaw rai?"
nga san ai.
Katsa Teteyo mung, "Na Nu gaw nang hte Blackie hta lai nna, nga dumsu ni yawng hpe nga lawng kaw mu sai.Shi myit tsang ai majaw, nang hpe sa tam na matu tsaba hpe dat dat ai."
nga tsun ai.
﻿Parna gaw grai myit rawt ai hte, Blackie gara hku na dai grai tsawm ai dumsu kasha shangai ai lam hpe tsun dan wu ai.Katsa Teteyo mung, "Ngai dumsu kasha pawn ya na, nang hte Blackie hkan hkawm nang u."
nga tsun ai.
﻿Yawng hkra hte gaw Parna, Blackie hte dai dumsu kasha ni shim lum ai hpe mu ai majaw grai pyaw nga ma ai.
Parna gaw kawa hpe, "Wa nang jaw ai ga sadi hte maren, dai dumsu kasha ngai hpe jaw na i?"
nga san ai.
Kawa mung, "Shi gaw na matu nan rai sai Wa a kasha.
Ga sadi gaw ga sadi re."
nga bai tsun wu ai.
Yu gaw shinggan de kasup ai hpe ra ai.
Dai ni, Yu gaw nta kabai kasup mayu ai, raitim kasup na manang n lu ai.
"Hmmm, ngai chye sai!"
shi gaw myit ai.
"Ngai na nta htingbu Bainam hpe sa saw la na re."
Bainam gaw shi hkrai nga ai hpe ra ai.Shi gaw shi hkrai Nga dawn ai zawn re ni, yup ai zawn re ni, galaw na nga mayu ai.
Yu gaw Bainam na nta de sa wa na chying hka sa akawk ai.
Tok Tok!
"Hkau Bainam!"
Yu gaw shaga ai.
"Ngai hte sa kasup ga!"
"N kam ai!"
Bainam gaw tsun ai.
"Ngai yup ra ai.
Ngai n kam kasup ai."
"Chyeju hte law, hkau Bainam," Yu gaw tsun ai.
"Chyeju hte ngai hte sa kasup ga law.
An lahkawng grai pyaw na re."
Hpang jahtum gaw Bainam hkraw ya ai.
"E e," Bainam gaw tsun ai.
"Ngai sa kasup lawm na."
Bainam hte Yu gaw nta kabai kasup ai.
Bainam gaw Yu hte kasup ai grai pyaw dum ai.Shi gaw hpang kalang rai yang, yupra kaw na kalang ta gumhtawn rawt nna sa kasup na re nga na daw dan ai.
﻿Ngai na kahpu na mying gaw Brang seng.
shi gaw 4 ning re.
Ngai gaw 1ning                                           mi re sai
Jahpawt shagu jawng rau  sa ai.Ngai na ngai  hkyindang  dang ai gaw.....
Ah ba gaw ngai hpe garum ya ai gaw ....
﻿Ah ba ngai hpe jawn woi ai gaw .....cling cling ma shangoi ai.
Ah ba hti ai gaw....ballpen ni hte ka da ai.
﻿Ngai kaw nga ai gaw , kaji ai.....kata kaw gaw Pencil 2 rawng ai!
﻿Nta wa na Ah ba gasup ai gaw....manang 3 hte rau ﻿gasup ai.
﻿Ah ba gaw gayet bang dat ai.Ah ba hta ngai rau tamai gaw.....
﻿Ah ba ngai hpe jaw ai gaw .....﻿A ga, hkying 5 htu mat sai .
﻿Hkying 5 htu yang wa﻿ra ai gaw ......
﻿1.palawng2.hkyepdin3.lagaw leng4.laika buk5.n hpye6.cricket7.bawlung8.ice-cream9.N ta
"Ngai gaw shani shagu Laubu Hkyeng katsing ni sha, sha ai."
nga, brangtai gaw shi hkrai shi tsun wu ai.
"Ngai, Laubu Hkyeng katsing ni sha ai jin sai!"
"Ndai ni hpe grau mu hkra ngai gara hku galaw yang kaja na kun?"
Dai shana de e, shi gaw hkauna la langai mi a nta de sa nna, wan ntsa kaw prut dung nga ai, di langai mi hpe sa mu wu ai.
Shi myit nchyan lama mi sha naw lu myit wa hkyen yang, hkauna la a gwi gaw shi hpang de wau nna htim sa wa ai.
"Hmm," brangtai gaw myit ai.
"Ya, ngai hpa baw galaw ya kaja na kun?"
Brangtai gaw Laubu Hkyeng ni hpe jan kaw lam yu ai.
Raitim, Laubu Hkyeng ni gaw mi na zawn sha, akatsing sha naw rai nga ai.
Dai hpang, shi gaw dai Laubu Hkyeng ni hpe wan kaw bai bang yu ai.Rai na, shi bai chyim yu ai shaloi gaw, hka mat sai!
Hpa baw galaw yang kaja na hpe shi myit hkrai myit, myit hkrai myit, myit hkrai myit nu ai.
Hpang jahtum gaw, shi myit nchyan langai mi lu nu ai.
Shawng nnan, shi gaw taukawk kawp dingsa langai mi tam la ai.
Dai hpang, shi gaw shingna ni kahkyin la sai.
Rai na, nlung masum ma.
Ara, rai sa!
Hpang jahtum, brangtai gaw shi na Laubu Hkyeng ni hpe gara hku shadu sha na ladat chye nu ai.
Shi gaw shi manang ni yawng hpe saw shaga na matu grai myit rawt nga sai.
Rai na, shanhte yawng gaw grai mu ai Laubu Hkyeng shadu hpe lu sha manu ai.
Nandi gaw shanhte na nta lakang amut kaw dung nga ai.
Shi gaw mau sumru nga ai....
Lama na, pa dung muk hpe sha na grai tsaw hkra lu gumhtawn wa yang gaw kaning rai na?Nang kalang mi kahkan gumtsat dat ai hte jawng de du sana re!
Lama na, Bainam hte U ni gaw ga chye shaga yang kaning rai na?Grai hkrak ai mani hpa ni tsun na kun?
Lama na, nta ni gaw dawsa sanghpaw ni she rai yang kaning rai na?Nanhte nta masha ni gaw Shata mung de lu lam na re!
Lama na kadai mung lusha n shadu ra yang kaning rai na?
Lama na lusha ni gaw sha ku ntsa kaw alu tsu du wa yang kaning rai na?
(Rai na dai lusha ni gaw nang ra sha dik ai hkrai hkrai)
Lama na, hkyen muk ni gaw galoi mung n byawng yang kaning rai na?
Shanhte ni gaw ginhtawng ta tup hkam ai.
Lama na, Awa maumwi hti dan ai shaloi dai laika buk kaw na sumla ni gaw nang na baw kaw pyen kayin nga yang kaning rai na?
Lama na ngai na htungdin gaw mandan htungdin she rai yang kaning rai na?Ngai na Hpu Ba hta grau chyang hkra lu kagat na re!
Lama na, nang myi aja wa di na...
"Nandi, nang hpa galaw nga ai rai?"
Nandi na Hpu Ba san ai.Nandi gaw grai pyaw ai mani sumsai hte lakang kaw bai wa dung ai.
"Majoi mau sumru taw ai," shi tsun ai.
Dai ni gaw Sringeri Sriniba a kara zen nhtoi rai nga ai.
Sringeri Sriniba gaw shi galoi mung zen nga ai, mare kara zen seng de sa na matu nta kaw na le wa ai.
Rai tim "Daini kara galu ni hpe zen na matu ngai hta aten n nga ai" ngu kara zen seng madu tsun ai.
Sringeri Sriniba myit n pyaw let nta de bai wa nna shi a madu jan hpe garum hpyi ai.
Rai tim, shi madu jan gaw "Dai ni ngai na a kara galu hpe zen na matu ngai hta aten n nga ai!
"ngu tsun ai.
Sringeri Sriniba loi pawt mat ai.
Shi a manang rai nga ai rai chywi ai wa hpang de bai sa ai.
Rai tim, rai chywi ai wa gaw ,"Dai ni ngai na a kara galu hpe zen na aten n nga ai!"
ngu tsun ai.
Ya shi myit loi tsang mat nu ai.
Sringeri Sriniba ﻿gaw shi a kaga manang Laksama hpang de bai sa ai.
Rai tim, laksama mung,"Dai ni ngai na a kara galu hpe zen na matu aten n nga ai!"
ngu tsun ai.
Matsan shayen Sringeri Sriniba.
Shi a kara zen nhtoi hta shi hpe kara zen ya na masha n nga sam sai.
Shi myi pri pru let, mare shing nawm de lamhkawm lai wa ai.
Lungpu makau hta shi dung let hkrap garu nga ai.
"Lani mi htum mat hkyen nga sai.
Nye a kara zen ai ga sadi dung na matu gara hku di ra na ta?
Oh Madu e hkye la rit!"
Lungpu kata hta sharaw yup nga yang, garu nsen gaw shi hpe ginjang ginna jaw nga ai.
Shi le wa nna Sringeri Sriniba hpe shi a nsen, shi a lamyin ni hte jahkrit nu ai.
Matsan shayen Sringeri Sriniba gaw grai hkrit let, hkrit let, hkrit let....
...Shi a baw hta nga ai kara ni yawng run mat nu ai!
Sringeri Sriniba mare kata de bai lagat shang wa ai.Sharaw mung bai yup pyaw mat nu ai.
Ya gaw Sringeri Sriniba aten galu kara zen n ra sai.
Kalang mi hta, nta langai kaw sagu kasha mali gaw shanhte a kanu hte arau nga ai.Sagu kanu gaw gat de sa wa na shaloi shi kasha ni hpe, "Ngai, chyinghka hpaw u nye kasha ni, ngu tsun jang sha hpaw ya u yaw."
nga sadi jaw da ai.
Dai ten hta, makau kaw nga taw ai ga gwi gaw sagu kanu tsun ai ga hpe na la wu ai.
Shi gaw dai nta de sa nna, "Chyinghka hpaw u nye kasha ni."
nga sa tsun ai.Sagu kasha langai mi wa gaw, "N hpaw ai, dai nsen gaw anhte Nu na nsen n re.
Anu na nsen gaw kya ai."
nga tsun ai.Dai ga gwi mung pawt nga ai.
﻿Dai ga gwi gaw shi nsen hpe sagu kanu na nsen zawn byin mayu nna, shi gaw htawbut sha na nga myit daw dan wu ai.Shi gaw seng madu langai kaw sa nna, "Ngai hpe htawbat loi mi jaw u, n jaw jang ngai nang hpe sat na."
nga jahkrit wu ai.Dai seng madu mung shi hpe htawbat jaw wu ai.
Dai ga gwi gaw sagu kasha ni kaw bai sa nna, "Chyinghka hpaw u nye kasha ni."
nga bai tsun ai.
Sagu kasha langai gaw chyinghka kaw na sumsaw hku (keyhole) hku lagu yu dat ai shaloi, dai ga gwi a lagaw achyang re hpe my dat ai.Dai sagu kasha gaw, "N hpaw ai.
Anhte Nu na lagaw gaw hkyeng ai she re."
nga marawn tsun dat ai.
Dai ga gwi gaw ndai lang mung n awng dang wu ai.
Ga gwi gaw kaga masing hpe bai myit wu ai.
Ndai lang gaw shi na lagaw hpe majap shingmun hte nsam chya na matu myit nga ai.Shi gaw majap rin ai wa kaw sa nna, "Ngai hpe majap shingmun jaw u, n jaw jang nang hpe sha kau na.'
nga sa jahkrit wu ai.Dai majap rin ai wa mung shi hpe majap shingmun jaw dat ai.
Dai majap shingmun hpe lagaw kaw chya la nna, dai sagu kasha ni kaw bai sa wa ai.
"Chyinghka hpaw u nye kasha ni.
"Dai sagu kasha ni gaw chyinghka hpe hpaw dat ai shaloi, ga gwi gaw sagu kasha masum hpe mayu kau wu ai.
Mali ngu na sagu kasha wa gaw makoi taw ai.
Kanu gaw gat kaw na bai nhtang wa nna, "Nye kasha ni Nu wa sai.
Chyinghka hpaw u."
nga tsun ai.Dai mali ngu na sagu kasha gaw grai hkrit nna, kanu hpe chyinghka n sa hpaw ya wu ai.
Kadai mung dai chyinghka hpe n sa hpaw ya ai majaw, sagu kanu gaw chyinghka hpe htawng hkindit hpaw nna shi kasha ni hpe shaga wu ai.Mali ngu na sagu kasha gaw makoi ai kaw nna pru wa ai.
Kanu gaw, "Ngam ai sagu ni gaw gara kaw rai?"
nga san ai.
﻿Dai sagu kasha gaw, hkrit gari ai hte, "Nkau mi hpe ga gwi mayu kau sai!"
nga tsun dan ai.Sagu kanu gaw, "Dai ga gwi gaw annu hpe mung sha kau na ra ai.
Kaga shara de sa mat ga." nga tsun nna kaga shara de htawt mat wa ma ai.
Shan nu gaw hkrun lam hkawm wa yang dai ga gwi hpe mu ma ai.
Dai ga gwi gaw yup taw ai.Sagu kanu gaw dai ga gwi kaw shani sa wa ai.
Shi gaw dai ga gwi a kan kata kaw nna shi kasha ni a nsen hpe sa wu ai.Sagu kanu mung kasha hpe, "Ningshan bulap (razor blade), ri hte samit la sa wa u."
nga tsun ai.
Sagu kanu gaw dai ga gwi a kan hpe ningshan bulap hte kadoi ga dat ai.
Dai kan kata hta shi kasha ni masum hpe mu wu ai.Sagu kanu gaw dai ga gwi a kan hpe nlung ni bang nna bai chywi pat da ya ai.
Shi gaw shi kasha ni hpe woi nna shan nu ni a nta de bai nhtang wa mat ai.
Dai ga gwi gaw bai rawt wa ai shaloi grai rawt yak wu ai.Shi gaw hka kaba kaw hka lu shakut ai nga yang, shi hkum hpe n dang shingdaw mat ai majaw hka de di hkrat bang mat wa nna lup si mat ai.
Ndai gaw Natabo re.Shi gaw kahpu marai kru lu ai.
Shi na kanu yan kawa gaw shi hpe di kasha langai mi jaw ai.
Shi gaw dai hpe grai ra ai.
Lani mi hta, shi na kahpu ni gaw dai di hpe shaga kau ya ai.
Natabo gaw shi na di hpe tam n mu ai.
Shi gaw hkrap hkrai hkrap ai.
Natabo gaw hprawng mat wa ai.
Shi gaw hpun galu ntsa de lung mat wa ai.
Shi na kanu yan kawa gaw shi hpe tam mu ai.
"Chyeju hte yu wa rit," shanhte shaga ai.
Shi na kahpu ni gaw mahkawn hkawn ai,"Chyeju hte yu wa rit law."
Natabo gaw shanhte na mahkawn hpe shalai asawng ai.
Dai hpang, Natabo a manang jan sa wa ai.
"Chyeju hte yu wa rit," shi gaw mahkawn hkawn nna shaga ai.
Natabo a manang jan gaw shi hpun kaw na yu wa ai shaloi du hkra mahkawn hkawn nna shaga ai.
Shan lahkawng gaw nta de arau lam hkawm wa ai.
Natabo nta de bai du wa ai majaw yawng gaw poi galaw ma ai.
Natabo gaw di nnan bai lu sai!
Ntsa malen u gaw lu pyen ai.Hkai Ke gaw lu pyen ai.
Gumra gaw n lu pyen ai.
﻿
Sanyen gaw n lu pyen ai.
U Hku gaw lu pyen ai.Ningwa Hpai U gaw lu pyen ai.
Hkanghkyi gaw n lu pyen ai.
U Hku gaw lu pyen ai.Jigrawng gaw lu pyen ai.
Sagu gaw n lu pyen ai.
Lani ni hta, anhte lu pyen na re.
Lahpawt mi hta, Bainam Shayi gaw tsing du pa hta tsing du sha nga ai.
"Ya ndai, dai ning na shaning nnan daw gaw hpa majaw grai kahtet ai kun?"
Bainam Shayi gaw myit ai.
"Ndan nga wan hkru ai zawn nga hkra kahtet ai gaw, ngai shingnip tam ra sai,"  Bainam Shayi gaw myit ai.
Shi gaw mawkmu hkinlang hpe kawa da nna dai mawkmu lap npu kaw shingbyi ai.
Raitim kade n na yang, dai mawkmu lap gaw jan nau kahtet ai majaw nyip mat ai.
Bainam Shayi gaw langu lap npu kaw bai shingbyi shakut ai.
Raitim, shana de maga na jan gaw grau grau kahtet ai majaw langu lap mung nyip mat ai.
Bainam Shayi gaw hpun lakung lakying ni a shingnip npu e sa shingbyi na matu nam maling de kagat sa wa ai.Raitim, nbung kahtet gaw namlap ni yawng hpe kawut shapoi kau ai!
Bainam Shayi gaw mare masha langai mi nta gap nga ai hpe mu ai.
"Ngai mung dai nta zawn ngang kang ai nta shachyaw la ra sai," shi gaw myit ai.
Mare masha nta gap ai hpe chyahkring mi yu la nna, Bainam Shayi gaw shi hpa baw galaw ra ai hpe chye sai.
Shi gaw hpun lakung ni mahkawng la ai.
Rai na, langu lap ni mahkawng la ai.
Bainam Shayi gaw hpun lakung masum jun na matu nhkun htu ai.Rai na, shi gaw dai hpun lakung masum a ntsa kaw langu lap mara nna ngang ngang gyit da ai.
Shi gaw bungli grai shakut ai majaw ya, shawoi na hta grau kahtet sai.
Shi ngut ai hte, nbung kahtet bung wa ai.Raitim ndai kalang gaw, langu lap ni hpe nbung n lu kawut shapoi sai.
Bainam Shayi gaw shi na nta kata kaw shanu nga sai.
"Ngai n kahtet sai!"
Shi gaw grai myit pyaw ai hte myit ai.
"Ya gaw ngai yup na sha ra sai."
﻿ Sonu, Monu hte Rina shing gan de ginsup pru hkawm ma ai.Shanhte lanyau langai hpe mu ma ai.
﻿Shi gaw yu kaba hpe yu taw ai.﻿Sonu jahtau let, "yu u!"
﻿Rina gaw  yu kaba a hpang hkan nga ai lagyin kasha hpe mu ai.
﻿A kajawng sha, grai kaba la ai shing nang shanhte yawng a ntsa e hkrat wa ai.
Grai kaba la ai wa hpai galang langai myi hkumba hta yu hkrat wa ai.
lagyin kasha, lanyau kasha, yu  kaba hte kaba la ai wa hpai       galang gaw rau sha lam ntsa e nga nga ma ai.
Dai ma masum gaw hpa galaw na rai ta?
Shanhte a lata hte lahpawk dum ma ai!Wa hpai galang gaw shi a kaba la ai singkaw hte tsan tsan de pyen pru mat wa ai.
﻿Rina gaw lagyin kasha hpe nam lap ntsa lung shangun ai.
Shi gaw nam lap hpe hkumba ntsa hta mara da ya ai.Lagyin kasha gaw jumdwi tawng hpe mu ai.
Shi dai hpe hpai nna nta wa mat ai.
﻿Yu kaba gaw sha-ngam muk hpe hpai nna hka lam hku de wa mat ai.Lanyau kasha gaw 'miii..auu' nga nyau nna, shi a lahpang hpe mata nga nga ai.
﻿Monu gaw lanyau kasha hpe kawk hta bang da ai nga- chyu ﻿hpe jaw lu nna, dai ma masum gaw shi hte ginsup nga ma ai.
﻿Kaba la ai wa hpai galang gaw hpun ntsa e myi grip grip rai yu nga nna, tsan tsan de pyen pru mat wa ai.
Shata jan mai ai shana mi hta.
Mangu a yi kata na dusat yam nga ni yawng yup nga ma ai.Tinku hta lai nna!
"Nu, ngai n lu yup ai" Tinku kahte tsun ai.
Rai tim Nu gaw shi a ga hpe n na wu ai.
Nu gaw jau yup mat ai.Shi gaw pai de taleng, hkra de taleng rai nga ai.
Shi dagup yu, galau yu re nna yup shakut nga ai.
Rai tim, shi n lu yup ai.
Tinku rawt wa nna dai shana a kata, lama mi hpe yu na matu shi tam hkawm nga ai.Lamu ntsa Tinku mada yu ai, shi shata jan hpe mu ai, Hpraw nna din din re ai.
Dai shata jan gaw shi hpe mani dan nga ai.
Shi grai pyaw ai.
'Shana grai tsawm ai' ngu Tinku hkam sha nga ai.
Tsan tsan kaw na, hpun ntsa hta wanpu kasha ni nga nga ai hpe mu lu ai.
Wanpu kasha langai mi npu de yu hkrat wa ai!
"Ngai gaw myihtan tu re," ngu wanpu kasha tsun ai.
"Ngai nsin kata nhtoi hpe jaw lu ai!"
"Nang nye a manang tai lu na kun?"
ngu Tinku san ai.
"Mai ai!"
ngu nna myihtan tu bai htai ai.
Lama mi pyen sa wa nna, hpun lakung npu e noi nga ai.
"Na a mying hpa nga a ta, U kasha?"
ngu Tinku san ai.
"Ngai U kasha n re, ngai gaw patsip re.
Ngai gaw shana e mung nang hpe mu lu ai!"
ngu patsip tsun ai.
"Nang nye a manang tai lu na i?"
ngu Tinku san ai.
"Mai ai, Ngai na manang lu tai ai!"
ngu patsip htan ai.
Sumwum kata hta namlap ni shamu nga ai.
Sumwum kata lama mi makoi nga ai!
"Kadai rai?"
Tinku san ai.
"Ngai chyahkyawn re" ngu chyahkyawn htai ai.
"Ngai gaw shana e le hkawm ai."
"Nang nye a manang tai lu na i?"
ngu Tinku san ai.
"Mai ai, Ngai na manang lu tai ai!"
ngu chyahkyawn bai htai ai.
Hpun ntsa na grai tu ai myi lahkawng shi hpe yu nga ai.
"Kadai rai?"
Tinku san ai.
"Ngai gaw U hku re" ngu U hku tsun ai.
"Ngai gaw shana ten hta lu sha chye tam ai."
"Nang nye a manang tai lu na i?"
ngu Tinku san ai.
"Mai ai!"
ngu  U Hku tsun ai.
"Chyiiiiiiip!
Chyiiiiiip!
""Dai kaw kadai rai?"
Tinku san ai.
"Ngai gaw kadawn re"  kadawn htai ai.
"Ngai gaw nsin sin yang ngoi ai."
"Nang nye a manang tai lu na i?"
ngu Tinku san ai.
"lu tai ai!"
ngu kadawn bai tsun ai.
Tinku hte shi a manang ni gaw Tinku maham ai ten du hkra rau sha gumhtawn ai, baw nwat ai hte ginsup ma ai.
"Ngai yup mayu sai.
Ngai nta wa sana" ngu Tinku  tsun ai.
Tinku gaw shi a manang ning nan law law hte grai pyaw nga ai.Tinku shi a Kanu makau sit let,"Shana gaw kri kri n re ai, Nu.
Shana gaw myit shang sha hpa lam ni hte hpring nga ai."
ngu Tinku tsun ai."Re!"
Tinku a Kanu htan ai.
"Na manang ning nan ni gaw ga gwi ni zawn, shana e mung hkawm sa nga ma ai."
"Shana a dusat ni gaw, shana e lu sha sha ai, ginsup ai, bungli galaw ma ai.
Shanhte gaw shani e hkring sa nga ma ai.
Yup ai gaw na a Hpawt de, shani na manang ni hte ginsup na matu n-gun hpe jaw ya lu ai.
Yu sanu, tsawra ai kasha!"
ngu Tinku a Kanu ahpum let tsun ai.
Htoi din ai shata jan gaw, shi a simsa ai nhtoi hte shana galu a nsin hpe ka-up da ya ai.Tinku mung shata jan a npu e shana tup yup pyaw nga sai.
Satya gaw zim sha n lu nga ai.Shi gaw kagat yu, gumhtawn yu, gayin gayaw rai yu ai hte taleng yu rai nna galau sha ai!
"Zim rai chyahkring mi nga yu u!"
nga na Awa tsun ai.Ashawng mung, "Chyahkring machyi sha yang she, ngai kaw hkum sa hkrap dan yaw."
nga na tsun ai.
Jidwi mung, "Rai hpa mung hkum jahten lu!
"﻿ nga tsun ai.Shi na saranum mung, "Nang laika sharin ai aten dingbai dingna nau jaw ai."
nga na tsun ai.
﻿Raitim, Satya na lagaw hte lata ni ayan na shamu shamawt taw nga yang, shi hpa lu galaw na?
Dai ni gaw Laban (Majoi) shani re.Bat mi tup hta Satya ra dik ai n'htoi mung re.
Dai shani gaw, shi kanu bungli galaw ai sun de sa sa re ai.
Dai hkai sun gaw grai tsan nna,  lung lung yu yu re lam numshe ni, dam lada ai hkai sun ni, htat la ai nam maling hte, lwi taw nga ai hka shi ni hpe lai di ra ai re.
Satya gaw brangtai zawn zawn gumlawt nna, shan nga zawn zawn gat dumbri hkawm nga ai.Kanu gaw, "Atsawm sadi u lu!
Hkumpup grai nya ai."
nga tsun ai.
Bai, shi gaw wa ndu yan zawn zawn gumrawt hkawm nna, lapu zawn zawn htingkun hkawm nga ai.Kanu mung,"Ju tu ai hpun ni sadi u lu!"
nga na bai tsun ai.
Shi gaw gindi gram zawn goi wat hkawm nna, woi zawn kahkan gumtsat hkawm nga ai."Wiiiiiiiii!
""Ja ai hpun lakying kaw noi u yaw woi kasha!"
nga na kanu bai tsun ai.
Shi gaw hkaipyek zawn hka kaw pyau hkawm nna, shu zawn hka bai hpung yawt hkawm ai.Kanu mung, "Hka n sung ai shara hkan sha nga chyai u lu yaw, na ai i?"
nga na bai tsun ai.
Shi gaw hka sin-gu zawn lung gram hkawm nna, bainam zawn zawn bai gumlawt hkawm ai.
"Hkum gashawt galau lu!"
nga kanu bai tsun ai.
Satya gaw shi hkum shi pyen kawai hkawm ai langda zawn myit shingran let,  shi lata hpe singkaw zawn kaprup nna, pyen hkawm mat wa hkyen ai.
Shana de jan shang wa nna, hkakrit kadawn ni mung wu wu di di nga ngoi wa ai shaloi, nta wa ten du sai.Satya mung shi kanu a shingma kaw lung ba nna, yu yu lung lung re ai lam, hkai sun ni, nam maling ni hte hka shi ni hpe lai di let, nta de bai nhtang wa ma ai.
﻿Nta kaw du ai shaloi, Awa, Ashawng hte Jidwi ni gaw, adawt sha ai hkang hte hkumpup hkrai hkrai re ai Satya hpe yu nna, jawm mani ma ai.
﻿Jidwi gaw shi hpe hka shin ya nna, Awa gaw shi hpe shana lusha shadu jaw ai.Ashawng gaw shi ra dik ai maumwi hkai dan nna shayup ai.
Satya gaw shi yupmang kaw mung kagat, gumlawt, kri gayin let taleng chyai hkawm nna,
pyen hkawm chyai mat wa ai!
Shanhte gara hku shamu shamawt ai rai?
Oh, Satya na shamu shamawt ai hkrang ni!
Dai zawn, ndai dusat dumyeng, u hte shingtai ni mung hpan kaga ga rai, n bung ai lawng lam hku shamu shamawt ai hpe, nang chye ai i?Shanhte mung anhte zawn sha, mu mai ai lusha ni, shimlum ai nta hte, alum ala re nta masha ni hpe tam na matu, shamu shamawt hkawm ai rai nga ai.
Nkau mi gaw, rim hkrum ai kaw na lawt na matu hte, kaga dusat ni sha kau na hpe tsang ai majaw shamu shamawt hkawm ai re.Dai dusat dumyeng nkau mi gara hku shamu shamawt ai hpe tam yu u!
Nga u shu ni gaw shanhte hka kata na kahkan gumtsat pru dan ai hkrang a majaw, grai mying gumhkawng ai.
Nang chye gumtsat ai i?Rawngteng ni gaw ga ntsa na dusat dumyeng ni hta lu kagat dik htum re.
Shanhte ni gaw grau nna, shan gyam ai shaloi grai lawan hkra lu gat ai.
Nang lu kagat ai i?
Chyahkan ni gaw nhkrem hku chye hkawm ma ai.
Nang nhkrem hku chye hkawm ai i?Hkakrit kadawn ni gaw grau nna, shanhte hpe rim sha hkyen yang grai tsaw hkra lu kahkan hprawng kau da ai.
Nang grai tsaw hkra lu kahkan ai i?Lapawp ni gaw grai, grai, grai lanyan ai hku gasawt hkawm ai.Nang chye gasawt hkawm ai i?
Hka Dumbau gaw ka mayu wu ai.Dai majaw, shi gaw nhpu htat ai ga ntsa kaw ka gumlawt nga ai.
DUK!
DUK!
Zaibru jang kaw yup taw ai ﻿Wa Ndu Yan gaw, "Nang ngai hpe nhpu shamawng bun nga ai le!"
nga na tsun dat ai.
"Kaga shara de sa ka u."
Hka Dumbau gaw ka mayu wu ai.Dai majaw, shi gaw hka kaba de taleng bang nna, shi na lagaw lata hte hka kapruk hkawm nga ai.
PRUK!
PRUK!
Lusha tam sha hkawm nga ai Nga sha U gaw, "Nang ngai hpe hka kapruk bun nna ngai madi ma sana!"
nga nna bai tsun ai.
﻿"Kaga shara de sa ka mat u."
﻿
Hka Dumbau gaw ka mayu wu ai.﻿Shi gaw pa layang hkan, shi lagaw hpe tsaw tsaw sharawt let bai ka kayin hkawm wu ai.
WUSH!
WUSH!
Shi kasha ni hpe hka shin ya taw ai Yu Sinlen gaw, "Atsawm sadi u!
Nang ngai hpe kanoi sha htawng hkra ai."
nga na bai tsun dat ai.
﻿"Kaga shara de sa ka mat u."
Hka Dumbau gaw ka mayu wu ai.Shi gaw hkumpup nawng langai kaw bai taleng bang nna, shi na kaba la ai kan hte kashawt hkawm nga ai.
CHYUK!
CHYUK!
Hka pung hpai nga ai Lawze mung, "Hpa na ka ai n hkring mat ai rai?"
nga na bai san ai.
"Hpa rai na akyu rawng ai bungli lama ma n chye galaw ai?"
Hka Dumbau gaw myit n pyaw mat ai.Bai, shi gaw ka na matu mung n kam mat wu ai.
Shi gaw nlung langai na ntsa kaw dung let hkrap taw nga ai.Shi na myipwi si ni mung, ga ntsa kaw kahte hkrat nga ai.
HTIK!
HTAWK!
Hka Dumbau a myiprwi si hkrat ai nsen na nna, Hkakrit Kadawn mung shi lagaw makau kaw ka kayin hkawm nga ai.
﻿﻿CHAWK!
CHAWK!
﻿﻿Hka Dumbau ﻿hte ﻿Hkakrit Kadawn ﻿gaw arau sha jawm ka hpang wa ai shaloi, kaga dusat ni mung sa yu na matu du sa wa ma ai.
Lahpawt mi hta, Woi kasha langai mi gaw shi nu namsi di nga ai shaloi hpun ntsa kaw kasup nga ai.
Woi kasha gaw namlap ni di chyai nga ai.
Shi gaw grai pyaw ai.
Shi gaw hpun lakying langai mi kaw na namlap ni ma hkra hpe di kau nna, shi gaw kaga hpun lakying de bai gumhtawn sa wa ai.
Crrraaaackkk!
Hpun lakying daw mat ai!
Woi kasha hkawn wa ai hte rau, Nga kaba langai mi gaw hka kata kaw na gumhtawn pru wa ai.
Raitim, n-gun ja ai lata tai mi gaw aten dep du wa nna Woi kasha hpe hkyen la ai.
Hpang jahpawt, Woi kasha gaw namlap sa di chyai na matu bai sa wa ai.
Woi kasha gaw hka de namlap loi mi kabai jahkrat dat ai.Dai shaloi, a kajawng sha...
Aha!
Grai zen ai woi kasha!
Shi gaw hpun ntsa hta shi hkum shi gara hku shimlum hkra mai nga ai lam hpe sharin la lu sai.
Anhte ni Ah Dwi a mare de sa dam ai grai pyaw ai.
Ah Dwi a sun hta e kaba la ai lamung hpun langai nga ai.U ni mung grai sa ma ai.
Ngai dai lamung hpun hta makoi ai.
Ngai hpe kadai mung nmu ma ai.
Ah Wa gaw ngai hpe hka htung makau hta tam nga ai.Ah Nu gaw ngai hpe dumsu u lawng hta tam nga ai.Rai tim, Ngai hpe kadai mung nmu ma ai.
A...koi!Hpang jahtum gaw Ah Dwi a gwi  ngai hpe mu mat sai.
﻿Ya ngai hpun ntsa na yu wa sai.Ah Dwi ngai hpe ahpum la ai.
Anhte lagat tsip hpe sa hkra sai!
Lawan kagat u!Anhte ya lagat ni hpe makoi  ra ai!
Ndai du bat kata makoi ga.Oh n re!
Lagat ni anhte hpe mu kau sai.
Anhte hpang kalang gara kaw makoi ra na kun?Hka shi kata de sa ga.
Oh n re!
Hka gaw anhte hpe n lu garum ai.Lagat ni gaw anhte hpe bai tam mu sai.
Ya anhte gara kaw makoi ra na ta?Jahkring!
Ngai chye sai!
Wanhkut ni hpe yu dat u.
Anhte wan a shawng de  sa ga.
Nye dwi ngai hpe lama mi tsun ga ai hpe ngai dum sai.
Lagat ni gaw wanhkut hpe hkrit ai ngu shi tsun ga ai.Shi tsun ai jaw ai ngu ngai myit la ai!
Lagat ni tsan ai de sa mat ma ai.
Shakram dat ai lagat ni e!Nta de wa nu.
Na a nta hpe anhte hkra ya ai majaw tawn ban ai.
Yah!
Lagat ni gaw shanhte a lagat tsip de wa lam hpe tam mu sai.Ya yawng hteng shim lum sai!
"Nu, nye a WA kanga taw ai!"
Ndai gaw Bunu a shawng nnan lang                             daw na WA rai nga ai.
Dai majaw, shi hkrit                             tsang nga ai.
"Na a shinglet hte kanawng yu u" ngu shi nu tsun ai.Bunu kanawng yu ai.Rai tim..."Dai ﻿WA daw ten garai n du shi ai."
ngu shi nu tsun ai.
"Aten loi mi naw la u, aten du yang shi hkrai daw wa na ra ai."
Bunu, shi wa hpang de sa nna, "Wa, Nye a WA kanga taw ai!"
ngu tsun ai.
Bunu a kawa gaw shi a WA hpe angwi sha kanga yu ai.
"Aten garai n du shi ai" ngu shi wa tsun ai. "
Rai tim Buna dai aten hpe  n kam la ai.
Shi a gawk kata sumri hpe lang let shi kagat hkawm nga ai.
Shi gaw dai sumri a maga mi hta shi a WA hpe gyit nna, bai maga mi hpe gaw chyinghka hta gyit ai.
Buna gaw dun hta dung nga let,WA ﻿daw na ten hpe la yu nga ai.
Buna dai aten hpe la ai.. shi grai la jin wa sai.Shi chyinghka hta gyit da ai sumri hpe hpyen nna, shi a yupra ntsa hta dung nga ai.
Chyunu, shi a kana shawng shang wa nna, "Dai hku hkum galaw!"
ngu  shi chying hka kanawng kau let tsun ai.
"Ngai sumri hpe gang nna na a ﻿WA   ﻿daw ya na"
Chyunu sumri hpe la dat ai.
Bunu gaw shi myi hpe pat nna ngup hpe                     mahka da ai.
"Langai, lahkawng, masum!"
Chyunu sumri gang ai.
"AKAA!"
Bunu marawn ai.
"Na WA garai n mai daw                                                   shi ai" "naw la u,                                                    aten du yang shi hkrai                                                   daw wa na ra ai" ngu                                                    Chyunu tsun ai.
"WA galoi n lu daw ai!"
Bunu tsun ai.
"Anhte mung kaji ai ten hta, anhte ni wa hpe numgaw hta kabai nna, Musa hpe WA bai jaw u ngu hpyi ai.
ngu Bunu a kanu tsun ai.Bunu hkrap let, "Musa, Musa!
Ngai hta na a matu grai kaba tina ja ai WA nga ai.
Nang ra yang, ngai hpang sa nna dai wa hpe sa daw la u!"
ngu tsun ai.
Dai shana Bunu gaw, YU kaba hpe yupmang mu ai.Musa gaw shi a lata kata gabrim nga ai lama mi hpe hpai da ai.
Shi gaw Bunu a shawng e tsap let mau yu nga            ai.
Bai, shi Yu hku de gat hpawng mat ai.
Bunu yup rawt ai ten, shi a shinglet hte WA hpe kanawng yu nga ai.Rai tim, shi WA n nga mat sai!
Shi ma-ut kau sai kun?
Shi yup nga ai ten kadai wa shi a WA hpe daw kau ya sai kun?Mu sai!
bumhkum makau hta shi  ﻿WA hpe mu ai.
"Musa, Musa, ndai WA la nna ngai hpeWA nnan bai jaw u!"
ngu shi tsun let,Shi a ﻿WA hpe numgaw de kabai dat ai.Bai, shi nu hpe tsun dan na matu,              nta kata de gat shang mat ai.
Lani mi hta, Kaji dwi gaw ngai hte nye kanau hpe gumhpraw loi mi jaw ai.
"Laika buk sa mari mu," ngu shi tsun ai.An lahkawng yen grai pyaw mat ai.
An yen gaw laika hti ai hpe ra ai.
Ya sa ra na i?
Loi hkring sa ra na i?Dai ni sa mari ra na i?
Hpawt ni sa mari ya na i?An yen gaw ya nan sa mari na matu myit daw dan kau ai.
Seng kaba de sa mari ra na kun?
Seng kaji de sa mari ra na kun?Masha ni rau hkan sa nna mari ra na kun?
An Lahkawng hkrai sha sa mari ra na kun?Seng kaji de an lahkawng hkrai sa na matu myit daw dan ai.
An yen gaw laika buk seng kaji hpe ra ai.
Dai shara gaw kaji tim laika buk ni grai law hkra nga ai.Seng madu mung an yen hpe tsawra ai.
Shi galoi mung an lahkawng hpe garum ya ai.
Ngai sumla grai law ai laika buk mari ra na kun?Ngai maumwi grai law ai laika buk mari ra na kun?Ngai htat ai laika buk mari ra ma kun?Ngai myit n chye daw dan mat sai.
An lahkawng yen gara laika buk mari ra na hpe n chye sai.
Seng madu gaw mani dan ai.
"Myit hkum shuk, ngai hpang hkan wa mu," ngu shi tsun ai.
"Ndai laika buk ni gaw dusat ni a lam re.
Ndai laika buk gaw jak ni a lam re.
Oh ra kaw na laika buk ni gaw majan ni a lam ka da ai.
Nang ra ai laika buk la u."
Ngai laika buk nkau hpe hta la ai.
Nye kanau mung laika buk nkau hta la ai.Ngai gaw dun hta dung ai.
Shi gaw dung lahkum ntsa dung ai.Dai hpang an yen laika buk hti ai.
Ndai kaw grai zim ai shara re.
Hpa nsen mung n garu nga ai.Aten hking hkum mi na mat ai.
Hking hkum lahkawng na mat ai.Hpang jahtum hta hpa laika buk mari ra na hpe an yen chye sai.
Seng madu an yen hpe mani dan ai.
Ngai gaw maumwi grai law hkra rawng ai htat ai laika buk hpe la ai.
Nye kanau gaw sumla grai rawng ai laika buk kaba hpe la ai.
An lahkawng yen kaji dwi nga ai nta de kagat wa ai.
Shi a yupra de an lahkawng lung ai.Shi gaw an lahkawng hpe ahpum da ai ngut yang anhte laika hti ai.
June shata na, grai pyaw ai nhtoi lani mi rai nga ai.Sarama Meera gaw bungli kyin ai majaw, jawngma ni hpe shanhte hkrai kasup shangun ai.
Stella yan Parvez gaw pyen chyang kaw sumla soi chyai nna pyaw nga ai.
KU-OOOOH KU-OOOH!
"Puk Dun u i?"
Parvez san ai.
"Um, raitim yuhkraw machyi ai rai sam ai.
Yuhkraw machyi ai Puk Dun u ngai n mu ga shi ai.
Sa, sa yu ga," Stella tsun ai.
Stella yan Parvez gaw hpun de kagat sa mat wa ai.
"Ndai nhkun gaw nau sung ai gaw!
Ngai n lu gumhtawn lai ai," Stella tsun ai.Parvez gaw Stella na lata hpe jum nna shanhkawng kahkan gumtsat lai mat wa ai.
“Ku-ooo, Ku-ooo!” Stella shaga ai.
“Kkk .
. . kkkuh .
. . ooh!” Parvez kahte ai.Shanhkawng shara shagu tam yu ai.
Raitim, yuhkraw machyi ai Puk Dun u hpe n mu ai.
Kade n na yang, shan yan a raugawk manang ni yawng tam karum ai.
KU-OOOO KU-OOOO!
Shanhte yawng gaw yuhkraw machyi ai Puk Dun u hpe mu mayu nga ai.
"Htaw gaw!"
Bhanu tsun ai.
"N re ai, n re ai!
Nang kaw!"
Zeba gaw angwi sha tsun ai.
"Ngai, htawra hpun lakung langai kaw langai mi hpe mu sai," Uma tsun ai.
"Hmm yak sai, yuhkraw machyi ai wa gaw gara wa re hpe anhte gara hku chye na rai?"
Zeba san ai.
TUN TUNN TUNN TUN "Shani lusha sha ten!"
Bhanu marawn tsun ai.
Parvez gaw shi na kan ngoi ai na ai.
"Dai hpa baw ngoi ai ta," Stella gaw mani hpa shatu ai.Shan yan gaw jawng gawk de kagat shang wa nna shan yan na shani lusha kawk wa hpaw ai.
“Idli, yay!” Stella gaw grai kabu ai hte tsun ai.
“Mmmm .
. . papaa .
. . th .
. .  thaa,” Parvez gaw parahta muk kawa ahkrup sha let kadum kahte nga na tsun ai.
TUN-TUN-TUN-TUN TUNNN!
Shani lusha sha hkring ten htum sai.Parvez gaw shi na nhpye hta hpai la nna Adwi Amina hpang de kagat sa wa ai.
Shi gaw jawng wang chyinghka lam makau kaw la nga ai.
"Parvez, nang, nang na na chyawp (Na n na ai ni lang ai baw na chyawp) n chyawp nga ai le!
Ndai gaw nang na grau na lu hkra karum ya ai re nang chye ai re le," Adwi gaw shi na palawng sumbu kaw na jak rai kasha langai mi shaw nna tsun ai.
"Ngai dai n ra ai," shi gaw anyam ai.
"Adwi mung myi set n ra tim set ai le, n re i?"
Dwi tsun ai.
Dai aten hta, Parvez gaw Puk Dun u nsen loi mi bai na dat ai.
“Ku-oooh-oooh!” Parvez gaw hkan shalai na mani ahkyik ai.
“Ku-oooooh-ooooooh!”Parvez gaw Adwi hpe yuhkraw machyi ai Puk Dun u a lam, Sukarna na n na jawng de sa wa ai shaloi, lam ding yang tsun dan ai.
Shana maga de, shi gaw Stella hte shanhte nta makau kaw hkrum ai.
“Sstellaa, ngai Puk Dun u ngoi nsen n...n...aaaaai!shi gaw ga hkum mi hte sha kalang ta tsun dat ai.Stella gaw lata kahkawng hte dingsi dan ai.
Lachyum gaw shi ta hpawk dum ai re.
Parvez gaw Stella hpe ga hkum law law, lata shala dan ai ma-a ga hku nna sharin ya ai.
Shi gaw dai ga hkum ni hpe Sukarna na n na jawng kaw na sarama Sheela kaw na sharin la ai re.
"Ngai shshaadu.... yang yuyuyuhkraw... mai... wa na sai," Parvez tsun ai.Sarama Sheela tsun yang shi na nsen mung kaja wa na re da.
Aten loi na hkra la ra ai sha re da.
"Rim u i?"
Parvez tsun ai, rai na kagat mat wa ai.
Ya kasup ten rai sai!
Nkau Na Ni Gaw Shai Nga Ai- Parvez manga ning sha naw re ai shaloi, shi kanu yan kawa gaw, nsen ja ai ngoi tim shi hpa laklai ai mawn nsam n madun ai hpe mu ai.
Shan gaw shi hpe sarawun kaw sa madun ai.
Sarawun gaw Parvez na n na ai re nga tsun ya ai.
Sarawun gaw Parvez kaga na na ai ma ni hte maren sharin hka ja lu na matu gara hku mai galaw ai ladat ni hpe sanglang dan ai.- Na atsawm na lu yang, ga shaga na matu aloi sha lu sharin la ai.
Na n na ai masha ni law malawng gaw ga atsawm n chye shaga ma ai.
Hpa majaw nga yang, shanhte gaw kaga ni shaga ai n na lu ai majaw rai nga ai.
- Nkau masha ni gaw tsep kawp n na lu ma ai.
Parvez gaw loi loi na lu ai.
Dai majaw shi gaw lata shala dan ai ma-a ga hpaji, nten shamawt hti ai hpaji, hte kaga matut mahkai ladat ni hpe sharin hka ja la na matu sarama Sheela zawn re ai saksan sarama ra ai re.
- Nkau masha ni gaw myi set set ma ai.
Dai majaw shanhte grau nna mu lu ma ai.
Parvez gaw na na lu na matu karum ya ai na chyawp hpe chyawp ai.
Dai majaw shi grau nna na lu ai.
Shi gaw dai shi na jak rai kasha hpe atsawm sadi sahka hte lang ra ai re.
- Parvez gaw masha ni shi hpe agwi sha shaga yang grau chye na ai.
Shi na atsawm n na ai, raitim shi gaw mu lu ai, sama na lu ai, lu hkam sha ai, atsawm chye na ai hte lu sharin hka ja ai, lu kasup ai.
Kalang mi hta, grai tsawm ai numsha langai mi nga ai.
Shi gaw, lani mi na aten hta grai kan si ai majaw, lusha gara hku lu sha na lam hpe myit nga ai.
Shaloi, shi gaw la langai hte hkrum nna, shi hpe "Ma e, hpa byin ai rai?
Hpa na myit n pyaw taw ai rai?"
nga san ai.
Shi mung, "Ngai shat kaw si ai."
nga bai tsun ai.
La dai mung dai numsha hpe matsan dum nna, shi htingbu nta ni lusha poi lamang galaw taw ai kaw lusha sa lagu sha na matu tsun ai.
Raitim, dai numsha gaw kalang mung n lagu ga wu ai.
﻿Dai numsha mung alawan rawt nna, dai lusha poi lamang galaw taw ai nta de sa mat wa ai.
﻿Shi gaw dai shara de du wa ai shaloi, gara hku lagu na malap kau wu ai.
Dai majaw shi gaw mahkawn matut manoi hkawn taw ai: Ngai lusha lagu na matu sa wa ai, l-u-s-h-a, ngai gau ngwi sha hkawm sa wa ai, gau-ngwi...
Masha ni gaw, shi tsan ai kaw nna dai nta makau kaw du hkra hkawn sa wa ai hpe na ma ai.
Masha ni gaw shi hkawn ai mahkawn a majaw mau nna, "Nang gara kaw na sa wa ai rai?
Nang hpa ra ai rai?
Hpa majaw mahkawn hkawn taw ai rai?"
nga san wu ai.
﻿Dai numsha mung, shi grai kaw si ai lam tsun dan nna, shanhte mung shi hpe lusha jaw ma ai.Bai nna, shi hpe lagu ai lam gaw n kaja ai lam re hpe mung tsun dan ma ai.
Shawng nnan, ngai mahkrai langai shawng shachyaw na.
Dai hpang, grai tsaw ai langchyi langai bai shachyaw na.
Bai nna, mungkan ntsa galu dik htum ai lam hpe mung shachyaw na.
Dai lam hpe, ngai na yup gawk kaw na hpang nna, kalang ta shata mung de du hkra galaw na!Ngai ndai hkrang ni hpe gaw gap ai shaloi, ngai  gaw mung shawa a matu jak hpaji ninghkring langai tai taw sana re.
Ngai gaw jak gawng ni(engines) hpe ma shachyaw na.
Nkau jak gawng ni hpe gaw dawsa laknak(rocket) hkan lang nna, nkau mi hpe hpe nbung li kaw lang na.Dai nbung li gaw anhte hpe mungdan langai hpang langai woi sa nna, dai dawsa laknak gaw anhte hpe chyanun gintawng(Mars) de woi pyen lung na re.Dai pyen ai hpan jak gawng ni hpe shachyaw ai shaloi, ngai gaw ganghkau pyenli jak ninghkring tai taw sana re.
Bai nna ngai gaw dai hte kaw sha jahkring na n re.
Ngai gaw dat atsam nga ai rai kaji ni kaw nna, myihprap dat hpe galaw shapraw na.
Kaji dik ai dat atsam hte mare ting hpe htoi tu shangun na re.
Adwi mung grai pyaw nna, lusha poi kaba langai galaw na re!Ngai dai zawn re dat n-gun hpe lu galaw shapraw ai shaloi, ngai gaw shingja (nuclear) jak ninghkring byin taw sana re.
Ngai gaw panglai hpe jasan jaseng na matu jak mung galaw shapraw na.
Bai nna, kaga langai gaw nbung hpe jasan jaseng na matu galaw na.
Dusat ni hkam kaja nna, masha ni mung nbung kaja lu marawp na matu re.Ngai gaw ngai na jak ni hte mungkan ga hpe  hkye la na!Ngai mungkan ga hpe jasan jaseng na matu jak shachyaw ai shaloi, ngai gaw makau grupyin shingra hte seng ai jak hpaji ninghkring tai taw sana re.
Ngai gaw gwi kasha Pempem na matu,  shi kawa hkat ai shaloi shadi kau ai na hpe mung, na nnan bai galaw shakap ya na.
Bai nna, adwi na matu wa nnan ni mung galaw ya na.
Hpang jahtum gaw, ngai na matu singkaw shachyaw la na!Ngai gaw ndai hkumhkrang daw chyen sawt(artificial) ni hpe galaw taw ai shaloi,  sak hkrung shamawt tsi (biomedical) jak hpaji ninghkring byin sana re.Bai, ngai gaw ga ntsa de tsaw tsaw pyen nna, shachyaw jat ra ai lam ni hpe bai tam hkawm na.
Sitara kaw myit lawm bungli langai mi nga ai.Kasup ai, kanu yan kawa hpe karum ai, dumsu nga pyen ai (shnr) nhtang hku dung ai U Hku hpe shingran ai, shi gaw galoi mung shi na lata yungnu hpe chyup ai.
Kahtet la ai ginhtawng lani mi hta shi gaw, hkage pung hta nta shachyaw ai numsha langai mi a lam shi ra dik laika buk hti nga ai.Shawoi e gaw, Sitara gaw maumwi kaw na shi n chye ai ga hkum ni hpe chye mayu yang shi kawa hpe san ai.
Raitim daini gaw Awa gaw shi hpe san ai, "Nhkrit n tsang galaw ai lam a lachyum gaw hpa rai?
""Myit shamu shamawt shangun ai baw hpan lama ma hpe galaw ai lam," Sitara gaw tsun ai.
"Hkik hkam ai a lachyum gaw hpa rai?"
Awa gaw bai san ai.
"Grai tsawm htap ai," Sitara htai ai.
"Masat dingsat nlung shadaw, hkrang sumla, dum nta a lachyum gaw hpa rai?
""Grai hkik hkam ai arai."
"Grai byin sai," Awa tsun ai.
"Awa tsun ai madat yu ai.
Anwa ni n hkrit n tsang galaw ai lam hku nna hkrunlam hkawm hkyen ai.
Du na bat hta, wanleng jawn nna hkik hkam ai masat dingsat nlung shadaw, hkrang sumla, dum nta ni sa yu na re.
Taj Mahal de sa na re.
"Sitara gaw grai kabu ai majaw shi lata yungnu chyup na pyi malap kau ai.
Shi gaw wanleng sumla chye soi ai, raitim shi kalang mi pyi wanleng n jawn ga ai.
"Raitim," Awa tsun ai, "Lata yungnu chyup ai ma ni gaw wanleng jawn na ahkang n lu ai.
"Ndai gara hku na mai byin na mi!Sitara gaw shi nu hpe dai lam tsun dan na matu myit ai.
"Anu, annu wa ni Taj Mahal sa yu na re da."
shi tsun ai.
"Um re ai," Anu tsun ai.
"Dai hpa baw re chye ai i?
""Wanleng jawn nna sa yu na hkik hkam ai arai lama ma," Sitara tsun ai.
"Lai wa sai shaning mali tsa ning hta, hkawhkam langai mi gaw dai shachyaw na matu masha mun ahkawng mahkawng la ai," Anu tsun ai.
"Raitim, lata yungnu chyup ai ma ni gaw wanleng jawn na ahkang n lu ai."
Sitara gaw grai myit n pyaw mat ai.Masha mun lahkawng!
Lai wa sai mali tsa ning!
Shi gaw Taj Mahal hpe grai sa yu mayu taw sai.
Sitara gaw yupra shang nna shi hkrai sha garen gari rai nta kaw ngam taw ai yupmang mu ai.
Yawng gaw hkrunlam hkawm mat ai.Raitim yu yu u, Chotu hpa baw galaw nga ai kun?
Sitara gaw yup rawt wa ai hte marawn tsun ai, "Nanhte ngai hpe mana galaw ai!
"Shi gaw shi kanu yan kawa hpang de kagat sa wa ai.
"Chotu mung shi na lata yungnu chyup ai re le!"
Shi gaw shanhte hpe marawn pawt ai.
"Shi gaw gara hku na wanleng lu jawn ai rai?
""Shana lusha jin sai," Anu tsun ai.
Awa tsun ai, "Nang kade n na yang kaba wa sana re yaw, Sitara.
"Anu tsun ai, "Kaba wa na matu lata lahkawng maga ra ai.
"Sitara san ai, "Kaba wa ai gaw, hpa baw na matu lata lahkawng maga ra ai rai?"
"Nang hkyepdin sumri gyit la na matu nang na lata lahkawng maga ra ai," Anu tsun ai.
"Nang yangyi sep na matu lata lahkawng maga ra ai," Awa tsun ai.
"Ngai kaba sai!
Ngai dai ni yawng lu galaw sai," Sitara tsun ai.
"Rai yang gaw, anhte hpe nang kaba sai lam madun rit taw," Awa tsun ai.Anu tsun ai, "Chyeju hte nang na n-gup kaw na lata yungnu shaw kau u, Sitara."
Awa tsun ai, "Nang lata lahkawng maga ra ai dai......""Ngai chye sai," Sitara tsun ai.
"Ngai na kara hkri la na matu ngai na lata lahkawng maga ra ai.Anu na kara matep ya na matu ngai na lata lahkawng maga ra ai.Gumhtawn chyai sumri jum na matu ngai na lata lahkawng maga ra ai."
Ri hte palamla galaw na matu ngai na lata lahkawng maga ra ai.Ngai nbungli re ngu tai masu su na matu ngai na lata lahkawng maga ra ai.
Nhtang hku tsap na matu ngai na lata lahkawng maga ra ai.
Lama mi galaw na matu mung ngai na lata lahkawng maga ra ai...."
"Nang ngai na Aaji hte hkrum ga sai i?
Masha ni yawng gaw ngai na Aaji ningmai tu ai nga tsun ma ai.
Aaji a ningmai gaw shi kaw shani tup tup hkan nang ai da.
Anu tsun yang, dai ningmai gaw Aaji ngai ra dik ai mahkawn hkawn jang, lagaw nchyan be le ka gayin ai baw ka pyi ka ai da.Ngai grai mau ai, ngai hpa majaw ya du hkra dai ningmai hpe n mu yu ai kun?
Awa tsun yang, dai ningmai gaw kaba wa nna n'gun mung ja wa ai da.
Aaji na phone shang yang, dai ningmai gaw phone pyi hta ya ai da.
Hpa ta?
Ngai hpa majaw ningmai dai hpe n mu yu shi ai kun?
Ngai na sarama tsun yang, ningmai dai Aaji hpe grai karum ai da.
Ningmai gaw nampan hka pyi jaw karum ai da.
Humm!
Ngai hpa majaw ningmai dai hpe n mu yu shi ai kun?
Shawa jawn mawdaw gau ai wa tsun yang, shawa jawn mawdaw hta ningmai dai Aaji na makau kaw dung dung re ai da.
Ningmai gaw Aaji hpa galaw yang hpa hpe hkan shalai ai da.
Chyeju hte marai rai, ngai hpe tsun dan yu rit.
Ngai hpa majaw ningmai dai hpe n mu yu shi ai rai?
Lani mi hta ngai Aaji hpe san ai, "Masha ni yawng yawng gaw Aaji nang ningmai tu ai nga tsun ai le.
Raitim, ngai hpa majaw ningmai dai hpe n mu yu shi ai rai?"
Aaji gaw aja wa mani dat ai.
Shi na phone hta la ai.
Yu yu u!
Dai ngai rai nga ai le.Rai na, ndai mung ngai.
Dai mung ngai.
Dai ngai rai nga ai le, shara shagu kaw.
Ya ngai chye sai hpa majaw masha ni yawng yawng, ngai na Aaji ningmai tu ai nga tsun ai hpe.
Hpa majaw nga yang, Aaji gara de sha sa yang mung ngai hkan nang nang re ai majaw, dai ningmai gaw ngai she rai nga ai gaw!
Buntung hta baw chyawp ning nan nga ai.
Dai hpe shi nan galaw da ai re.
Dai gaw galu ai mai hte htoi mang nsam re ai.
Dai baw chyawp gaw kaba la ai myi hte rung mung tu ai.
Ndai gaw shi a uloi Buk-Le hte bung nga ai.
Nbung bung yang  Woooo!
Whoooo!baw chyawp mai gaw grai tsaw ai de pyen ai.
Buntung gaw shi a baw chyawp ning nan rau pyaw taw ai.
Shi dai baw chyawp hpe gup let Buk_Le hpang sa chyai ai.
Ya shahte gaw uloi lahkawng zawn ginsup ai.
Shanhte gaw nbung hte rau hkauna pa hta kagat lai ai.
Wooooo!
Buntung marawn ai.Moooo!
Buk_Le marawn ai.Wooosh!
Nbung bung nga ai.Waaaa!
baw chyawp tsun ai.
Akajawng sha, nbung grai ja wa ai.
Baw chyawp mai gaw gang nna pyen taw nga ai.
Buntung gaw shi a baw chyawp mai hte wa mahkai ai!
Shi Buk-Le a ntsa kaw na gumhtawn hkrat mat ai.
Buk-Le gaw shi a manang a ntsa n kaja ai ngu hkam sha ai.
Nbung mung myit tsang taw ai.
Buntung a baw chyawp mung mara nga ai zawn hkam sha nga ai.
"Tsan ai shara de sa mat u!"
Buntung marawn dat ai.Shi baw chyawp hpe tsan tsan de gabai dat ai.Nbung gaw baw chyawp hpe tsaw ai hta tsaw ai shara de bung a hpawt ya ai.
Sa u!
Sa u!
Sa u!
nbung gaw baw chyawp hpe tsun ai.Baw chyawp gaw yawn ai hte shakram dat ai.
Baw chyawp gaw nbung ni a kata pyen mat ai.
Shi mat mat ai.
Rai tim ya ten nbung ni bai bung wa ai.
Marang ni htu hkrat hpang wa ai.Buntung shi a baw chyawp hpe shi rau nga shangun mayu ai.
Buntung hte Buk-Le hkauna pa hku hkawm wa ai.
Marang ni gaw samit ni zawn sha shanhte a hkum de htu hkrat wa ai.
Buntung hte Buk-Le gaw kashung nna gari taw ai.
Buntung hkrap hpang wa ai.Shi gaw shi a baw chyawp hpe dum taw ai.
"Nang gara kaw ta, baw chyawp?"
Buntung hkrap ai nsen hpe nbung na ai shaloi, shi a baw chyawp hpe tam ya ai.Mu sai!Nbung gaw bung a hpawt nga ai.
Buntung hte Buk-Le  gaw nta de gau ngwi sha hkawm wa ai.
Buntung nta de du ai shaloi, shi hpa hpe mu ai kun?
Ya shanhte gaw  uloi lahkawng zawn bai ginsup lu sai.
Buntung, Buk-Le hte Buntung a baw chyawp.
Galu ai mai, kaba ai myi hte rung tu ai grai tsawm ai htoi mang nsam hte baw chyawp.
Kagyin kasha gaw laika grai kam hti ai majaw galoi mung, "Kagyin ni gaw laika n hti ai.
Kagyin ni gaw lusha tam sha ra ai.
Kagyin ni gaw shanhte ra ai lusha ni hpe tam mahkawng ra ai."
nga tsun jahpyak hkrum ai.
﻿Kagyin kasha gaw shani tup laika hti hkrai hti nna aten jahtum ai.
﻿Kaga kagyin ni gaw nshung ta na matu, shanhte tam wa ai lusha ni hpe kagyin hku kaw wa zing mahkawng tawn da sai.
﻿Shi kanu yan kawa mung, shi hpe grai pawt ai majaw kagyin kasha gaw grai myit n pyaw wu ai.
﻿Mangai ta du nna hpun lap ni mung run nga sai.
﻿Kagyin ni gaw shanhte a lusha hpe kagyin hku kata hta bang tawn da ra sai.
Kagyin hkawhkam num gaw, lusha dum  hpe hpring hpring jahting da mayu ai majaw kagyin ni yawng hkra gaw bungli grau nna galaw ra sai.
Kagyin kasha gaw shi laika hta hti ga ai shara hpe tsun dan wu ai.
"Shinggyim masha ni lusha sha na matu sa ai shara, lusha seng gaw anhte ra ahkyak ai shara re.
Ngai hti ai laika buk gaw tsun da ai."
Kagyin ni gaw langai hpang langai dinggren sa mat wa ai.
Shanhte gaw jan shang ten du wa hkra hkawm sa ma ai.
﻿Kagyin kasha gaw, "Dai kaw langai!"
nga tsun ai.
﻿Kagyin ni mung baga muk (burger), muk tawng ni langai hpang langai hpai dinggren nga ai.
﻿Shanhte nhtang wa ai shaloi kagyin hkawhkam num gaw grai kabu wu ai.
Shanhte na lusha dum mung hpring sai.
Shanhte mung grai nan kabu ma ai.
Kanu yan kawa ﻿mung dai kagyin kasha hpe ahpum la ai.
﻿Shi na kagyin kanau numsha mung shi lata hpe dun nna, "Ya ngai chye na sai."
nga tsun let,"Nang laika grai kam hti ai lam gaw....Ngai hpe mung laika yu shangun mayu ai."
nga tsun ai.
Foxy Joxy gaw grai hkalem hkalau chye ai ga gwi rai nga ai.
Shi gaw a katsing hprap hprap re ai Ginshau si kaba ni dut ai.Dut na matu Ginshau si ni!
"Nang na manu grai tsaw ai," Brangtai Jabbit tsun ai.
"Nang manu nau law hpyi ai law," Hpun Gumra Gia tsun ai.
Foxy Joxy gaw grai hkrak ai myit nchyan langai mi lu sai.
Shi gaw Ginshau si kaba langai mi hpe ga ai,
kata na namsi hpe krawk la ai,
rai na ma hkra hpe gamaw sha kau ai.
Dai hpang, hka jahpring bang da ai!Shi gaw ri samyit wa la nna bai chywi matut da ai.
Shi gaw dai Ginshau si ni hpe manu grai hkyamsa ai hte dut ai.Dusat law law gaw dai Foxy Joxy a Ginshau si mari ma ai.
"Ndai Ginshau si kata kaw gaw hka sha rawng nga ai le," grai hkrit ja ai Woi gaw pawt ai.
"Um, nanhte jaw ai manu daram nanhte lu ai re,"  Foxy Joxy tsun ai.
"Anhte, ndai Foxy Joxy hpe sharin shaga ra sai," Magwi Ellie tsun ai.
Dusat ni gaw hkrumzup zuphpawng galaw nna masing langai mi jahkrat da ai.
"Ngai myit nchyan langai mi lu ai," U Hku Oliver tsun ai.
Shanhte ni gaw sha hpa n rawng ai Ginshau si kawp kaman langai mi la ai,
Foxy Joxy hpe dai kawp kata kaw zak bang ai...
rai na, dai Foxy Joxy rawng ai Ginshau si hpe gawdin shatai nna kasup ai.
Foxy Joxy gaw baw sin mat ai!Shi gaw sharin shaga hkrum ai hpe chye na sai majaw, hpang e galoi mung maw lu maw sha lam n galaw mat ai.
Toto gaw dusat ni hpe tsawra wa re.
Shi gaw dusat sun kaw bungli galaw ai.
Lami mi hta, shi gaw Gogo (Woi Lup) a lawng kaman re taw hpe sa mu ai.
Toto gaw  kajawng mat ai.
Shi gaw Gogo hpe tam na matu pru mat wa sai.
Toto gaw, Gogo nam mali kata de hprawng mat ai rai na re ngu nna shadu ai.
Shi gaw, sumwum shagu hte hpun shagu a hpang hkan e tam yu ai.Nam maling kata na, dusat ni mung Toto hpe yu nga ai.Rai timung, Toto gaw gara kaw raitim, Gogo hpe n mu nga ai.
Toto gaw shi a myset hpe manaw shaw la ai.Shi gaw, hka a aw ra maga hkran de azi yu ai.Gogo, htaw ra maga de nga taw ai kun?
Gogo hpe n mu tam shi ai.Toto gaw nsa kaba shaw let hka kata de dinghkyen bang mat wa ai.Lama na, Gogo nsa sa tik nna hka kata kaw makoi rawng  nga yang gaw taw?
Moti (Gwi) gaw shi hpe matsan dum mat ai.Gwi gaw wau let makau kaw nga taw ai Seng maga de yu dat ai.Ah!
Hpang jahtum e, Toto lam chye sai.
Toto gaw Seng chyinghka hpe htu hpaw kau dat ai.Dai kata kaw, Gogo gaw apyaw sha Langu si ni hpe kawa ahkrup sha taw nga ai.
Gogo galaw da ai gaw grai myit htum na zawn rai nga ai!Toto gaw ga n-gup mi pyi n lu shaga ai sha, shi hpe azi yu nga ai.
Hkung ga ai Laika hti ai wa,Nang dusat sun kaw bungli galaw mayu ai i?Lama na nang dusat sun kaw bungli galaw yang hpa baw galaw ai gaw grau pyaw na rai?Woi Lup ni kalang mi dung let langu si sha yang, gade ram lu sha na ngu nang shadu ai rai?Nang langu si kade ram sha ai rai?
#6FrameStoryChallenge: A carnival of Art The illustrations in this book were created as part of the #6FrameStoryChallenge, an online campaign run by Pratham Books to build a rich bank of illustrations for StoryWeaver.
The essence of the #6FrameStoryChallenge was to tell a good story using just 6 illustrations.
The campaign inspired nearly 70 illustrators to donate their time and skills to India’s first open-source story-publishing platform for children.
What started out as an experimental campaign soon blossomed into a carnival of art, birthing nearly 500 new illustrations.
These wordless narratives cut across language barriers, opening up a world of possibilities, encouraging StoryWeaver’s growing community to dream up multiple stories around these images.
The #6FrameStoryChallenge is a powerful reminder of the need for collaboration, to get closer to our mission: “A Book in Every Child’s Hand.”
#6FrameStoryChallenge: A carnival of Art The illustrations in this book were created as part of the #6FrameStoryChallenge, an online campaign run by Pratham Books to build a rich bank of illustrations for StoryWeaver.
The essence of the #6FrameStoryChallenge was to tell a good story using just 6 illustrations.
The campaign inspired nearly 70 illustrators to donate their time and skills to India’s first open-source story-publishing platform for children.
What started out as an experimental campaign soon blossomed into a carnival of art, birthing nearly 500 new illustrations.
These wordless narratives cut across language barriers, opening up a world of possibilities, encouraging StoryWeaver’s growing community to dream up multiple stories around these images.
The #6FrameStoryChallenge is a powerful reminder of the need for collaboration, to get closer to our mission: “A Book in Every Child’s Hand.”
Ngai na mying gaw Mia re.Ngai, anu hte gat sa sana.
Ngai gaw mungkan e makoi-tam ai lam hta byin dik re.Gat kaw rai yang nang ngai hpe galoi mu tam na n re.Rai na, anu a gat sa jahpan kaw na rai ni hpe nang n mu shi yang ngai shawng mu na re.
Tam yu u:   (1) Majap ahkyeng 10   (2) Mahkri sum atsit 2   (3) Yang-yi 1   (4) Kahkum si kaba 1
Oh, n jaw sai!Nang ngai hpe gara hku na lu tam ai rai?
Tam yu u:   (1) Langu si ahtoi 6   (2) Lwi dwi si 3   (3) Makawk si (apple) ahkyeng 1   (4) Gindai hte re ai Sanghpaw si atsit 1
Nang ngai hpe mung mu tam, anu na gat sa jahpan kaw na namsi ni hpe mung mu tam!Hpang kalang ndai hku n byin sana re yaw.
Tam yu u:     (1) Numri pan 5      (2) Saba pu nsam hte re ai            nampan shang hkawng 1     (3) Kadawn pan ni     (4) Nampan hkrai pri re ai labu kadun
Ndai gaw n jaw sai!Ngai mungkan e makoi-tam ai hta byin dik re.
Tam yu u:   (1) Ateng apang re ai lungi 1   (2) Mahkret yang yang re ai Sari 1   (3) Lawk lawt re ai jawng sa palawng 1   (4) Asan re ai T-shirt achyang 1
Ngai gara kaw makoi nga ai lam, nang hpe anu tsun dan ai i?Ya kalang gaw nang ngai hpe gara hku mu tam na kun, yu da yu ga.
Tam yu u:   (1) Hkintau hte re ai Chyahkan 3   (2) Pawt nga ai Panglai Nga amyu hpan mi   (3) Katsu 7   (4) Hka ge ntsa na Nga 2
Nang gam kaja ai ngu kau saga.Raitim nang anhte a nta kaw rai yang ngai hpe galoi mu tam na n re ai yaw!
Tam yu u:(1) Yam kaba 1(2) Hpun hte galaw da ai chyaw 1(3) Wanhkret sumpu 1(4) Hka bu mi
Nang ngai hpe bai mu kau sai gaw!Kaja sai law, ngai n lu kasup sai.Ngai shani lusha wa sha ra sai.
Ngai dang na rai nga ai, lama na anu ngai hpe n jahkring kau ai rai yang.Ngai gaw mungkan e makoi-tam ai hta byin dik re.
Mahtai:(1) Majap ahkyeng 10 (2) Mahkri sum atsit 2 (3) Yang-yi 1 (4) Kahkum si kaba 1
Mahtai:(1) Langu si ahtoi 6 (2) Lwi dwi si 3 (3) Makawk si ahkyeng 1 (4) Gindai hte re ai Sanghpaw si 1
Mahtai:(1) Numri pan 5 (2) Saba pu nsam hte re ai nampan shang hkawng 1 (3) Kadawn pan ni (4) Nampan ni hte pri re ai labu kadun
Mahtai:(1) Ateng apang re ai lungi 1 (2) Mahkret yang yang re ai Sari 1(3) Lawk lawk re ai jawng sa palawng (4) Asan re ai T-shirt achyang
Mahtai:(1) Hkintau hte re ai Chyahkan 3 (2) Pawt nga ai Panglai Nga amyu hpan mi (3) Katsu 7 (4) Hka ge ntsa na Nga 2
Mahtai:(1) Yam kaba 1 (2) Hpun hte galaw da ai chyaw 1(3) Wanhkret sumbu 1 (4) Hka bu mi
Laban ya shani, anhte nta nga let jasan jaseng ai lam galaw ga ai.
Langai ya shani,  Anhte Waji n-ta de sa ai.
Lahkawng ya shani, Anhte Mare gat de sa ai..
Masum ya shani, Anhte hka sa hpungyawt ai.
Mali ya shani, Anhte Dusat rawng de sa ai.
Manga ya shani, ginsup ai shara de sa ga ai.
Kru  ya  shani, Anhte wam chyai ga ai.
Ndai gaw Kagyin Chyang re.
Kagyin Chyang gaw hkumpup hkan e kasup ai.
Kagyin Chyang gawdin kasup ai.
Kagyin Chyang gaw shanhpyi hkyepdin din ai.
Kagyin Chyang mahkri sum sha ai.
Kagyin Chyang gaw Nyau Ahtoi hte hkrum nna shan shada da yu hkat ma ai.
Kagyin Chyang yan Nyau Ahtoi gaw hpun lung ai.
Nyau Ahtoi gaw hpun ntsa na hkawn ai.
Nyau Ahtoi gaw hprawng mat wa ai.
Kagyin Chyang gaw hpun ntsa na yu ai.
Kagyin Chyang gaw sumwum hkan e mada yu ai.
Sumwum wan hkru nga ai.
Kagyin Chyang gaw wan sat ai.
Kagyin Chyangnta gap ai.
Magwi Amaw gaw nta de sa wa ai.
Kagyin Chyang gaw Magwi Amaw hpe kawa ai.
Magwi Amaw gaw kadawng galau mat sai!
Kagyin Chyang gaw nta kata e hkring sa ai.
Bai wa rit,  lanyau!
Ngai hte  ginsup ga.
Na a ka-tawng kata kaw dung taw u. Ndai kaw nga u!
Bai wa rit , lanyau!
Dai gaw nau tsaw hprau ai.
Bai wa rit, lanyau!
Shing gan hkum le.
Bai wa rit , lanyau!
Dai gaw nang na nre ai.
Bai wa rit, lanyau.
Hpa baw wa lu da nta?
Bai wa rit , lanyau.
Dai gaw na a manang nre.
Hey , lanyau!
Nang bai wa sai kun?
Nang na ka-tawng kata kaw nga u. Kalang myet yup na a ten du sai.
Lanyau?
Nta Ula ahkyeng gaw jan mau ahkyeng lu ai.
"Ngai na jan mau gaw gara kaw rai?"
Ngai, Nta Ula kaw shi na jan mau hpyi ai.Nta Ula gaw baw kanga na tsun ai, "N kam ai, ngai nang hpe ngai na jan mau ahkyeng n jaw ai."
Nsam hkum hte re ai U Tawng gaw jan mau amut lu ai.
"Ngai na jan mau gaw gara kaw rai?"
Ngai, U Tawng kaw shi na jan mau hpyi ai.U Tawng gaw baw kanga na tsun ai, "N kam ai, ngai nang hpe ngai na jan mau amut n jaw ai."
Mali Tau U ahpraw gaw jan mau ahpraw lu ai.
"Ngai na jan mau gaw gara kaw rai?"
Ngai, Mali Tau U kaw shi na jan mau hpyi ai.Mali Tau U gaw baw kanga na tsun ai, "N kam ai, ngai nang hpe ngai na jan mau ahpraw n jaw ai."
"Ram sai, ram sai, Nta Ula!
""Ram sai, ram sai, U Tawng!
""Ram sai, ram sai, Mali Tau U!
Ngai, nanhte na jan mau n la sai."
"Ngai kadai na jan mau mung n ra sai.
Ngai, ngai na jan mau she shatut la sana."
U Kanu gaw U di ni hpe hpum taw nga ai.Shi gaw U di ni kraw wa na hpe la nga ai.
Bainam kanu lai wa nna,"Ya du na poi hta, ngai hte a rau sa na i?"
ngu U kanu hpe san ai.
"Ngai n rau ai, U di naw hpum ra ai."
ngu U kanu bai tsun ai.
Langai, Lahkawng, Masum, Mali, Manga, Kru.
Nye a U di Kru!
Wa Kanu bai lai wa ai.
"Ya du na poi hta, ngai hte a rau sha sa na i?"
ngu Wa Kanu san ai."
Ngai n rau ai, U di naw hpum ra ai.
"ngu U Kanu bai tsun ai.
Langai, Lahkawng, Masum, Mali, Manga, Kru.
﻿﻿Nye a U di Kru!
Dumsu Kanu bai lai wa ai.
"Ya du na poi hta, rau sha sa ga i."
ngu U Kanu hpe tsun ai.
"Ngai n rau ai, U di naw hpum ra ai."
ngu U Kanu bai tsun ai.
U Kanu gaw U di ni kraw wa na hpe la nga ai.
"Nye a U kasha ni hpe galoi she mu lu na kun?"
shi myit mada let la nga ai.
U Kanu gaw lama mi hkam sha dat ai.Hpa rai kun?
Langai, Lahkawng, Masum, Mali, Manga, Kru.Hkrak!
Hkrak!
Hkrak!
HKrak!
Hkrak!
Hkrak!
U kasha kru kraw wa sai.
U Kanu gaw shi a kasha ni hpe yu let pyaw nga ai.
Dai shaloi, shi dum dat ai.
Dai ni poi nhtoi rai nga ai!Bainam Kanu, Wa Kanu, Dumsu Kanu ni gaw dai poi de sa na matu le wa ma ai.
U Kanu mung sa na matu shajin nga ai.
Shi a U kasha ni hpe mung woi sa ai.
langai, Lahkawng, masum, mali, Manga, Kru!
U Kanu hte shi a U kasha ni gaw dai poi hta grai pyaw nga ma ai.Kade ram shi pyaw nga a ta?
Shi a U kasha ni hpe, shi la ai hte gindan nga ai.
Bahati gaw Sushusa ngu ai mungdan na hkawhkam shayi sha re.
Sushusa mungdan gaw, shaning law law wa marang kahte mi mung n htu ai  majaw, dai mungdan hta hku hku nga ai.
Bai nna, hka deng  (hka npawt) ni mung yawng hkyet mat ma sai.Dai majaw, mungdan masha ni gaw malu masha mung, hka mung n lu nga ai.
Hkai nmai ni mung hkraw si ma nna, dusat dumyeng ni mung jam jau hkrum nga ai.
Hkawhkam shayi Bahati a kawa, Sushusa mungdan a hkawhkam wa mung, shi na hpaji jaw salang ni hte rau, dai manghkang hpe hparan na matu bawng ban shakut shaja nga ai.
Hkawhkam shayi Bahati gaw dai bawng ban zuphpawng ni hpe galaw ai aten, shi kawa a makau e dung ai hpe ra sharawng wu ai.
Bai, shi gaw dai hpaji jaw salang ni hpaji jaw ai lam ni hpe langai hpang langai hkan madat ai.
Hkawhkam shayi Bahati mung mai byin ai mahtai ni hpe myit nga ai.
Hpa majaw nga yang, shi gaw shi na mungdan masha ni, hkai nmai ni hte dusat dumyeng ni yak hkak jam jau hkrum ai hpe n dang hkam sharang sai.
﻿﻿Shi gaw shi myit da ai lam ni hpe kawa hpe tsun dan mayu tim, shi kawa gaw shi hpe mungdan langai a manghkang kaba ni hpe hparan na matu grai naw kaji ai hku sha mu mada wu ai.
﻿Shi gaw shi a kanu rai nga ai hkawhkam jan kaw wa nna tsun dan wu ai.Hkawhkam jan mung hkawhkam shayi sha Bahati a yaw shada ai lam ni hpe madat ya nna, hkawhkam wa kaw nna rap ra ai hku madat ya na matu, shi hpe garum la na nga ga sadi jaw wu ai.
Hkawhkam jan gaw hkawhkam wa hte shi a hpaji jaw salang ni, hkawhkam shayi Bahati tsun ai hpe madat ya na matu hpyi lajin ya wu ai.
﻿Hkawhkam wa mung hpang jahtum gaw myit hkrum nna, hkawhkam shayi Bahati hpe shi a yaw shada lam ni tsun dan na ahkang jaw wu ai.Hkawhkam shayi Bahati gaw hkawhkam hkaw a shawng hta tsap nna, shi myit da ai yaw shada lam hpe tsun dan wu ai.
Shi gaw, Sushusa mungdan masha ni marang bai htu ai shaloi, marang hpe ja mahkawng da lu na  matu hka lawng kaba langai jawm htu na lam hpe hpaji jaw ai.
﻿Shanhte gaw hka kaba kaw na mung dai hka lawng de mai shalen la ai.Hkawhkam wa hte shi na hpaji gaw salang ni gaw grai shakawn ai hte, shi na yaw shada ai masing hpe hkap la nna, Sushusa mungdan masha ni hpe dai hte maren, galaw sa wa na matu tsun shana ai.
Hkawhkam shayi Bahati gaw Sushusu mungdan na ramma ni hpe woi awn let, dai masing byin wa hkra ta tut woi galaw sa ai lam hta garum ya ai.Shanhte ni mung dai hka lawng kaba hpe arau sha  jawm htu ai.
﻿Htawm hpang de gaw marang htu yang, marang ni yawng hkra gaw dai hka lawng de lwi bang sai.﻿Hka kaba kaw na hka ni mung dai hka lawng de matut nna lwi bang sai.
Hpang jahtum gaw, dai shara hta masha ni, dusat dumyeng ni hte hkai nmai ni yawng maren mara, nhpaw n-ya re hka hpe hkam la lu sai.Hkawhkam shayi Bahati a chyeju hte sha, Sushusa mungdan gaw ya grai rawt jat mat sai.
Daini ngai jawng n sa na re.
Daini gaw jawng pat nhtoi le!
Daini ngai TV n yu na re.
Gara hku raitim, myihprap wan mi n sa nga ai gaw.
Ngai hpa baw galaw sana kun?
Daini ngai na hkumhkrang hpe madat chyai na re!
Shawng nnan, ngai nsen azim sha nga ra ai.
Grai zim ra ai.Dai shaloi she, ngai na hkumhkrang hpe ngai lu madat na rai nga.
Rai sa, ya ngai, ngai na nsa sa ai na lu sai.Shang.. pru... shang.... pru
Rai na, ngai nsa sa ai hpe nsen grau ngoi hkra lu galaw ai.... Ssssssssssssss!
Rai na, grau nya hkra... Mmmmmmm.
Bai nna, ya gaw ngai, ngai na salum kalawp shadang hpe na lu ai!
Doodom, doodoom, dooodooom.
Ngai, ngai na salum hpe grau lawan hkra (shnr) nsen grau ja hkra mai galaw na kun?She mai law, hkun lang gumhtawn lung, gumhtawn yu di na.
Ya, yu yu u, ngai na salum grai lawan hkra kalawp nga sai.
Doodom, doodoom, dooodooom!
Bai nna, ngai, ngai na lata lasing kaw jum da yang, sai lam kalawp shadang hpe na lu ai!
Bai nna, ngai mani ai nsen mung ngai na lu ai, Haha haha haaah haaa!
Bai nna, hkrap ai nsen,Boohooohooo!
Bai nna, ta hpawk nsenTap tappa tap tapaa.
Aten shagu ngu na ngai, ngai na kan ngoi ai nsen na aiGuddu guddu guddu...
kan gaw tsun ai,lusha jaw rit, lusha jaw rit.
Bai nna, ngai na ladi gaw Anu a shat gawk kaw na muk kangau sama na lu ai.
Ngai na hkumhkrang hpe madat chyai ai gaw pyawhpa lam she rai nga ai.Rai na, ya ngai, ngai na shakap maya ai hpe madat mayu ai.
Rai na, ngai na kan gaw Anu a grai mu ai muk kangau ni hpe lu ahkrawp sha sai!
Hkumhkrang daw chyen ni hte nsen ni hpe jahtuk ya uLata                              Lahpyaw nsenNten                            Ta hpawk nsenLagaw ni                         Hkindit nsen
HAAMMM!Kottavi Raja gaw yup nga taw nga ai.
Shi a hkringmang daju ni gaw mayak manghkang lam ni hpe tsun dan nna shi gaw lagawn nga ai.Shi gaw shawng shana shing nrai lai wa sai shana atsawm sha n lu yup da sai.
Shing nrai lai wa sai shata mi kaw na n lu yup sai.
Shanhte tsun ai hpe ahkyak tawn na madat shakut yu tim, shanhte shaga taw ai lam ni gaw hpa mung n chye na sai!
"Ga shaka hte nta shap nga ai wa a lit, dai ahkaw ahkang ﻿Glabalaglablaaaahh kaw na ﻿ahkun hkangse bang ai kaw du hkra ﻿blblbluloooo blaaablaaazzzzzzzzzzzzz"Shi baw gaw shawng de kangu hkrat wa ai.Raja Nalan gaw grai kaja ai hkawhkam langai re.
Raitim, ndai hpang daw de shi gaw, shani ten rai yang yup mayu ai manghkang nga wa ai.
Shi gaw hkawhkam hkaw kaw ten tup kaham taw ai.
Dai majaw masha ni gaw shi hpe Kottavi Raja nga shamying hpang wa ai, hpa majaw nga yang Tamil amyu ga hta 'kottavi' ngu ai ga si gaw 'kaham ai' ngu ai lachyum re.
Shi gaw lana mi shi madu jan hpe ayet sha jasu la nna, "Sujata, nang hpa majaw shani tup zet zet ja ja rai lu nga ai rai?"
nga san wu ai.Madu jan mung nsen ja ja hte, "Ngai shana yup nga ai gaw, nang mung yup sanu."
nga tsun dat ai.Shana yup ra ai re raitim shi gara hku yup na rai?
Shi gaw shani rai yang dingyang yup nga nna, shana de du wa yang grau yup mayu ai.
Raitim shi gaw shana du yang dum taw nna n yup mayu mat sai!Hpang jahpawt Kottavi Raja gaw hkawhkam hkaw hta, "Hkringmang daju wa, nang shana n lu yup yang hpa galaw ai rai?"
nga san ai.Dai wa mung, "Ngai gaw yup ai lam a nat shayi Nidra Devi hpe ngai hpe shaman ya na matu shaga ai."
nga tsun ai.
"Gara hku?
""Ngai na Nu tsun dan ga ai, dai nat shayi gaw lusha grai hkru ai hpe n hkam sharang lu ai da.
Dai majaw ngai gaw, ngai na lusha shadu ai ni hpe dwi sau mu mai nna kahtet ai lusha hpe lajang shangun ai.
Dai sha ngut ai minit 2 ram rai jang lawan ladan yup pyaw mat ai."
nga tsun dan ai.Kottavi Raja gaw dai hkringmang daju a kan tit ai hpe yu nna, shi tsun ai hpe kam ai.
Sut masa lam a hkringmang daju wa gaw n kam zim taw ai majaw, "Ngai gaw kahtet ai nga chyu hte lagat ntsin hpe lu ai.
Grai loi ai, hpa manghkang mung n nga ai.
Shat shadu ai ni hpe mung n shangun sha ra ai.
Hkying hkum jahku tup galoi mung lu yup ai."
nga tsun ai.Hkawhkam wang na yungwi ninghkring wa gaw dai lusha hte seng ai hpaji jaw ai lam hpe n ra ai.
Shi gaw lusha hkru yang mahkawn n lu hkawn ai raitim shi gaw garum mayu nna, "Madu hkawhkam wa e, anhte a nta kaw gaw yup nat shayi Nidra Devi hpe yungwi nsen hte shaga ai.
Tingse dum let, tsawm ai numsha... Aaa, grai pyaw ai!"
nga hkawn let tsun dan wu ai.
Ga shagawp sara wa gaw, "Hkawhkam wang a nampan sun hta, nbung bungshi hte rau sha, lagawn shabran hkawm chyai nga.
Shata jan a htoi tu nsam wa, shana ten na kadawn pan ni a ntsa hta htoi ya....Aaa!
Dai tsawm htap ai lam hte ga shagawp gaw madu hkawhkam a myit ru myit ra ai lam ni hpe shazim kau ya na ra ai.
Dai nat shayi Nidra Devi mung simsa ai myit hpe ra sharawng ai."
nga tsun shagawp dan ai.Dai hkawhkam wang na mani sha-a chye ai wa mung, "Madu hkawhkam e, lama na dai lam ni hpa mung n mai yang, ngai na maumwi hte madu hpe hkai shayup na."
nga tsun ai.
Kottavi Raja mung, "Galaw yu ra ai lam grai law ai.
Dai lam ni kaw na langai ngai gaw bungli byin ra ai."
nga myit nga ai.Dai shana de, dai hkawhkam wang na lusha shadu ai ni gaw laksan lusha hpe lajang na matu shatsam hkrum ma ai.
Htawbat hte kayau ai shat kahtet, shankrang (sambar) kahtet, yang-yi kangau, nai hte dwi hpa hpa (pudding) ni shadu ai.
Dai ni yawng hpe kan shakrai lu na matu htawbat nga chyu (buttermilk) katsi hpe lajang ya ai.
Hkawhkam wa mung shana lu yup na matu nga nna lusha hpan shagu hpe jat nna sha wu ai.Shana hkying 11 htu wa ai ten hta shi gaw dai lusha hpe sha ngut sai.
Raitim-- shi a akyang gaw galai na matu yak nga ai --shi gaw n yup mayu ai.
Hkawhkam wa gaw gale galau rai yu, kayin yu rai nna, shi hkring mang daju wa hpe pawt mayu nga ai.
Yup mayu ai lam mung n nga ai!
Shi gaw sha ai lam tang n du ai hku myit la nna,"Lusha shadu wa!"
nga marawn dat ai.Yup nga taw ai lusha shadu ai wa mung labu palawng alawan bu hpun la nna hkawhkam wa kaw gat sa wa ai.
"Ngai hpe lum ai nga chyu hte lagat ntsin gayau gawm kaba mi la sa wa ya u!
Lawan di u!"
Kottavi Raja gaw kalang ta dai hpe dagrawng lu kau ai.
Aw!
Shi gaw grai hkru sai.
Shi gaw n lu rawt, n lu shamu, n lu galeng rai nna n mai yup mat sai.Bai, shi gaw, "Ngai mahkawn she madat ra sam ai."
nga myit nga ai.Shi gaw hkawhkam wang na madum sumhpa yungwi uhpung ni hpe shaga ai.
Shanhte mung bunghkaw ni nhkyeng n'yawt rai chyawp la, labu sumri ni hpe mung lawan gyit la rai nna sa wa ma ai.
Dai ten gaw shana yuptung lai sai.
Shi gaw, "Neelambari mahkawn hpe dum ya u!"
nga tsun ai.Dai madum nsen gaw shana ten madat tim grai pyaw nga ai.
Kottavi Raja mung hkring sa la nga ai.Grai pyaw ai!Hkying hkum minit hkun ram na ai hpang, shi myi hpyi ni hpe n dang wa sai.... Dai ten-- ﻿﻿﻿TWANG!
TING!
Tingse dum ai wa gaw shi tingse ntsa hta yup pyaw mat wa ai.
Shanhte gaw kalang bai dum shapyaw hpang sai.
Raitim, dai yup nga nna dum shapyaw ai ni gaw langai hpang langai nsi note ni hpe jahkrat kau da nna n jaw ai hku dum nga ma ai.
Dai madum nsen mung grai madat n pyaw nna, yup nat shayi Nidra Devi mung hprawng mat wa ai!
Hkawhkam wa mung bai hprang wa nna grai madat n ji nga lu ai.Shi gaw shi na mani sha-a chye ai wa a hpaji jaw ai lam hpe bai dum dat nna, shaga la rai, "Ngai hpe maumwi hkai dan u!"
nga tsun ai.
Dai sha-a chye ai wa mung grai galu nna lagawn na zawn nga maumwi hpe, hkawhkam wa yup pyaw mat na matu hkai dan wu ai.
Raitim, Kottavi Raga gaw n ra wu ai.
Shi gaw myit n galu nna, "Im, Im, raitim dai maumwi gara hku ngut mat ai rai?"
nga matut manoi san wu ai.Yup nat shayi Nidra Devi gaw dai myit n galu ai lam hpe n ra nna wa kau da ai.
Hkying hkum mi na ai hpang, dai sha-a chye ai wa gaw mayu krawp mat nna, dai maumwi hpe shangut let myi mam mam rai wa mat ai.
Hkawhkam wa gaw taw?Shi gaw naw hprang nga ai.Shi gaw madu jan hpe jasu nna lam hkawm chyai na matu n lu lu hkra tsun nga ai.
Madu jan mung pawt let shajin la nga ai.
"Kadawn pan ni tu ai nampan sun du hkra sha sa ga yaw?
Dai kaw du jang nhtang wa na bai wa yup na!
"Shan lahkawng gaw shata jan npu hta, yup nga ai u ni a nsen ni madat rai dai hkawhkam wang a nampan sun kaba hta hkawm kayin hkawm nga ma ai.
Hkawhkam wa gaw shi myit zim ai hte, "Arr!
Ya gaw nhtang wa na wa yup ging sai."
nga myit nga ai.Shi gaw yup ra shang ai hte makau grupyin yawng gaw zim taw nga ai.
Shaloi, shi kan kaw na kaw si let ngoi gara ai nsen hpe bai na sai.Madum nsen, maumwi, nbung bungshi hte lam hkawm chyai ai lam gaw shi hpe bai kaw si shangun sai!
Hkawhkam jan gaw dai manghkang hpe lit la ya let, nga chyu gawm kaji langai hte hkawhkam wa a lagaw hpe hpan ya na matu matsun wu ai.
Chyahkring mi rai jang, yup nat shayi Nidra Devi gaw sa wa nna dai hkawhkam wa hpe sa shaman ya wu ai.Dai hkawhkam wang mung ya she shana ten hta hkring sa lu sai.
Shani shagu dai zawn matut galaw nga ai.
Aten na wa ai shaloi, Kottavi Raja gaw shana jau nna yup wa sai.
Bat lahkawng na mat ai hpang, shi gaw nga chyu gawm lahkawng lu ngut ai hte yup pyaw mat sai.
Dai hpang shi gaw lam hkawm chyai ngut ai hte lu yup hpang wa sai.
Shata mi ram na mat ai hpang, sha-a chye ai wa a maumwi hte shi hpe shayup lu sai.Hpang jahtum, shi gaw shana lusha sha ngut ai hte yup shakut ai.
Jahpawt hkan e, shi gaw asan zeng nga yup rawt wa ai!
Shi gaw shi a lagaw lahkam shagu hta myit rawt ai hte hkawm nna yawng hkra hte hpe mung mani sumsai rai nga ai.
Raitim mung lusha shadu ai ni, madum ninghkring ni, sha-a ninghkring wa, hkum hpan ai wa hte hkawhkam jan gaw taw?Shanhte gaw shana tup, hkawhkam wa galoi bai rawt nna garum hpyi wa na hpe la let makau e nga ya ma ai.
Bai, shanhte gaw shani tup yup nga ai, ba ai hte myit kahta nga ma ai.
Bai nna shanhte hpe la ai masha ni- lusha shadu ai wa a madu jan, madum ninghkring wa a kasha, sha-a ninghkring wa a kahpu, hkum hpan ai wa a kawa, hkawhkam jan a shangun ma ni, shangun ma ni a madu wa ni , dai madu wa a kahpu ni , dai kahpu ni a manang ni, dai manang ni a kanu kawa ni... mungdan ting la nga ma ai.Hkawhkam wa gaw shi a n lu yup ai mung masha ni a matu myit tsang nga ai.
Shi gaw shanhte yawng hpe tsi lajang na matu mung hpaji n lu jaw ai.
Dai majaw, shi gaw dumsa kaba wa hpe mahtai hpyi wu ai.
Dai hpaji rawng ai wa mung, dai manghkang gaw yak hkak ai hpe chye ai.
Dumsa wa gaw, "Shanhte yawng hkra hpe ndai gawk nu hta dai ni kaw nna shi manga ya tup sa hpawng de na matu shangun u. Shanhte hpe lum ai hka hte hka shin shangun nna,  lusha sha ngut ai hte jan shang yang ndai shara kaw du shangun ra na.
Ngai gaw dai yup nat shayi Nidra Devi hpe shanhte yawng hkra hpe shaman ya na matu shaga ya na."
nga tsun ai.
Dai mungdan masha yawng mung mahkawng nna, shanhte a n lu yup ai shana ni hpe jahtum kau lu sana re majaw myit pyaw nga ma ai.
Dai dumsa wa mung nat shayi ni hpe shakawn shagrau matan ga tsun hpang wa sai.
Dumsa wa hkaw tsun taw ai chyahkring mi rai jang, shanhte kaw na yup nga dik htum ai ma chyangai a kanu gaw kaham dat ai.
Shi hpe yu nna, shi ma chyangai mung kaham ai.
Dai ma a kawa mung dai hpe mu nna kaham ai.Madum ninghkring wa mung madum nsen daw mi hta kaham nna, shi makau na masha marai 20 mung kaham ai.
Dai hpang, makau kaw na ni bai kaham nna, shanhte a kaham ai nsen gaw dai jawm hpawng mahkawng ai shara hta chyam bra nga ai.
Yup nat shayi Nidra Devi gaw dai kaham ai nsen ni hpe n dang hkam sharang ai majaw, dai mungdan de du sa nna nbung bungshi zawn  yawng hpe sa ahpawt hkra wu ai.Dai shana kaw nna, dai yup nat shayi gaw Kottavi Raja a ginra na masha yawng hpe shana shagu shaman ya wu ai.
Ngwi Pyaw ai Shani!
!Yup rawt ten du sai.
Ngai n-kam rawt ai!Ngai bungli kaba n-kam galaw ai!
Ngai wa n-kam sang ai!Ngai hka n-kam shin ai!Ngai jahpawt shat n-kam sha ai!
Ngai jawng n-kam sa ai!
Humm...Rai tim, daini na jawng gawk na du sat wang de sa na!
﻿Ngai jahpawt shat dwi ai sha na!Ngai jawng sa na!Ngai hka shin let mahkawn hkawn na!Ngai wa larut﻿ ning nan lang na!
Ohh!
Ndai ahkyak ai!Ngai bungli kaba galaw mayu ai!Ngai nbungli zawn sa wa sai... Ngai hpe lam yen ya rit,Nye a lam hpe hkum pat da ya!
Muznah yan jidwi gaw samwi ni yu chyai ai hpe grai ra sharawng ai.Jidwi gaw, "Na mying a lachyum hpe samwi kaw na la ai chye i?
Muznah ngu ai gaw marang hpe jaw ya ai samwi ngu ai lachyum re."
nga tsun dan ai.
Samwi ni gaw hkrang amyu myu nga ai - hkrang pu (cauliflower) hkrang, n-gup mun hkrang, shata jan hkrang ni.Muznah gaw gwi zawn re ai samwi hkrang hpe madi madun nna, "Gwi dai na ladi grai kaba ai!"
nga ai.
Jidwi mung, "Htaw ra samwi hpe mu ai i?
Ngai dai samwi hkrang hte bung ai dusat hpan langai chye ai."
nga tsun ai.Muznah gaw grai myit shang sha ai hte, "Kaja wa i?"
nga san ai.
"Dai gaw panglai kata kaw na nga magwi (whale) re.
"Muznah mung, "Shi na lam naw tsun dan u!"
nga ai.Jidwi gaw, "Nga magwi hpan grai law hkra nga ai raitim, ndai samwi hkrang gaw amaw nsam nga ai nga magwi hpe myit dum shing-ran shangun ai.
Nga magwi amaw gaw mungkan ntsa hta nga ai dusat dumyeng ni kaw na kaba dik htum ai dusat hpan langai re.
Shanhte gaw dainusaw (dinosaur) hta grau kaba nna, magwi hta mung grau grau kaba ai."
nga tsun dan ai.
Muznah mung, "Graiiiiiiiiiiiiiiiiiiiiiiiiiiiiiiiii kaba ai i!"
nga ai.Jidwi gaw, "Grai kaba ai majaw shi na salum kata kaw pi mai sa dung na re."
nga tsun dan ai.
Jidwi gaw mani let, "Na gwi na ladi gaw poi mat wa sai le."
nga ai.Muznah mung, "Dai ladi gaw gwi hpe n ra sai majaw rai na re."
nga mani akre nna, "Aaaa!
Dai ladi gaw nga magwi samwi de she poi sa wa nga ai.
Nga magwi gaw ladi hpa di na?
Nga ni gaw nsa sa na matu nga shingjen (gills) she ra ai gaw, ladi n ra ai."
nga tsun ai.
Jidwi mung, "Nga ni na matu gaw jaw ai.
Raitim, nga magwi gaw nga ni zawn n re.
Shi gaw n bung hte nsa sa nna ladi ra ai."
nga tsun dan ai.
"Shi ladi gaw mungkan ntsa ﻿kaba dik﻿ rai na re!
Shi gaw hka kata kaw she nga ai gaw, gara hku nbung hte nsa sa na rai?"
Jidwi gaw, "Nga magwi ni gaw grai lak lai ai.
Shanhte gaw panglai ntsa de dan pru nna nsa sa ai."
nga tsun dan ai.Muznah mung, "Awwwww..... dai hku nga yang, nga magwi ni gaw n-ga kran rai na hka hpung yawt ai i?"
nga san ai.
Jidwi mung mani nna, "Nang atsawm sha lu myit shing-ran nga ai.
Dai nga magwi na ladi gaw shi na shingma kaw re!"
nga tsun ai.
Jidwi gaw, "Ngut yang, nga magwi a nsa sa ai nsen gaw grai tsan ai shara kaw na raitim na lu ai."
"Dai nga magwi ni nsa sa yang, hka kata de shang yu,  bai dan pru wa yu rai nna,  pru wa ai shaloiHpruuuuuuuuuuuu.Shi nsa sa shagu, shi ladi kaw na hka hpawk shapraw ai."
nga tsun dan ai.
Muznah gaw dai nga magwi hkrang nga ai samwi hpe mada azi yu nna, "Jidwi, dai nga magwi na ladi gaw an jidwi maga de poi sa wa nga ai!"
nga tsun ai.Bai, Muznah gaw galeng nna, shi lata hpe dai nga na singgung (fins) zawn latsup let marawn jahtau ai, "Ngai mung nga magwi re......
......HPRUUUUUUUUUUU, e nga magwi!"
Nga Magwi Yu Ga!Ndai gaw nga magwi ni a lam nkau mi re.Nga magwi ni gaw hpan law law nga nna, shanhte gaw panglai kaba ni shara shagu hkan nga ai.Shanhte ni gaw nsa sa yang hpan n bung ai hka hpawk ni hpe shapraw ai!
Shanhte a lam sawk sagawn ai pungtang sara ni gaw shanhte nsa sa yang n bung ai hpe yu nna, gara hpan nga magwi re hpe chye lu ma ai.
Amaw nsam nga ai nga magwi ni gaw wa n tu ma ai.
Dai na malai, shanhte gaw grai kaji ai dusat ni hpe hka law law hte rau mayu nna, dai dusat ni hpe shanhte a gumra (baleen) kaw jen la ai.Shanhte gaw chyu jaw ai dusat hpan rai nna, shinggyim masha ni zawn sha kasha shangai ma ai.
Shanhte a nnan shangai da ai kasha ni hpe nga magwi hkalung nga tsun ai.
Dai nga magwi hkalung ni gaw panglai kaw pyaw pyaw chye nga na matu, shanhte a kanu ni a hpang e shaning na na wa hkan nang nna sharin la ma ai.
Htawt sit ai lam Ginhtawng ta hta, nga magwi kanu gaw shi kasha hpe mungkan a dingdung maga na lu sha grai sawng ai ginra de woi sa nna, dai dingdung ginra a hka ni ge ai nshung ta rai jang gaw kahtet ai maga de pai woi htawt sit ai.
Mungkan a dingda maga de nga ai nga magwi ni gaw, dingdung maga de galoi mung n lai sa wa ma ai.
Dingdung maga na nga magwi ni mung dai zawn sha, dingda maga galoi n htawt sit lai wa ma ai.
Mungkan a ka-ang ang ai gaw panglai kata kaw atsawm n chye lu ai raitim, dai nga magwi ni gaw ni gaw chye nna n lai ma ai.
Dai hpe anhte a jak hpaji hte sawk sagawn yu tim shanhte gara hku matsing ai hpe n chye lu ma ai.
Kalang mi hta,nam maling langai mi nga ai.
Nam grai htat ai maling re.Lani mi hta, Mu gung ai hte myi hprap kalam ai hte rai marang htu ai.
Hpang jahpawt gaw lamu grai san nna Jan mung ja nga ai.Dusat ni yawng gaw shanhte a nta kaw na lanyan pru wa ma ai.
Shanhte gaw laklai ai nsen na ai-Drip-Drop-Drip!
Dai hpa rai?Shanhte yawng hkring nna madat yu ai.
Hkanghkyi gaw sung sung li li myit yu ai.Sharaw Rawnggawk mung sung sung li li myit yu ai.Magwi mung sung sung li li myit yu ai.Tsap mung sung sung li li myit yu ai.
Dai hpa baw nsen rai?
Tsap gaw hkrit wa sai.Dai majaw shi gaw nam sumwum de makoi mat ai.Shan Nga Zau Nyi mung hkrit gari wa ai.
Dai majaw shi mung shi na asak lawt hkra nga nna kagat hprawng mat wa ai.
Sharaw Rawnggawk mung kalang ta kagat hprawng mat wa ai.Hkanghkyi gaw tsun ai, "Ngai gaw n hkrit ai!"
Raitim shi mung akatsi sha lagyim hprawng mat wa ai.Dusat kaba ni gaw shanhte na ningmai hpe lagaw lahkawng lapran kaw shawn bang nna kagat hprawng mat wa ai.
Kagyin tsun ai,"Gai le, manang ni.
Dai Drip-Drop-Drip!
hpe tam yu ga. Anhte ndai ram ting she law ai gaw hpa hpe mung n hkrit ra ai!"
Yu bai tsun ai,"Um, grai kaja sai, hkau Kagyin!"
Myihtan Tu bai tsun ai,"Ngai shawng shawng na yaw.
"Nyau bai tsun ai,"Ngai mung nang hte rau rai nga na.
"Brangtai bai tsun ai,"Ngai mung.."
Shanhte ni gaw dai Drip-Drop-Drip!
hpe tam na matu rawt sa wa sai.
Dai hpang, shanhte ni yawg gaw namlap pa ntsa kaw na hka Drip-Drop-Drip!
nga na hkrat nga ai hpe sa mu ai.Dai hka hkrat nsen gaw nam maling ting she na na daram rai nga ai.
Kagyin gaw shi hkum shi grai arawng la ai hte tsun ai.
"Mu sai n re i?
"Yawng gaw mani sai rai nna baw gum kanga ma ai.
Hpawt de gaw Mina a shangai nhtoi re.
Shi gaw shi a sun wang kata hta poi galaw na re.
Mina hte shi a Kanu gaw shangai nhtoi hta hpun na palawng mari na matu seng de sa ai.
"Ngai mut nsam palawng ra ai," Mina tsun ai.
Kanu gaw a mut re palawng tam ya ai.
Mina lata shamu dan ai.
"Ngai a mut re palawng n ra sai."
"Ngai sumwum pu nsam palawng ra ai,"  Mina tsun ai.
Kanu gaw shi hpe grai tsawm ai sumwum pu nsam palawng madun ai.
Mina shi a lata hpe hkin tum da ai.
"Ngai sumwum pu nsam palawng n ra sai."
"Ngai tsit ai palawng ra ai," Mina tsun ai.
Kanu gaw tsit ai palawng lang let madun ai.
Mina myi hpyu let "Ngai tsit ai palawng mung n ra sai."
"Nang gaw mut ai palawng mung n ra ai, sumwum pu nsam palawng mung n ra ai, ngut yang nang tsit ai palawng mung n ra ai."
nguKanu tsun ai.
"Ndai palawng gara hku ta?"
"Umm!
Ngai htoi nsam ra ai.
Ngai htoi ai palawng ra ai."
ngu Mina tsun ai.
Ndai ginhtawng ta hta, anu gaw Mushroom hpe adwi na nta kaw sa sa da ai.
Jahpawt rai yang, Mushroom gaw adwi kaw hkan nang na matu jau jau rawt ai.
Nawkyu sun sa kawan na matu re.Nawkyu hpun ni gaw hkedan daram ram sha galu ai.Dai nawkyu hpun ni gaw Mushroom hpe mani dan ai.
Jan law wa ai shaloi, adwi hte Mushroom gaw jum dwi hte nawkyu shat sha ai.
Sun kaw gaw grai katsi ai.Hpun lap ni shamu ai nsen gaw Mushroom hpe shayu ai zawn rai nga ai.
"Hello, nawkyu tum.
""Rawt sanu, Mushroom!"
Mushroom gaw sha naw yu mau nga yang, Nawkyu tum gaw Mushroom hpe shara mi de woi mat wa ai.
"Ngai gaw shapre tum re.
""Ngai gaw htu ngawk re.
""Ngai gaw nawkyu tum re."
"Ngai gaw nawkyu tum re.
Ngai nang hpe hkai dan na maumwi grai lu ai.Ngai kaw lawan she hkan nang rit."
Lunar                                                                                                   New                                                                                                          Year
Adwi anhte hpe hka kaw tsing yang, anhte gaw ahtoi nsam rai mat ai.
Adai gaw wa shan hte nbaw n-gu hpe langu hpaw hte makai da ai re.
"Banh chung" muk gaw pa pa re ai re.
"Banh tet" muk gaw din di re ai re.
Grau mu na matu htu ngawk chyahkri hpe mung shalawm ai.
Nbaw n-gu tsing da ai.Nawkyu tum ni hpe mung manat kayau bang ai.
Adwi gaw muk grai chye makai ai.
Ndai gaw muk kabaw re.Ndai hpe sha yang Shaning Ningnan a namchyim hpe lu hkam sha ai.
Adwi gaw muk kabaw ni, muk makai ni hpe sha ku ntsa kaw hkyen da ai.
"Sha mayu ai i?
Sha mayu ai i?
""Wa kanu hte wa kasha sumla ni"Shagan kabrim ni hpe wa sumla muk ntsa kaw shakap da ai hpe yu nna Mushroom gaw grai myit pyaw ai nsam hte mani sai rai nga ai.
Hihihihi..."Hpa baw mu na mani nga ai rai?"
adwi gaw mani sai rai san ai.
Mushroom gaw rawt nna myi kanun ai.Adwi san ai, "Shana lusha na matu hpa baw sha mayu ai rai?"
"Jum dwi ma, nawkyu shadung hte nbaw shadung ma, shapre ma, wa shan ma, nga ma, tofu ma, dai ni hte shadu ai kan shakrai lusha!"
Mushroom gaw mani sai rai nna, "Dai na adwi hpe maumwi tsun dan na re."
nga myit ai.
Maumwi mying gaw, "Nawkyu Sha Poi" re.
Banh chung hte Banh tet a ga shagawpLahpaw hte makai da ai gaw,Nbaw shat hte nawkyu tum,Ka-ang e gaw wa shan re.Chyahkri mung she bai shalawm.Bai, nbaw shat hte nawkyu tum shinggrup da ai gaw,Langai gaw pa pa rai,Langai gaw din din re ai re.
Abe ngu shaga ai la kasha langai nga ai.
Shi gaw shi hkrai leng kaji langai galaw la ai.Shi a leng kaji hpe gawt na masha Abe hta n nga ai.
Shi a kanau Meri hpe shi tsun ai, "Ngai nye a leng hpe gawt na masha ra ai.
Chyeju hte na a ginsup sumla ngai hpe jaw rit.
Shi leng kata hta mai dung na re."
Rai tim Meri tsun ai, "N kam ai, ngai nye a ginsup sumla hpe ra ai."
Meri shi hpe  sumla la na matu ahkang n jaw ai shaloi, Abe grai pawt mat ai.
Shi gaw ginsup sumla hpe gashun la nna Meri hpe ganawng dat ai.Meri mung kaga lata hte sumla hpe gang ai.
Abe mung gang Meri mung gang ai.
Ginsup sumla a ta lahpun hten za mat ai.
Meri gaw hkrap nna shi kanu hpang de kagat sa wa ai.
"Yu u Nu, Abe gaw nye a sumla hpe gang ai majaw ta lahpun hten mat ai.
Shi gaw nye a ginsup sumla hpe shi a leng kaji kata hta dung shangun mayu taw ai rai tim ngai nye a sumla hte ginsup mayu ai.Shi kanu tsun ai, " Abe gaw akyang n kaja ai."
Kanu gaw sadang sha  hpe shi kanau a ginsup sumla ngashun na matu gara hku sharin shaga ra na hpe myit taw ai.
Shi myit ning chang langai lu ai.Shi gaw shi a manang tsi du hpang de sa nna shi hpe san ai,"Chyeju hte nang ngai hpe garum ra na re."
Tsi du bai htai ai, "Ngai nang hpe gara hku garum ra na nye manang?"
"Nye kasha Abe gaw ya hteng akyang n kaja taw ai.
Shi gaw shi kanau a ginsup sumla ta lahpun hpe gang jahten kau ai.
Shi dai hku n mai galaw ai.Hpawt ni  shi hpe ginsup sumla hpai sa nna ta lahpun bai shakap na matu ngai nang kaw sa shangun dat na."
ngu Abe ﻿a kanu tsun ai.
" Chyeju hte Abe hpe nang galaw ai bungli a matu manu jaw ra ai ngu tsun dat u. Shi hta kumhpaw n nga yang, na a galoi mung maza taw ai mawdaw dingsa hpe jasan jaseng ra ai ngu shi hpe tsun u."
ngu Kanu tsun ai.Shi manang mani ai hte tsun ai, "Ee-ee!
Dai hku hkrat ai."
Abe a kanu gaw nta de bai n htang wa ai.
Shi Abe hpe san ai, "Nang machyi ai shaloi shing n rai  hkum n pyaw  shaloi nang gara de sa ai rai?
"Abe htai ai, "Ngai machyi ai shing n rai hkum n pyaw ai shaloi, ngai tsi du hpe sa madun ai.
"Abe a kanu tsun ai, "Nang ginsup sumla hpe machyi shangun ai, ya nang shi hpe tsi du hpang de shaga sa ra ai."
Dai majaw Abe gaw ginsup sumla hpe lang let tsi du hpang de sa wa ai.
"Ndai sumla gaw grai machyi sawng taw ai.
Nye nu ngai hpe sumla nang kaw hpai sa na matu tsun da ai.
Tsi du, shi hpe ta lahpun nnan lu galaw ya na kun?
"Tsi du gaw sumla hpe yu yu na matu myit hkrum ai.
Shi gaw sumla ta lahpun hpe bai galaw ya lu ai.
Tsi du gaw Abe hpe tsun ai, "Sumla hta ta lahpun nnan lu sai.
Nang ngai hpe manu jaw ra ai.
Nang kaw kumhpaw kade nga a ta?""
Tsi du, ngai hta kumhpaw n nga ai.
Ngai kumhpraw n lu jaw ai."
ngu ﻿Abe ﻿htai ai.
Tsi du tsun ai, "Hkrat sai!
Nang hta kumhpraw kaga n nga ai i?
Nye a mawdaw kaba grai maza taw ai!
Nye a mawdaw hpe jasan jaseng u. Dai gaw nang ngai hpe jaw ra ai manu re.
"Abe gaw hka pung langai hte jasan jaseng sumpan langai la sa wa ai.
Dai mawdaw hpe jasan jaseng na matu gaw a ten grai ma na re.
Dai hpang Abe gaw Meri hpang de ginsup sumla bai jaw ai.
Meri gaw myit dik ai hte Abe hpe tsun ai, "Nang gaw kaja ai kahpu ba re.
Nye a ginsup sumla hpe bai gram ya ai majaw chyeju kaba  sai.
""Nye kanau, ngai nang hpe pawt dat ai hte myit n pyaw hkra di ai majaw tawng ban ai," Abe tsun ai.
Dai shani kaw na, Abe gaw shi kanau a rai ni hpe n gashun sai.
Bai nna shi gaw shi kanau hpe n pawt hkra mung shakut ai.Tsi du a maza ai mawdaw kaba hpe jasan jaseng ai kade ram na ai hpe Abe myit dum taw ai.Dai gaw shi pawt let rai ni hpe jahten ai manu hte n gying dan ai ngu shi myit daw dan ai.
"Nu, chyeju hte ngai hpe lagaw leng mari ya u!
Ngai hta lagaw leng nga yang ngai brangtai hta na jawng de shawng lu du na re.
Laika san poi hta mung yawn hpe lu dang na re!"
ngu Maya gaw shi Nu hpe tsun ai.
"Rai sai Nu sha, Na a shangai nhtoi hta ngai lagaw leng mari ya na."
ngu shi Nu tsun ai.
"Rai tim Tauku ni a matu lagaw leng gara kaw mai mari na kun?
Nang chye ai i?"
Masha ni lagaw leng  jawng hkawm ai shaloi  U ni zawn sha lawan ai hpe Maya mu ga ai.
Shi dang ai ram shakut nna myit yu ai rai tim, Tauku ni a matu galaw da ai lagaw leng  mu ga ai hpe n matsing ai.
Rai tim langai ram gaw kaja wa nga na re!
"Hpawt de jawng hta nye a manang ni hpe naw san yu na,"ngu Maya tsun ai.
Ngut yang nang hpe bai tsun dan na!
Maya gaw ﻿Hpewa hka dawk makau hta nga ai Kachyuwo ngu ai mare hta shi nga ai.
shi gaw grai shakut ai Tauku re.Shi jawng galoi n hprai ai, rai tim jawng gaw shi nta hta na grai tsan ai majaw  shi jawng galoi mung hpang hkrat ai.
Yawng gaw shi hpe hpang hkrat ai Tauku kasha ngu shaga ai.Kadai mung dai hku shaga hkrum yang n ra ma ai.
Maya mung n ra ai.
Maya gaw shi a manang ni jawng garai n du shi yang shi shawng jawng de du mayu ai, rai tim shi a lagaw ni gaw kadun taw ai.Shi kade chyang ai hku hkawm tim shi a English laika sharin aten hta galoi mung hpang hkrat ai.
Dai ni mung shi jawng du hpang hkrat ai.
"Sara num, ngai kata  shang  mai na kun?"
shi jawng chying hka hta tsap let san ai.
"Ndai hpang hkrat ai Tauku kasha n re i!"
jawg gawk hta nga ai manang ni mani ai.
Sara num pawt let yu ai, rai tim shi hpe jawng gawk kata de shang wa na a hkang jaw ai.
Jawng laika sharin ai aten ngut ai hpang, sara num gaw Maya hpe jawng gawk shawng de tsap hkun ai.
"Maya, nang gaw galoi mung hpang hkrat ai!"
ngu sara num tsun ai.
"Mani mung hpang hkrat ai , dai ni mung bai hpang hkrat ai.
Lama nang aten dep ndu yang jawng gawk kata de n shang hkun sai.
Chye na ai i?"
Maya myi pri si ka noi hkrat ai.
"Rai tim ngai hpang hkrat na matu n yaw shada ai.
Nye a nta gaw hka dawk hpe mung lai ra ai.
Ngai aten dep du na matu shakut tim n mai ai.
Ngai gara hku di ra na sara num?
Nye a lagaw ni mung kadun ai.
Jawng hte laika sharin ai hpe aten dep mayu ai."
Maya a jawng manang ni shi hpe mani ai.
Shi a sara num gaw yawng hpe zim shangun ai.
Shi Maya hpe tsun ai, "Nang jaw ai.
Rai tim nang jawng gawk shang hpang hkrat ai shaloi dai gaw yawng hpe jahten sharun ai lai ladat re.
Ndai manhkang a madung hpe bawng bang yu ga."
Maya shi a sara num hpe jahking ai.
Chyeju hte dai hku hkum di!
Nye Nu gaw  ngai hpe shangai nhtoi hta lagaw leng mari ya na ngu ga sadi jaw da ai.
Dai shaloi ngai jawng de aten dep lu sa na re.
""Rai tim Na a shangai nhtoi  galoi ta, Maya?"
ngu Lanyau kaba san ai.
Maya Htingnai mat ai.
Shi a shangai nhtoi galoi re Maya n chye ai.Sara num shakum de sa ai.
Shi shata hti laika buk hpe jep yu nna tsun ai, "Maya, na a shangai nhtoi  hpawt de re sai!
"Maya pyaw ai hte san dat ai .
"Sara num, hpawt de nye a shangai nhtoi teng sha re i?
Nu malap taw sam ai."
Maya gaw shi a laika sharin gawk maga de bai gayin wa ai. "
Rai tim Nu gaw Tauku ni a matu lagaw leng gara kaw mari na hpe shi n chye nga ai.
Nanhte kaw na marai langai ngai chye ai kun?"
Tauku ni a matu lagaw leng gara kaw mari ra na hpe sara num mung n chye ai!
Shi tsun ai, "Maya na a shangai nhtoi  hpawt ni jahpawt kaw nna anhte  lagaw leng gara kaw mai mari ai hpe shakut nna tam hkawm na .
Ngut ai hpang nan nta de sa nna na Nu hpe tsun dan na.
Hpawt de anhte hpe selroti muk hte daw na matu hkum malap yaw?"
Maya gaw dai lamang a majaw grai pyaw taw ai!Shi nta de byin mai ai ram lawan wa mayu ai.
Hpawt de rai yang shi a shangai nhtoi du sai hte shi a jawng manang ni yawng shi a nta de sa na lam hpe shi Nu hpe tsun dan na matu shi ndang lat ai.
"Nu!, chying hka kaw nna Maya shaga dat ai.
Nye a shangai nhtoi gaw hpawt de re!
Nye a jawng manang ni nta de sa na re!
"Nu gaw shat gawk kata hta selroti muk shadu taw nga ai.
Shi a kasha hpe hkap tau na matu Nu gaw nta shing gan de le wa ai.
"She rai le ngai na a shangai nhtoi hpe matsing ai!
Rai tim Nu sha gaw malap taw sam ai."
"Rai yang ngai na lagaw leng hpe nang mu tam sai i!"
Maya kabu aw law  taw nga ai.
Nu gaw myit n pyaw ai hte dung dat ai.Na a matu Tauku lagaw leng gara kaw lu mari na hpe kaga ni hpe san da ai, rai tim kadai mung n chye ma ai.
Gara de tam hkawm ra na hpe ngai n chye sai.
Rai tim anhte naw shakut taw nga ai.
Lani mi hta anhte mu tam na re."
Maya myit n pyaw n byin ai.
"Nye a sara num tsun yang anhte hpe garum na da!
Hkum tsang Nu."
Dai hpang Maya hte shi Nu gaw  hpawt de na matu selroti, malpua hte  kaga dwi ai muk ni hpe galaw ma ai.
Hpang jahpawt manap jau jau hta Maya a Kanu gaw  ngwi pyaw ai shangai nhtoi re u ga ngu kyu hpyi ya ai.Hpang Maya gaw hka dawk de sa nna hka shin nu ai.
Hka dawk hta shi hkai byek nkau mi hte hkrum ai.
Shanhte mung shi hpe ngwi pyaw ai shangai nhtoi re u ga ngu kyu hpyi ya ai.
Hkai byek gaw Maya  hpe htoi tu ai kawp langai jaw ai.
Maya myit let hkai byek ni hpe shi a lagaw leng na lam hpe tsun dan ai.
Hkai byek ni mau mat ai.
"Tauku lagaw leng hpe nang kaja lu tam ai i?
ngu shanhte san ai.
Shi nta de bai du ai ten hta Maya a jawng manang ni mung nta de du taw ma ai.
"Ngwi pyaw ai shangai nhtoi re u ga Maya," ngu shanhte ta hpawk dum let mahkawn hkawn ma ai.
Nu gaw Maya hte shi a manang ni hpe sha hpa ni hte daw jaw daw ya ai.
Shanhte sha hpa ni hpe garai n sha shi yang sara num tsun ai gaw, "Maya hpe shangai nhtoi kumhpa shawng jaw ga i?"
Maya a manang  ni gaw lai sumri ahkyeng hte hkayawp da ai  majaw hpe jaw ai.
Ndai kata hta hpa rawng na hpe Maya chye mayu ai.
"Dwi ai muk shing n rai ginsup rai" re na kun shi myit ai.Maya a sara num tsun ai, " Anhte lagaw leng tam na matu  Pokhara ngu ai mare de sa ai, rai tim anhte langai ma n mu ai.
Hpang jahtum anhte ndai hpe sha mu tam ai."
Maya majaw  hpe hpaw yu ai.
Majaw kata hta Maya kalang mung n mu yu ai lama mi rawng taw ai.
Dai gaw hkyep din hpe leng shakap da ai re!
"Ndai hpe nang din nna jawng de aten dep sa mai sai."
shi a manang ni shagrau aw law ai."
Wayy!"
Maya a myi hta pyaw myi pri ni hte hpring wa ai.
Ngai nye a jawng manang ni hte sara num hpe grai chyeju dum ai!Ndai leng hkyep din hte nga yang jawng de aten dep lu sa ai.
Bai du na laika san poi mung atsawm lu galaw sai!"
Yawng ta hpawk dum ai.
Maya a kanu mung shagrau aw law  ai."
Maya hpe hpang na shangai nhtoi hta konpyuta mari ya na," ngu shi tsun ai.Yawng gaw dwi ai muk ni hpe sha hpang wa ai.
Maya gaw shi a leng hkyep din hpe lang let hpawt ni jawng sa na hpe shing ran yu taw nga ai.
Rohan gaw yup rawt ai hte shi na gwi kasha Jimmy hte kasup ai.
"Yup rawt ai hte shawng nnan galaw ra ai lama mi nga ai le!"
shi na Ashawng Riya tsun ai.
"NANG NA WA HTU U!"
WOOF!
"Ngai wa n kam htu ai!
Jimmy pyi shi na wa n htu ai!
""Dusat ni gaw dai hku shanhte na wa hpe makawp maga la ai gaw!
Anhte gaw wa kaw ana kanu ni n shang na matu wa htu ra ai!
""Ana kanu?
""Ana kanu ni gaw grai... kaji ai, anhte n mu lu ai.
Nang wa atsawm n htu yang, shanhte gaw nang na n-gup kaw nga na, nang n-gup machyi wa na ra ai!"
“Ouch!”"RE, dai majaw, lani mi lahkawng lang - jahpawt hte shana wa atsawm htu na anhte na wa hpe makawp maga la ra ai.
"Raitim, wa htu ai grai n pyaw ai gaw!
""Rohan, nang hpe makoi magap lam langai mi tsun dan na."
Anu shaga ai, "Manap lusha sha saga!
""Lusha n sha shi yang shawng nnan galaw ra ai lama mi nga ai!"
Riya tsun ai.
"LATA SHIN U!"
WOOF!
"Raitim, Jimmy pyi shi na lata galoi n shin ai!
"Riya mani ai, "Shi gaw anhte zawn lata hte n sha ai gaw!
Anhte gaw lata kaw ana kanu ni n kap hkra lata hpe sabya hte atsawm shin ra ai.
""Ana kanu ni gaw anhte na lata kaw mung kap ai i?
""Ana kanu ni gaw SHARA SHAGU hta nga ai!"
WOOF!
“Aaaah-chhhooo!” Riya gaw shi kahti ai shaloi shi na lahta hte n-gup hte ladi hpe magap ai.
"Lata hte hkum magap!
Anhte na sarama tsun ai, anhte kahti yang palawng lawngta hte magap u da, lata hte n re ai da!"
Rohan tsun ai.
"Hpa majaw?
""Hpa majaw nga yang, anhte ni lata hte magap na kahti yang, ana kanu ni gaw lata kaw kap taw ai.
Rai na, anhte lata atsawm n shin yang, dai ana kanu ni hpe shara shagu shakap shabra nna kaga masha ni hpe machyi shangun wa ai!"
"Dai gaw ana kanu ni sa wa sai!"
Riya gaw shi na n san seng ai lata hte Rohan hpe shala ai.
“EEEEEEEK!”WOOF!
Dai hpang, Riya gaw Rohan hpe lata shin ladat sharin ya ai.
"Lata kaw hka madit la na hka pat da u. Rai na, lata lahpan, lata lahpyin, lata yungtsa lapran hkan sabya arut chya la u. Rai na, seconds 20 masawp kashin u!
Ya gaw hka jaw kashin kau nna katsut jahkun sanu!
""Raitim aten grai na ai!
""Ashawng tsun dan ai makoi magap lam i matsing?
"Rohan mani sai re ai.
Shannau kasup ai kaw na wa ai shaloi, Riya gaw nchyang tum hte ahtawk nna tsun ai.
"Shawng nnan galaw ra ai lama mi nga ai le!
"Anu gaw shala ai, "Nannau naw kasup na i?
""HKA SHIN!
""Anu, ana kanu ni shara shagu hta nga ai re anu nang n chye ai i?
Anhte gaw dai ana kanu ni hpe n mu lu ai, raitim shanhte gaw anhte na hpyi hte labu hpun palawng hkan kap taw ai gaw!
""Dai majaw anhte shani shagu hka shin ra ai..""...ana kanu ni hpe kashin kau na matu!"
"Hkum ting hka shawng jaw madit la u," Anu tsun ai.
"Rai na, hkum ting sabya chya u!
"Riya yan Rohan gaw Anu sabya chya nna masawp kashin ya ai shaloi, mani ahkyik ai.
"Rai na, hka hte bai jaw kashin kau u!
""Ngut yang, asan re na hkun ai hpajet hte hka katsut kau sanu!"
WOOF!
"Ngut yang, Jimmy a aten rai na re!"
"Maumwi madat mayu ai i?"
Awa san ai.
"Shawng nnan galaw ra ai lama mi nga ai!"
Riya tsun shadum ai.
"RAI YAWNG ZING!
"Rohan gaw kahkam ai.
"Galaw ra ai i?
""Hpang shani rai yang, nang gawdin tam shamat mat re matsing ai n re i?
Arung arai ni hpe shi shara hte shi atsawm zing da yang, hpang e tam loi ai!
""Bai na, nta mung n maza ai!
""Nannau gaw grai myitsu nga ai!"
Awa gaw grai arawng la ai hte tsun ai.
"Yupra shang ten rai sai!
""Shawng galaw ra ai lama mi nga ai yaw, Awa!"
nga Riya tsun na, Rohan hpe dun mat wa ai.
"Annau na kadai n chye ai mandan hte ana kanu ni hpe shatsai kau u!"
Rohan baw gum kanga ai.
Minutes 2, 3 na ai hpang, Anu yan Awa gaw grai na ga ai lahpyaw nsen na ai.
"Aw, dai gaw nannau na makoi magap lam i!"
Awa tsun ai.
"Grai hkrak ai myit nchyan she rai nga!"
Anu tsun ai.
WOOF!
Rohan yan Riya gaw shannau a hkum hpe gawn lajang la ai hpe grai pyaw dum nga sai.
Nang mung pyaw dum ai i?
Awa gaw bu hkawm sa wa sai.Dai majaw Anu gaw Roli yan Poli hpe hka shin ya ra ai.
Anu sabya sa la ai shaloi,Roli yan Poli gaw hka kasup hpang wa ai.
Anu labu hpun palawng sa la ai shaloi,Roli yan Poli gaw gumhtawn kasup hpang wa ai.
Anu shannau hpe hkan rim ai shaloi,Roli yan Poli gaw htaw hkan, nang hkan kagat hkawm wa ai.
Anu myit n pyaw ai shaloi,Roli yan Poli gaw Anu hpe n-gun jaw ai.
Anu, Roli yan Poli hpe labu hpun palawng jahpun ya ai shaloi,Roli yan Poli gaw mani ahkyik ai.
Anu shannau hpe lusha bawt ya ai shaloi,Roli yan Poli gaw grai kan si ai hte marawn ai.
Shannau a Adwi yan Ji Dwi sa wa ai hte, Roli yan Poli gaw shannau a Adwi yan Ji Dwi hpe tsawra myit madun ai.
Shana nsin sin ai shaloi, Roli yan Poli gaw pu sai.Shannau gaw shannau a yupra hta yup pyaw nga sai.
Ngai hpa hpe hkrit dik htum ai re ta?Wa sumla gumhpraw mahkawng ndum ni zawn sha, ga hkrum na hpe ngai hkrit ai.
Ngai hpa hpe ra sharawng dik htum ai re ta?Na zawn re ai manang kaja nga mayu ai.
Shaning nnan na matu shi ngai hpe nta de shaga wa ai.
Ngai n kam ga hkrum ai hpe Na chye ai majaw shi ngai hpe grai yu nu makawp maga ai.
Ngai galoi mung nye a manang Na rau nga ai.Shani shagu, Na gaw shi a muk jahpu hpe ngai kaw bang  ai.
Aten laning mi rai sai.Na gaw grau galu wa ai, ngai gaw grau li wa ai.
Shaning nnan du wa hkyen sai.
"Wa sumla gumhpraw mahkawng ndum gaw li wa sai.
Na a matu palawng nnan mari na matu ndai hpe ga kau  ga, " ngu shi a Kanu tsun ai.
Na gaw ngai hpe lawan makoi kau ai.
Ngai ndai shara kaw zim sha makoi taw nga ai.
Shani mi htum mat ai du hkra makoi ai.
Oh nre!﻿Na﻿ a Kanu gaw ngai makoi taw ai sut dek hpe maza mawdaw hta kabai na matu sa ai.
Ngai hpa galaw ra na kun?
Ngai hpa hpe hkrit dik htum ai re ta?
Ngai shamu shamawt  na matu myit daw dan kau ai.Ngai sut dek kata hta na gumhtawn le ai...
Na a hkrap nsen hpe na ai, "Wa sumla gumhpraw mahkawng ndum hpe hkum kabai kau!"
Hpa ni byin taw sai ta?
Ngai Na hpe hpang kalang bai n mu lu sai kun?
Ngai nye a myi hpe gaugwi sha hpaw yu ai.
"Ah, Ngai rai ni hpe ya du hkra naw mu lu shi nga ai!"
Ya nye a shingma hta tsawm htap ai hpun nga ai.
Ngai hpa hpe ra sharawng dik htum ai re ta?Na zawn manang kaja nga na hpe ra sharawng ai.
Ngai hpa hpe hkrit dik htum ai re ta?Shi rau n lu nga na hpe hkrit ai.
Nye Waji gaw hkrungran poi galaw na re.Hkrungran poi gaw mare kata hta galaw na re.Anhte ni yawng hkrungran poi sa na re.Anhte ni wanleng rau sa na re.
Anhte ni gaw shawng nnan wanleng jawn ai shara de sa ai.Ah Wa, Ah Nu, nye kanau hte ngai.
Anhte hta majaw kaba langai hte majaw kaji lahkawng lawm ai.Hka dum ahkyeng mung anhte hta lawm ai.
Wanleng gaw garai n du shi ai.Masha grai law hkra gaw du taw nga ma ai.Shanhte yawng mung wanleng du na hpe lat taw nga ma ai.Dinghku hkring sa shara gara kaw ta?
Oh ra kaw!
Nye ah ji hpe ngai mu ai.Shi gaw gau ngwi sha lam hkawm sa wa ai.Shi gaw anhte hpe tam taw ai.Nye ah dwi gaw shi a hpang e nga taw ai.
Ngai hka lu mayu ai.
Ngai hka katsi mai lu na kun?Nye kanau gaw kansi wa ai.
Shi gaw muk sha mayu nga ai.
"Jahkring naw lat u," Nu tsun ai.
"Anhte gaw wanleng ntsa kaw n re shi ai.
Nang kawsi yang ngai hta dwi ai muk lawm ai.
Nang hka lu mayu yang ngai hta hka lawm ai.
Rai tim wanleng du ai ten du hkra naw lat u."
Nye ah ji gaw grai kaji ai nhpye hpye da ai.Shi hta shadaw shing na mung lawm ai.Nye ah dwi a nhpye gaw kaba ai.Dai hta sha hpa muk ni grai rawng na ngu ngai shadu ai.
Nye a hpum ai Nuji du taw sai.
Shi a madu wa mung dai kaw du taw sai.
Shanhte a sutdek hta hpun palawng ni hte hpring taw nga ma ai.
Shan yen gaw palawng galai ra sam ai.
Nsen grai garu wa ai.
Wanleng sa wa sai.
Wanleng sa wa sai!Yawng gaw wanleng kata shang mayu nga ai.
Hkrungran na la nnan gara kaw ta?
Anhte yawng gaw jin jin re sai.
Rai tim shi gara kaw ta?Nye Wa gaw Wa ji hpe sa tam ai.
Ah ji mung tam nga ai.
Nye Nu gaw myit tsang taw ai.
Rai tim nye ah Kaji gaw mani ai.
"Shi oh ra kaw nga ai"ah dwi tsun ai.Nye Wa ji gaw anhte maga de kagat sa wa ai.
"Grai agam sai"  ngu shi tsun ai.Anhte ni yawng wanleng ntsa de lung ai.
Wanleng jawn ai shara kaw na wanleng gaw le wa ai.
Gurru hte gwi Peechu gaw grai kam kasup ma ai.
Shan yan gaw shani tup tup gawdin kasup, kagat shachyut kasup rai ma ai.
Gurru hte Peechu gaw kasup na matu shan yan na gawk de wa ma ai.
"Peechu, nhku kata kaw hkum maza!
Gurru, shi hpe shinggan de woi mat wa su," pawt nga ai Nu kaw daru ai.
Gurru hte Peechu gaw kasup na matu shinggan de pru wa ai.
"Gurru, nan yan lahkawng grai garu nga ai le!
Shush!"
grai pawt nga ai wa di Manohar gaw marawn tsun ai.
Gurru hte Peechu gaw ginsup shara de sa mat wa ai."Gurru!
Peechu gaw ndai de shang na ahkang n lu ai.
Wa mat mu..
Shooo!"
Madhusudan Ajoba gaw pawt dat ai.
"An lahkawng gara kaw mai kasup na rai, Peechu?"
Gurru gaw panglai hpe azi yu nna myit n pyaw let tsun ai.
"Oh, rai sai!
An lahkawng gara de mai sa ai chye sai."
Gurru hte Peechu gaw panglai hka kau mayan de sa mat wa ai.
Peechu gaw Gurru a myi man hpe mata ai.
Shan lahkawng gaw myi man madi nna bungshi ni hpe arau hkam sha nga sai.
"Peechu, hkum galaw!"
nga kadai n tsun sai.
"Gurru, Peechu hpe shara ra de woi mat su!"
nga na mung kadai n tsun sai.
"Sa hta la su, Peechu!"
Gurru gaw shan yan na gawdin ahkyeng hpe kabai dat ai.Dai gawdin gaw panglai hka de chyai mat wa ai.Peechu gaw hka de du hkra hkan shachyut mat wa ai.
"N mai ai, Peechu!
Dai de hkum sa!
Bai wa rit," Gurru gaw marawn tsun ai.Raitim, Peechu a baw kaw na mun ni gaw hka de lup mat wa sai.
Gurru gaw hkrap wa sai.Peechu hte seng ai shingran ni Gurru a myi hta pru wa ai.
"Bhow bhow!"
Peechu gaw gawdin hpe makrang nna hka hpung yawt wa ai.
"Peechu, ngai gaw nang hka lu hpung yawt ai n chye kau ai," Gurru tsun ai.
"Bhow bhow!"
Peechu gaw shi hka lu hpung yawt ai lam shi galoi mung chye ai ngu nsam hte bai tsun ai.
Gurru hte Peechu gaw ya shani shagu panglai hka kau mayan de sa ai.Shan yan gaw gawdin kasup ai.
Kagat shachyut kasup ai.Shan yan gaw hka leng hta gumhtawn nna shada da hka htawk bun rai nna mung kasup ai.
Ranj a mare na hka lawng gaw hkyet mat hkyen sai.
Adwi gaw marang htu na matu kyuhpyi nna, Anu mung nta kaw nga ai hka pung ni, yambu ni hpe hka jahpring bang da na matu mahkawng nga ai.Nu gaw, "Anhte mai byin ai ram hka hpe ja mahkawng da ra ai."
nga tsun ai.Awa gaw hka lawng grau sung hkra htu jat na matu arung arai ni tam jahkum nna, "Marang bai htu ai ten du hkra na matu sha ra ai."
nga bai tsun ai.
Ranj gaw shi na matsing buk hte hke dan shaw lang nna, hpa galaw ging ai ngu hpe myit sawn sumru let, hka lawng de kanu yan kawa na hpang hkan nang wu ai.
Shi gaw dai hka lawng a htumpa hpe atsawm sha masam maram yu nga ai.Ranj gaw, "Hka lawng kata na hka ni gara de du ma ai kun?"
nga mau nga ai.
Ranj gaw shi dwi na laika hti myiset hpe tam n mu mat ai shaloi na zawn, manghkang ni hpe grai kam hparan ai.
Ranj gaw dai myiset ni hpe shi dwi hti ai laika buk hta matsing da ai laika man kaw bai mu ya ai.Bai nna -- Hpa majaw magwi ni gaw hkauya yi de kam sa ai?
Hpa majaw nga yang, shanhte na grai, grai galu ai jinglam ni gaw sha mai sai hkauya ni myin wa ai sama hpe na lu ai majaw re.Ranj gaw, "Ngai gaw dai hka hpe tam na."
nga shi hkrai shi tsun anyam wu ai.
Ranj gaw, nga chyasi ni hte yihku jahkraw ni hpe lai nna, dai hka lawng a kaga maga de hkawm sa mat wa ai.Ranj gaw nga hkwi sha ai wa hpe, "Hka ni gara de du mat ai hpe chye ai i?"
nga san wu ai.Nga hkwi sha ai wa mung, "Hka htumpa de kun?"
nga tsun ai.
Ranj gaw bum npu na hkun hkraw ai hka shi hpe hkan nna hkawm yu mat wa ai.
Dai hka shi htumpa kaw hka nawng langai mi nga taw ai.
Dai shara hta bainam ni grai law hkra nga ai raitim hka n nga ai.
Ranj gaw bainam rem ai wa hpe, "Hka gara kaw re ai chye i?"
nga san wu ai.Bainam rem ai wa mung, "Hka baw de," nga tsun ai.Ranj gaw, "Dai de hka n nga ai.
Ngai dai kaw na yu wa ai."
nga  tsun ai.Bainam rem ai wa mung, "Lahta de tsan tsan lung yu u le.
Dai de na she hka lwi yu wa ai gaw."
nga bai tsun ai.
Ranj gaw hka lawng de bai nhtang lung wa nna, dai hka lawng a lahta na bum de matut lung mat wa ai.
Dai shara hta gaw hka mung, nam u ni mung n nga ai.
Dai kaw masha langai sha nga taw ai.Ranj gaw Sapna hpe jawng kaw chye la nna, "﻿Sapna, ngai hka tam n mu taw nga ai.
Hka gara de du mat ai chye i?"
nga san wu ai.
Sapna gaw, "Hka htumpa de."
nga bai nhtang tsun ai.Ranj gaw kalang ta pawt nna, shi lagaw hpe hkindit dat ai.Bai, shi gaw, "N re!
Dai de n nga ai.
Ngai tam ngut sai.
Hka baw de mung, hka htumpa de mung n nga ai.
Na sai i?"
nga marawn tsun ai.Sapna gaw, "Dai ntsa de gaw taw?"
nga tsun ai.Ranj hte Sapna gaw lamu ntsa de yu dat yang, jan shingkang gaw shan lahkawng a ntsa e nhtang htoi kabrim nga ai.
Shara shagu mung grai kahtet let nhpu mawng nga ai.Dai majaw shan lahkawng mung, "N mai byin ai, dai kaw hka n nga ai."
nga tsun hkat nga ai.
Ranj gaw hka li kata de Sapna kaw gumhtawn bang nna, dawngmu (lotus) ginlang kaw mahkret sha wu ai.
Shi gaw grai kahtet ai hte ba nga ai.Bai nna Ranj gaw, "Manju na kanu yan kawa mare kaw na htawt mat ai.
Shanhte gaw hka lu ai mare kaba de sa nga mat sai.
Anhte yawng mung sa ging ai. "
nga tsun wu ai.
Sapna gaw pawt let, "Nang mung sa u le.
Nang hpe ndai kaw nga ra ai nga kadai n tsun ai."
nga tsun dat ai.Ranj gaw, "Sa na rai nga ai."
nga nna, nta de lahpre hkawm mat wa ai.Raitim dai shara gaw ya du hkra hka mung n nga, marang mung n htu rai nga lu ai.Hpang shani Ranj gaw hka gawm kasha kaw hka lawng na hka grai hkanu ai hka hte wa htu wu ai.Shi gaw, "Htwiiii!"
nga mahtwi kau ai.Jawng kaw mung, jawng gawk kata jawngma ni gaw daw chyen mi n nga sai.
Nta htinggaw ni grai law hkra gaw dai shara kaw na htawt mat ma sai.
Ranj gaw n dang hkam sharang wa sai.
Shi na manang ni hpe mung grai dum nga ai!Makau groupyin hte seng ai ginhpan hpe sharin nga ai shaloi, shi gaw jawng kaw na hprawng mat wa ai.
Shi gaw grai ba mat hkra gat hkrai gat, gat hkrai gat rai nna, hpang jahtum lam makau kaw dung hkring nga ai.Shi gaw myit n galu ai hte, "Ngai hka tam ra ai!"
nga tsun ai.Shaloi, nsen langai mi gaw, "Ngai mai garum na i?"
nga tsun dat ai.
Dai gaw shi jawng kaw na hprawng mat wa ai hpe mu ai Sapna re.
Ranj mung, "Mai ai!"
nga mani sumsai hte bai tsun wu ai.Sapna gaw, "An lahkawng ndai hpe atsawm sha galaw ra ai.
San seng hkamja lam na jak ninghkring (Sanitary Engineers) ni zawn."
nga tsun ai.Ranj gaw, "Kadai ni zawn aw......?"
nga bai san ai.Sapna gaw, "San seng hkamja lam na  jak ninghkring  ni gaw lit lawng ni (pipes), hka lawng ni hte hka lwi lit lawng ni galaw ai.
Ngai kaba jang mung shanhte kaw na langai byin hkra shakut na."
nga tsun ai.Ranj hte Sapna gaw shanhte a mare na hka lawng ni, hka shi ni hte hka lwi mai ai shara yawng hpe mu lu ai lamu ga sumla hpe soi na matu myit daw dan ma ai.
Hka ni gara shara de mai lwi mat wa ai rai?Hpang jahtum shan lahkawng gaw, bai dung nna dai lamu ga sumla hpe atsawm azi yu nga ai.
Ranj gaw, shan lahkawng soi dai ai hka lawng langai hpe , "ndai hka lawng hpe an yan rai n mu ga shi ai."
nga madi madun wu ai.Sapna mung, "Sa yu ga." nga bai tsun ai.Ranj hte Sapna gaw bum de lung mat wa ai.
Dai kaw na hka hpuntun mung hkyet nga ai.Sapna gaw grai myit n pyaw ai hte, "An lahkawng jawng n hprawng yang rai sana wa.
Dai kaw na hka lawng mung hkyet mat na sai."
nga tsun ai.
Ranj hte Sapna gaw dai hka lawng du ai shaloi, shan lahkawng shadu da ai hku n re.Dai hka lawng gaw hka hpring hkra rawng ai!
Sapna gaw dai hka nawng htumpa kaw na lit lawng kaji langai hpe madun wu ai.
Dai shara hta, hka lwi taw nga ai hka madim npu hka htaw mawdaw langai gaw dai hka hpe ja la taw ai.
Dai hka htaw mawdaw de shalen la ai kaw la langai mung tsap taw ai.Ranj gaw, "Manghkang hparan ngut sai."
nga pawt let tsun ai.
Shi gaw manghkang langai mi hparan ngut shagu galoi n pawt ga ai.
Ranj gaw chye mayu nna, "Hka ni gara de la sa mat na rai?"
nga san ai.Dai la wa gaw, "Mare kaba de.
Dai kaw masha grau law ai majaw hka mung grau ra ai."
nga tsun ai.Sapna gaw, "Dai gaw n tara ai!"
nga tsun ai.Dai la wa gaw, "Dai gaw dai hku re le."
nga n gawn n sawn rai lahpa ashun dan wu ai.Ranj gaw, "Nye manang gaw San seng hkamja lam na jak ninghkring re.
Tara ai, n tara ai hpe shi chye ai."
nga marawn tsun dat ai.Dai la wa gaw mani nna, "San seng hkamja lam na jak ninghkring aw!
Nan lahkawng gaw ma sha naw re gaw!"
nga tsun ai.Sapna gaw yat sha, "Re, raitim nang anhte na hka ni hpe n mai la mat wa ya ai."
nga tsun ai.La dai mung, "Nta wa mu.
Nan lahkawng hpa n lu galai shai sai!"
nga bai tsun dat ai.
Ranj gaw, "An lahkawng nang na hkai lawng (pump) jahten kau ya na!"
nga marawn nna, dai hkai lawng de shingna hpai nna gat sa mat wa ai.Dai la wa gaw, "Aw haw!
San seng hkamja lam na jak ninghkring ni gaw hkai lawng ni n jahten ai sha, galaw ra na n re i?"
nga bai tsun ai.Sapna mung grai myit n pyaw ai hte, "Re....n re....dai hku gaw n re..." nga tsun ai.Raitim Ranj gaw, "Ngai gaw kin-yu yu ai wa she re!
Ngai hpa kam yang hpa mai galaw ai."
nga tsun ai.
Ranj gaw grau kaja ai masing lu myit dat nna, dai hkai lawng hpe sa ahpum jum let, "Nang ya jak n mai hpaw sai!"
nga ai.Sapna mung gat sa wa nna, dai hkai lawng hpe sa ahpum tek da ai.Dai la wa mung grai pawt ai hte, "He!
Nta wa manu."
nga tsun ai.
Dai shaloi samwi ni ka-up nna, mu ni ngoi, myihprap ni kalam rai nna marang htu wa ai.
Sapna gaw mani nga sai.Ranj mung, "munsun ladaw(monsoon) du sai!"
nga kabu marawn nga ai.Dai la wa gaw, "Nan lahkawng nta n wa yang ngai wa sai."
nga tsun ai.Marang mung grai law hkra htu wa sai.
Wuuushiiii, dai hka madim gaw hpring kabrat lwi wa nna, shan lahkawng hpe mung hka kapruk bun let hka shi de lwi mat wa sai.Ranj gaw, "Hka mu sai!
Manghkang lu hparan sai!"
nga tsun ai.Shan lahkawng mung, "Wuuuuuuuu!"
nga kabu let marawn jahtau nga ai.
Hka Ga si niTank: Masha ni hka mahkawng na matu galaw da ai hka lawng hpe ngu ai.
Hka lawng gaw hkrang hpan hkum hkra nga nna, hka lawng kasha ni daram kawn hka nawng kaba ni daram mai kaba ai.Bund: Madim kasha__hkumpup ni shing nrai nlung ni hte galaw da ai__hka hpe hka lawng kata sha-ing da na matu re.
Stream: Hka shi kasha.Spring: Ga kata na hka dum but pru ai shara hpe tsun ai.Water table:  Ga kata na hka rawng ai shara (sh) ga npu na hka man hpe ngu ai.
Hka lu na matu gaw hka htung htu yang, dai ga npu na hka man kaw du hkra sung nna htu ra ai.
Serpy ngu ai lapu gaw nam maling grai htat nna nsin sin ai shara mi kaw nga ai.Lapu gaw lagaw n tu ai.Lapu gaw lam n lu hkawm ai.
Raitim shi gaw lu kagat ai.
Lapu gaw singkaw n tu ai.
Dai majaw shi n lu pyen ai.
Lapu gaw ading sha rai nna hka n lu hpungyawt ai.
Raitim, Serpy gaw lam hkawm mayu ai, kagat mayu ai, pyen mayu ai, ading sha rai nna hka hpungyawt mayu ai.Dai hte gaw shi myit lu ai daram re.
'Lama na ngai lagaw she tu yang, ngai ading sha rai nna lam lu hkawm na re.Lama na ngai singkaw she tu yang, ngai ading sha rai nna lu pyen na re.'
'Raitim aga.. ngai gaw myit ka-un na zawn re ai she rai nga!Ngai apreng sha lam n lu hkawm ai, ading sha n lu kagat ai!Ngai ading sha n lu pyen ai, ading sha hka n lu hpungyawt ai.Ngai gaw sha lu gumrawt aizig zag, zig zag, zig zag.’
Lani mi hta, Serpy gaw ntsa malen u nkau ni lamu ntsa kaw pyen hkawm ai hpe mu ai.Shanhte ni gaw lung dat, yu dat, shingwang hkrang hku pyen dat, shingwang chyen hku pyen dat rai pyen nga ai.
Ntsa malen u langai mi mung ading sha n pyen ai.Ndai gaw Serpy a matu myit yu hpa rai nga sai.
Lani mi hta prang de du dat yang, Serpy gaw Zau Nyi hkalung nkau ni hpe mu ai.Zau Nyi hkalung ni gaw awra de gat dat, ndai de gat dat rai kagat nga ai.
Shanhte ni grau nna gaw singgaw daw nna kagat ai.
Zau Nyi hkalung langai mi mung ading sha n hkawm ma ai.Ndai gaw Serpy a matu Myit Yu Hpa bai rai sai!
Serpy gaw hka nu de sa yu ai.Hka nu kaw na Nga ni gaw manai htingkun, manai htingkun rai nna hka hpungyawt nga ai hpe shi mu ai.Ndai mung Serpy a matu Myit Yu Hpa bai rai sai.
Serpy gaw hka nu hkin gau kaw dung nga let myit lam dam mat sai.
Dai aten hta, Chyahkan langai mi sa wa ai.
Serpy gaw lam yen ya ai.
Chyahkan hkawm lai wa ai.
Raitim, ding ding sha n rai taw ai!
Chyahkan gaw lagaw kru ting tu tim ading sha n lu hkawm ai hpe shi mu ai.Ndai gaw Serpy a matu grau myit yu hpa rai nga sai.
Serpy gaw myit yu ai, shi kaja nansingkaw ra ai kun?
Shi kaja nan dai lagaw ni ra ai kun?
Ya, n-gyi n-gyeng, singgaw daw nna hkawm ai zawn re ni gaw shi shamu shamawt ai hku n rai nga ai.
'Ngai na ngai ndai hku myit pyaw sai law.
Ngai gumrawt ai lam gaw galoi mung maren sha rai nga ai.
Ngai singgaw daw nna hkawm ai lam mung shani shagu maren sha rai nga ai.
Ngam ai kaga ladat ni she mana ladat ni rai nga ai!'
Nang Nan Galaw U!1.
Ding preng ai mahkret hte hkrang sumla manga soi u.2.
Mani mayu na zawn rai nna hkawm ai dusat hpan manga a mying ka u.3.
Nang na grup grup yin yin mada yu u. Ding preng ai mahket hte mai galaw ai asak hkrung ai rai yawm htum hpan manga i mu na kun.
Nia gaw shi na nta rem dusat hpe tam n mu ai.Dai nta rem dusat gaw shi hkum shi makoi ai hpe ra ai.Nia gaw shi hpe grai tam yak yak re ai.
"Ngai gara hku di na kun?"Oh!
Nia gaw myit nchyan langai mi lu sai.
Bat langai ya shani, Nia gaw shi hpe ahkyeng nsam chya da na myit ai.Ndai nsam chya da ai gaw, shi hpe tam yang loi na matu re.
"Nang gara kaw rai?
"Nia mau ai.
"Ngai ndai kaw re, makawk si ahkyeng ni hte rau nga nga ai."
Bat lahkawng ya shani,Nia gaw shi hpe lwi dwi si nsam chya da ai.Ndai hku chya da ai gaw shi dan dawng nna aloi sha tam mu na matu re.
Shi na nta rem dusat gaw lwi dwi si sumpum kaw bai makoi nga ai.
Bat masum ya shani, Nia gaw shi hpe ahtoi nsam bai chya da ai.
"Ngai shi hpe htoi ala ai nsam chya da yang,"Nia gaw myit ai, "Ngai shi hpe aloi sha tam mu na re."
"Yu yu u, ngai ndai kaw re!"
Bat mali ya shani, Nia gaw shi hpe atsit nsam bai chya da ai.
Nia a nta rem dusat gara kaw makoi nga ai hpe nang mu lu ai i?
Bat manga ya shani,Nia gaw shi hpe Amut bai chya da ai.
Nia a nta rem dusat gaw shakum kaw noi da ai amut nsam jangwan sumla kaw makoi nga ai.
Bat kru ya shani,Nia gaw shi hpe saba pu nsam bai chya da ai.
Shi na nta rem dusat gaw tsabyi si ban kaw makoi nga ai.
Laban shani, Nia gaw shi na nta rem dusat hpe n-goi la tum a nsam ni yawng chya da ai.
Ooh!
Ya gaw, Nia a nta rem dusat makoi na shara n nga sai.
"Hkyen Muk!Hkyen Muk!
"Muk dut ai wa marawn nga ai.
Reba shi a kanu hpang de kagat sa wa ai.NU!NU!
Ngai hkyen muk ra ai.
"Na a nta laika hpe shawng ngut hkra galaw u,"ngu Nu tsun ai.
Reba gaw myit n pyaw mat ai.
"Na a nta laika hpe n ngut shi i?"
ngu Nu san ai.
"Umm n ngut shi ai.
Rai tim nye a ka matsing laika buk ma sai!
Ngai laika buk langai bai mari ra sai."
Nu gaw Reba hpe lap 50 jaw ai.
"Laika buk sa mari u.  Anhte sab pya tawng  mung mi ra ai."
Reba gaw seng de sa wa ai.
Seng madu gaw Reba hpe ka matsing laika buk hte sab pya tawng mi jaw ai.
"Kade hkrat ai kun?
"Reba san ai.
Seng madu gaw,"Ka matsing laika buk gaw lap 20 hte sab pya tawng gaw lap 20 re" ngu tsun ai.
"Yawng pawng lap 40 hkrat ai.
Ndai gaw nang hpe bai htang ai  kumhpaw."
Reba nta de bai wa ai shloi, shi kumhpaw ni hpe sawn yu ai.Reba seng madu hpe lap 50 jaw dat ai.
Ka matsing laika buk gaw lap 20, htesab pya tawng gaw lap 20.
"Ngai hpe lap 10 sha bai htang ra ai," Reba myit ai.
"Hpa majaw seng madu gawngai hpe lap 20 bai htang ai kun?"
"Grai hkrak sai!"
Reba myit ai.
"Ndai jan ai kumhpraw hte ngai hkyen muk mai mari ai!
"Rai tim Reba gaya wa ai.
"Ngai seng madu hpe kumhpraw bai sa jaw na."
Reba seng de bai gat sa wa ai.
Dai seng hta shi ra ai hkyen muk ni grai law hkra nga ai!
"Oh, ngai mung hkyen muk ra ai!"
ngu shi myit taw ai.
Reba seng de du ai shaloi ,hkyen muk mari taw ai kaga num kasha langai hpe shi mu ai.
Dai num kasha gaw hkyen muk lang nna nta de wa ai.Seng madu gaw shi hpe jahkring dat ai."Jahkring!
Nang ngai  hpe kumhpaw grai law hkra jaw da ai.
Htang  kumhpraw  bai wa la rit."
Seng madu gaw num kasha hpe shi a kumhpraw bai jaw ai.Reba shawng de sa wa ai.
"Nang ngai hpe lap 10 jan jaw dat ai.
Chye ju hte na a kumhpraw hpe bai hkap la rit."
"Nang gaw grai myit malangai num kasha re!
"Seng madu gaw Reba a myit malang ai hpe grai ra nna shi hpe hkyen muk langai majoi jaw dat ai.Reba gaw shi a nta wa lam ding yang hta pyaw let hkyen muk  hpe sha wa ai.
Woi Kasha gaw hpun kaba langai mi a ntsa na nta kaw nga ai.
Shi gaw galoi mung rai grai ayai ai.
Dai majaw shi na nta gaw grai maza ai.
Lahpawt mi hta, Woi Kasha gaw,"Ya gara de rai mat sai rai ta?"
Ya mat mat sai gaw!
Ngai na langu si uraw!
Gara de du mat ai ta?
Woi Kasha gaw lagat hpe san ai, "Lagat!
Lagat!
Nang ngai na langu si ni sha kau ya ai i?"
“Buzz!
Buzz!
Buzz!"
nga nna lagat gaw tsun ai.
"Ngai gaw nmoi jahku hte nampan nmoi ni she chyu ai gaw.
Ngai langu si n sha ai."
Woi Kasha gaw lapu hpe bai san ai.
"Lapu!
Lapu!
Nang ngai na langu si sha kau ya ai i?"
"Hiss!
Hiss!
Hiss!"
lapu htai ai.
"Ngai, nang na langu si hte seng na hpa n chye ai.
Ngai hpe hkum ginjang!"
Woi Kasha gaw kan si nga ai!
"Ngai shara shagu tam yu sai!
Nhku kata e mung, shinggan de mung tam yu sai...raitim ngai na langu si ni n nga mat sai!"
Shi gaw saboi ntsa hkan, yupku npu hkan e matut tam ai.
"Ngai ya mung n mu shi ai!
Ngai na langu si ni hpe n mu mat sai!"
Woi Kasha gaw grai pawt mayu mat sai.
Shi gaw lagaw hkindit nna hkrap ai, "Ngai grai kan si ai!
Ngai na langu si ni mat mat sai.
Kaga sha na mung hpa n lu ai!"
Woi Kasha gaw myit n pyaw let shi na nta nbang pinra kaw na yu dat ai.
"Ah!
Hkum rai yu shi..." shi tsun ai.
"Htaw ra ni gaw langu si hpyi ni rai nga ai le, 1..2..3...4...grai law hkra!"
"Oh!
Brangtai langai mi nga nga ai!
Aw!
ngai na langu si ni sha kau ya ai gaw shi she rai nga ai!"
"Brangtai!
Nang ngai na langu si ni she sha nga ai le!"
Woi Kasha marawn tsun ai.
"N re ai law, Woi Kasha e. Ngai nang na langu si ni n sha ai," brangtai htai ai.
"Htaw ra maga de yu dat yu u. Ngai langu hpun ni hkai da ai gaw!"
Brangtai gaw Woi Kasha a hpun pawt de sa wa ai.
"Nang grai kan si taw ai zawn nga nga ai," brangtai tsun ai.
"Maw- ngai na langu si uraw mi la u."
Woi Kasha gaw kabu ai.
"Chyeju kaba sai!
Chyeju kaba sai yaw, brangtai!
Raitim...."
"Ngai NA langu si ni hpe gaw Kadai.... Kadai....Kadai la mat wa kau ya ai kun?"
Kalang ta, Woi Kasha gaw dum dat ai.
"Oh.. ya ngai dum sai!
