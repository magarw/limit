Samalira  ebisoro tukathuga enka
Eaada ye'kathuha amate
Esha sugura na pusi ni bie nyayikuthibu nabadu
Ea'deogoyi yee kabuha, "Neaaa"
Ea'shada na sha'baana ba kasithuha ngo mukaeaa omu Uganda
Ea'ngoko eyikabuha, 'khokholi,likho'
Ea'bwa yee kathulinda eakha
Omulimi akabilorarala  khcebu
Kera kera okwa kalmia  kake hakuhi nobulhambo buke.
Yabya yikere akakoko  akakahulawamo Daisy.
“Ngendisabya inga kulha, ngayisunza  erihulhuka eyighulhu kutsibu, eyighulu omwakyanya,” Daisy mwabugha.
Nikwa esyongoko esindi  musyamusekerera.
“Ghukakukubalaya,” musyabugha.
“ sitwendisasasatha  naghu.”
“Daisy, itwebosi twangana pepya ebipupa byethu aliriryo sikyolho esyongoko erihulhuka.
Daisy mwathalhuhirira.
Obulikiro mwayilengeserya,  eripepya ebipupa biwe.
Pepa,pepa,pepa,  inakapepaya ebipupa biwe nikwa isiangayithelulha  okwa kithaka.
Inanemulengesya, mwayowa nganemuhulukira  omwalubulha bulha inanemuthungerera esyongoko esindi ahisi.
Mwayowa ngabirihulhukira iyima eyighulhu kutsibu.
“Haho!” esyonyonyi isikabugha.
“ engoko eyanganahulhuka!.
Nikwa pepa,pepa,pepa,  obuli kiro Daisy inakapepaya ebipupa biwe.
Inakayithethulha okwa kithaka  kandi inawe ahisi.
“ Singendisyahulhuka,” Daisy mwalirira okonyinya.
“ abandi bahikire”.
“Diasy, ghuliwomubongo okwasyongoko esindi.
Sisiriyisunza erihulhuka aliriryo iwe ghukakolhakyo”.
Nyinya mwabugha.
Ekiro ekyakwamako Daisy mwasambira  okwa kanyumba akesyangoko amepepya, amapepya, amapepya ebipupa biwe.
Mwahulhukira omwakyanya amapepya ebipupa biwe neripepya ebipupa biwe amapepya ebipupa biwe kandi.
Atyo!
Esyongoko esindi musyaseka  kutsibu.
“ Shesheshe!
Mutwakubwira!
Esyongoko sisyangahulhuka!”
Nikwa ekiro ekyakwamako  Daisy mwasambira eyighuluho,  okwakasweswe akekiswa.
Pepa,pepa,pepa, Daisy mwapepya ebipupa biwe.
Mwahulhukira omwakyamya amapepya  ebipupa biwe neripepya ebipupa biwe kandi amapepya  ebipupa biwe kandi.
Mwaghenda embere nerihulhuka!
Omuyagha omwisisyebipupa biwe wabyanamani neryo mwahulhukira eyighulughulhu!
Esyonyonyi esindi musyabugha siti, “ Nikyeriswekerya!
Engoko eyikahulhuka!’
Nesyongoko esindi musyayighomba  eribya ngiyo.
Mushabugha, "Oo Daisy, ghuliweriswekirya!"
Omwakibira ekye Miwa mwabya mwikere engende eyiwithe obulighe bunene.
Eki kyaletewa erikwirwa obuli mwana waghuoyuwabwa akabuthwa inyakaholha.
Obulighe obwerikwirwa abana mubwaleka engende iyabya yikaghulhuka ghulhuka eyighulu nahisi haghuma nokwamithahi yemithi iyine mulira 'kwi, kwi, kwi!'
Obulighe ibukayongera yikalhangira esindi ngende nebyana byasyo.
Engende eyabya yiwithe obulighe eyikikalha okwa muthahi owomuthi muyarira ebiro binene.
Neryo mwabutha kandi.
Mwathwamu erihira  omwana yomo nzira abandu abakalaba banga mulangira, kandi iba musunzira ndeke.
Engende muya-ghenda ahisi erilwa okwo muthahi owo muthi neryo yamahira omwana wayu omwa nzira.
Okwo ndambi eyo omuhighi, inya kayenda eka wuwe.
Mwalangira omwana wengende inyana ghalamire okwo musike  owe nzira.
Omuhighi mwaheka omwana owe ngende eka wuwe.
Neryo omuhighi abere ahika eka wuwe,abana bukuwiwe abalwanabasathu mubanza eriheka omwana we ngende.
Abalwna basathu mubsatha ibanemwimba, "Usa eyighulhu!
Usa yeyikwa!
Usa eyiri ingye!
Usa eyiri olya!"
Omwana we ngende mwa ghulhukibwa omwa milhulhu erihwa okwo mwana nokwo ghundi.
Abalwana abasathu babere banemusatha nomwana we ngende, mama we ngende mwa bisama omwa muthi.
Inya nemulangira abo.
Mwakwa obuba indi nomwana oyu anga naholha ngabandi.
Neryo Muka omuhighi mwasa amalangira abana biwe ibane musatha nomwana owe ngende, neryo mwabugha ath, "mughitheghaye!
Mulethe yahanu, muke thinirayo!"
Mwimya omwana we ngende omu byala biwe kandi amaha yomuyisa.
Muho muhighi mwimya omwana we ngende amahirayo ahisi.
Neryo engende muyimya omwana wayu yamaghenda omwa chibira.
Erilwa nery, abana bayu bosi mubalhama.
Wangoko na wakinyanyangolho babya bira.
Mubayasatha omupira.
Wangoko niyo mulhambi we'golo.
Wakinyanyangolho mwateba esyagolo ithanu!
Wangoko mwayibulhabulha.
Wangoko mwalya wakinyanyangolho.
Wangoko mwabanangana namama wa wakinyanyangolho.
"Nyitsune mama!"
Wakinyanyangolho mwalira.
Wangoko mwayowa inimukoni.
Wakinyanyangolho akasiha nabi.
Wangoko mwasala wakinyanyangolho.
Ebinyanyangolho mubyalwaho mubyathibitha.
Esyangoko nebinyanyangolho mubabya banyanzighu.
Andiswa mwathungerera abalwana ibakasatha omupira.
Mwayisunza erisatha nabo.
Mwasaba omuthendeki erithendekwa nabo.
Omuthendeki mwahira ebyalha biwe okwa bihinga biwe."
Okwitendekero lino, abalwana basa babahamwirwe erisatha omupira," mwabugha.
Abalwana mubamubwira bathiaghende asathe omupira owebyalha.
Mubabugha bathi omupira owebyalha niwabana abobukali nomupira owebisandu niwabana abobulhume.
Andiswa mwahithana.
Ekiro ekyasubukako, erithendekero mulyathunga omusathu munene owomupira.
Omuthendeki mwakwa obuba kusangwa omusathi omubuyanga abya alwere kandi isangathoka erisatha.
Andiswa mwathibita eyiri omuthendekwa mwamusaba amwikiriraye erisatha.
Omuthendeki abya isasi ekyerikolha.
Neryo mwathwamu ati Andiswa asathe.
Omusathu abyakalire.
Sihalimundu oyuwateba omwakitsweka ekyokubanza.
Omwakitsweka ekyakabiri ekyomupira omulwana mughuma mwalhabirya omupira okwa Andiswa.
Mwaghenda kutsibu erilholha eyiri ekikondo ekyegolo.
Mwasamba akapira kutsibu neryo mwateba egolo.
Abandu mubatsanga kutsibu.
Erilwa naho, mubalighira abana abobukali erisatha omupira.
Emyaka minene enyuma,  iya kihangalha na wa kikere  babya banywani.
Kiro kighuma, mubatwamo erisondya abambesa omwa muyi.
Ekikere kyabya kikayighomba  engobi eye’kihangalha kusangwa yikangabasanirye kandi yikamelemeta.
Mwabugha," Nikikwehi ekyalekire iwabya mubuya?"
Nyithungerere, ngalimubi kutsibu.
Nangakolera engobi yayi yaki?"
Kihangalha mwamusubirya ati,”  Hulikirira!
Uhire amaghetse omwa liregha ghu tsumbegho.
Neryo nghu”
Nikwa ekikere mukyabugha  kiti,"Nyinasi, nganasi, yihunire, mwira waghe. "
N'eryo mwaghenda.
Mwahika ewiwe amahira  amaghetse omwaliregha.
Amaghetse mwabya akatsuka  eribera, mwayighusamo.
Engobi yiwe muyathoghotha  nomukira wuwe mwakuthukalha.
Omwamwanya owerikangabasania neribya  mubuya nga kihangalha, mwathasabya mubi kutsibu.
Kera kera, omulhumeabya awithe esyambene ibiri, inakabisasyo omwa nyumba yasyo eyo abyaakakingabuligholhogholho.
Bulingyakya  abya akakingulirasy neriyalisasyo.
Abya akahangasyo omwamwanya owathemu ebithi ebikabugha.
Nahabyekyo sisyabyasikaghutha.
Omwakiro kighuma, esyambene musyalhonda ngokusyangakingulha syangaghenda  eyihya eriyasondya ebyerirya.
Embene nguma muyabana enzira eyerikinguliramo olhuyi.
musyaghenda  eyihya samayalya emiriki eyomuyi oyo.
Hanyuma werirya, musyasuba omwanyumba syamakinga olhuyi.
Omwangyakyangyakya omulhume, mukyaminyikalha  indi emiriki yiwe yabiribya imuyikalibawa ne bisoro, mwathalengekanirya omwa syambene syabikalhani buwe.
Omwakiro, esyambene musikakingulha syamalya emiriki.
Engyakya eyasubukako omulhume  mwasangana emiriki iyabirilibwa, mwatabukana nerithabukana, mwatenga eribya akatsunga emiriki yiwe omwakiro.
Omwakatikati ekekiro, mwahulhuka nerithumu, mwaghenda bolhobolho eyiri esyambene, mwaghusa erithumu.
Embene nguma muyatsimitwa  neryo esyosi musyathibitha, omulhume mwingira omwanyumba.
Engyakya, mwaghenda akayalebya ekyo abya atsimithire.
Neryo mwasangana inabiritsimitha embene yiweyiwe.
Mwaghalirwa busana nomwatsi oyo.
Munabwire muthukatwamo erighenda Embale eriyabungira banywani bethu.
Mutwaghenda ahasyamotoka sikapakirira  twamabana eyerighenderamo.
mutwabya aberimbere erikalhamuyo.
Mutwalinda ndambi nene  kwihika emotoka yisulira.
Mutwatsuka olhughendo.
Omwanzira  mutwaheka abandu abandi.
Nabandi banene.
Nabandi banene
Kandi nabandi banene
Mutwavuga omwa malima  awomukyeri ne bikusa.
Mutwalhangira esyonde, esyombene  nesyongoko.
Mutwalhangira esyogali, esyopikipiki  ne bimotoka ebinene nene.
Mutwalhangira ekitwa kinene  ekikahulhawamo Eligoni.
Yabya ekitunguthano kandi  omwamotoka mwabya bandu banene.
Nikwa mutwahika Embale  kandi mutwabana banyani bethu.
Kyabyakiro bibuyanga.
Kungabya mukulhu omwakithongole ekikakolha neribika esyambulho, nangabere iningahereraya bulimundu yesyambulho.
Kungabya ngumbaghali, nangabere ingatwalira abandu okwabusa.
Kungabya muhighi, nangabere ingahigha ebisoro ebithawithe obweya.
Kungabya mbeba, nanganenehire ingabinga epusu.
Kungabya lhumekeke, nangabere ingalirira ebindu obyobughuli bunene.
Kungabya pusu, nangabere ingalya esyambeba erineneha.
Kungabya ngoko, nangabere ingalekerera abandu amaya awomubongo.
Kungabya musabiriri, sinangaberengaligha ebinusu.
Kungabya muthahwa, nangabere ingathambira abandu namakofu.
Kungabya muhereri, nangabere ingatwalha abandubosi elhubulha.
Kungabya, nangabere.
Nimibere minene eyerikolesya omwalhughendo.
Ngasombole wahayi kwehi?
Ngakolesaye endege kwehi?
Esyondege sikahulhuka eyighulhu kutsibu!
Nokweryo mbino ngakolesaye erisu?
Aliriryo erisu ne'syondege bisosene!
Ngakolesaye egaliyomuki kwehi?
Aliriryo egaliyomuki yikapakirira halihali.
Kutse,nokweryo, ngakolesaye ebasi?
Ekipindi kyethu kiwithe basi nguma nyisa!
Nokweryo ngendikolesya elore omwalhughendo.
Beitu esyolore sikakolesibawa eriheka emighughu eyirithohire.
Ngakolesaye egali omwalhughendo?
Beitu thatha wayi animwendi nyihererya egali yiwe?
Nokweryo ngendilengesya erikolesya obwathu?
Aliriryo singaliyikethera amathu kutsibu!
Aaa!
Nganasi ekyangendikolesya!
Ngendikolesyaegalieyikalima omwalhughendo.
Habya omuyisiki oyo wabya akahulwamo Timonjeru.
Timonjero abya anzire esyopipi nikwa abya isa'withe esyombulho esyerikolesya erighulha ne'nguma.
Mwiba esyombulho amaghula esyopipi.
Mwabisama akasirya.
Timonjero mwowa mwaliwabo akabulya, "Ndindi oyuwathwalire esyombulho esyo tubikire?"
Timonjero mubaha mwaliwabo oyukathabukana.
Mwathibitha amalwaho.
Mwasangana ekisoro ekithiwene.
Mukyabugha kithi, "Ngendi kulya."
Timonjero mubaha.
Mwasambira omwabwathu amalwa ahali ekisoro ekithiwene.
Nyinya mwabulya, "Busana naki mughukiba?"
Timonjero mwabugha ati, "Nyighanyire."
Timonjero mwaghanyirwa.
Mwayasatha nabanywani buwe.
