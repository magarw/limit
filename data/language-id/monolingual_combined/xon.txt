Ukɔla ni gonlgonl nan ye jɔtiib la.
Amaa,  bi nan kpak tɔb n-yoon mɔmɔk.
Dalbaadaal le bi chuu ke bi gbaa bɔl ki bee u ŋma gbaa bɔl jer uken na.
Bi nan buen baa gba bɔl nin chee le ki piin ki bi gbaa.
Ukɔla nan gbaa mala,  amaa gonlgonl nan gbaa mala pam.
Ukɔla lee bɔl buen dandar,  amaa gonlgonl nan lee buen dandar jer nima.
Liŋuul nan gur bi chor ukɔla la.
Bi nan chuu ke bi gbaa penaati mam.
Gonlgonl le nan puen kiir njan.
Ukɔla nan jin libil libaa baanja la.
Le ni ŋeer ke ukɔla mu kiir libil.
Golngoln nan faa bɔl le ke jin.
Golgoln nan di bↄl miln le ke jin.
Golngoln nan di uyil saa bↄl le ke jin.
Golngoln nan jin ŋibil ŋiŋmu.
Liŋuul nan chuu ukɔla ke waa nan jin.
Waa nan nyi ngbiir.
Gonlgonl nan piin ki bi laa,  ujɔ aa nan bi ŋulni ni na pu.
Liŋuul nan chuu ukɔla ti nyaŋ le u waar umɔb le ki di gonlgonl nab.
Ukɔla aa nan chuun cha kun na,  u nan ton gonlgonl aana.
Gonlgonl aana nan baa,  "Aa kan maa bo oo?"
Ukɔla aa nan len tibaa.
Ni nan muk gonlgonl aana pam.
N-yoon gbaan le gonlgonl aana ŋun nneel waatiir mubaa.
"M na gaa mi lii!"
nneel gbaan nan wii.
Gonlgonl aana nan lik manlgonl le ki pel mbaamɔm.
Nneel gbaan nan nyann ni ukɔla ni la.
Gonlgonl aana nan teen,  "Ma bo di saa puan na tun lituln!"
Gonlgonltiib ga ŋmaa nuŋ le ki li to.
Ukɔla aa ponn ni nan piin ki sukr.
Ukɔla nan bii.
Le ki nab le ki tii.
Le u chiin le ki koe,  le ki koe.
Gonlgonl gbaan nan to sakpen.
Ukɔla nan koe ki ti saa buyoonn u koe ki wunl nyan ni gonlgonl u nan bi u ponn ni na.
Gonlgonl aana ni waa bo nan baar jɔn busub bi ti bɔr.
Ki nya ni n-yoonn gbaan na,  ikɔla ni gonlgonl mam kpanl bidim.
Sandee nan dɔ geen "apple" aasub taab.
"Apple" uba nan nyan mbon pu ki lir.
Nneel muba nan len ke, "Li san sandee li san!"
U nan nyik fii le ki san mala.
U nan ti ton ukɔla.
"Ba ŋa aan aa bi san?"
ukɔla nan baa.
Sandee nan gar u, "Ma nyi.
M la ŋun tiwan niba bi lir le nneel len ke, 'Li san sandee li san!'."
Ijawaan nan chuu ukɔla.
U nan piin ki san waa ŋun sandee aa len pu na.
Bi nan ti ton ubɔ.
Ubɔ nan baa, "Ba ŋa aan ni san?"
Ukɔla nan len, "Ma nyi.
M la ŋun sandee aa len pu na, le waa nyi.
U ŋun tiwan niba lir le nneel muba len ke, li san sandee li san!"
Lijinjiir nan chuu ubɔ waa nan ŋun tibɔr tina pu.
U nan piin ki san dii Sandee ni Ukɔla.
Bi nan ton utaan.
Utaan nan baa ubɔ, "Ba ŋa ni san?"
Ubɔ nan len, "Ma nyi.
M laa ŋun ukɔla aa len pu na, le waa nyi.
U ŋun sandee aa len pu na le kaa nyi.
U ŋun tiwan niba bi lir le nneel muba len ke, 'Li san sandee li san!'."
Utaan nan piin ki san dii biken.
Bi nan ton ubon.
Ubon nan baa, "Ba ŋa ni san?"
Utaan nan len ke, "Ma nyi.
M laa ŋun ubɔ aa len pu na, le waa nyi.
U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke, 'Li san sandee li san!'."
Kina pu na Ubon mu nan piin ki san.
Bi nan ton unaa.
Unaa nan baa, "Ba ŋa ni san?"
Ubon nan len ke, "Ma nyi.
M laa ŋun utaan aa len pu na, le waa nyi.
U ŋun ubɔ aa len pu na, le waa nyi.
U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke, 'Li san sandee li san!'."
Limukl nan chuu unaa le u mu piin kisan.
Bi nan ton jakuna.
Jakuna nan baa, "Ba ŋa ni san?"
Unaa nan len ke, "Ma nyi.
M laa ŋun ubon aa len pu na, le waa nyi.
U ŋun utaan aa len pu na, le waa nyi.
U ŋun ubɔ aa len pu na, le waa nyi.U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke, 'Li san sandee li san!'."
Unaa mu nan kpee tiwakor tiken pu ki san.
Le bi ti ton ubijabo uba bi ŋaal chechee le u baa, "Ba ŋa aan ni san?"
Le tiwakor gbaan nan gar u, "Taa nyi.
Ti ŋun sandee aa len pu na le waa nyi.
U ŋun tiwan niba bi lir le nneel muba len ke, 'Li san sandee li san!'."
Ubijabo gbaan nan laa le ki len ke, "Libunl pu le apple aasubil liba lir.
Min le len ke, 'Li san sandee li san!'."
Ukɔla ni gonlgonl nan ye jɔtiib la.
Amaa, bi nan kpak tɔb n-yoon mɔmɔk.
Dalbaadaal le bi chuu kebi gbaa bɔl ki bee u ŋma gbaa bɔl jer uken na.
Bi nan buen baa gba bɔl nin chee le ki piin ki bi gbaa.
Ukɔla nan gbaa mala, amaa gonlgonl nan gbaa mala pam.
Ukɔla lee bɔl buen dandar, amaa gonlgonl nan lee buen dandar jer nima.
Liŋuul nan gur bi chor ukɔla la.
Bi nan chuu ke bi gbaa penaati mam.
Gonlgonl le nan puen kiir njan.
Ukɔla nan jin libil libaa baanja la.Le ni ŋeer ke ukɔla mu kiir libil.
Golngoln nan faa bɔl le ke jin.
Golgoln nan di bↄl miln le ke jin.
Golngoln nan di uyil saa bↄl le ke jin.
Golngoln nan jin ŋibil ŋiŋmu.
Liŋuul nan chuu ukɔla ke waa nan jin.
Waa nan nyi ngbiir.
Gonlgonl nan piin ki bi laa, ujɔ aa nan bi ŋulnini na pu.
Liŋuul nan chuu ukɔla ti nyaŋ le u waar umɔb le ki di gonlgonl nab.
Ukɔla aa nan chuun cha kun na, u nan ton gonlgonl aana.
Gonlgonl aana nan baa, “Aa kan maa bo oo?” Ukɔla aa nan len tibaa.
Ni nan muk gonlgonl aana pam.
N-yoon gbaan le gonlgonl aana ŋun nneel waatiir mubaa.
“M na gaa mi lii!” nneel gbaan nan wii.Gonlgonl aana nan lik manlgonl le ki pel mbaamɔm.
Nneel gbaan nan nyann ni ukɔla ni la.
Gonlgonl aana nan teen, “Ma bo di saa puan na tun lituln!” Gonlgonltiib ga ŋmaa nuŋ le ki li to.
Ukɔla aa ponn ni nan piin ki sukr.
Ukɔla nan bii.
Le ki nab le ki tii.
Le u chiin le ki koe, le ki koe.
Gonlgonl gbaan nan to sakpen.
Ukɔla nan koe ki ti saa buyoonn u koe ki wunl nyan ni gonlgonl u nan bi u ponn ni na.
Gonlgonl aana ni waa bo nan baar jɔn busub bi ti bɔr.
Ki nya ni n-yoonn gbaan na, ikɔla ni gonlgonl mam kpanl bidim.
Naachiin ni ukaabɔn nan ye jɔtiib la,  hali baa nan kpaan tiwan mɔmɔk ni.
Ukaabɔn nan ŋma laan ni amaa naachiin ma nan ŋma chuun baanja la.
Daalbadaal le naachiin,  ki kpa lineenl ke u bee tiwan niba ujɔ aabimbin wɔb na,  nan baa ukaabɔn,  "Tiwan pipiin nin bi aaneen taab na ye ba?"
Ukaabɔn aa nan kpa kikumɔŋ,  kina pu na u nan tii u tikokor tibaa.
Naachiin nan pam ni ŋa ifeen.
U nan di dab chuu u won,  le ki nyab ke u fii buen ntaalangbam ni.
Amaa u nan nyuun jer tikokor waatiir gbaan ti di u fii.
Kina pu na,  ni nan ye ke u lik nsan yayan la.
"Ŋaani m jɔ," u nan baa Ukaabɔn,  "aa ya fii cha ntaalangbam ni kan,  m ga ŋma chuu aajuul aa?"
"Tɔ," ukaabɔn nan len.
"M nyi na muk si pu ke aa fii buen libunl ni na.
Cha ti ŋa ni fenn kichakpiik ni."
Nwiin gbaan daal aa fuu na,  Naachiin nan chuu Ukaabɔn aajuul le Ukaabɔn fii buen ntaalangbam ni.
Ukaabɔn nan fii le ki fii ki ti sa buyoonn ni ŋun u na.
Amaa Naachiin nan len ke,  "Ki buen siib kpee,  m jɔ."
U nan waa nkpan aanan piin gbaan biyil pu,  le timuatan piin ki bunn u mɔb ni.
Kokoo na,  tikokor gbaan aa nan ki ŋma joo Naachiin.
U nan ti bi nin chee tidir tiba aa bi na ntaalangbam ni.
U nan yuk tɔŋ nkpan aanan gbaan pu,  u nan dak ke u ya bi ŋmɔ kan,  tinann gbaan ga li joo u. Amaa waa nan ban u chuu aan ki ŋmɔ 'tinann' na,  ni nan ye ntaalangbam soon le u meer!
Nyoonn mue na,  u nan ker choo kitiŋ mala.
"Ter mi,  ter mi!"
u nan teen.
Amaa unii aa nan ŋun u. Ukaabɔn nan wɔŋ ntaalangbam ni aa.
Naachiin nan lir kitiŋ le ki dɔ ŋmin suun ni kpee siib.
U nan fii ki wii ni iween,  u taal nan koo le ŋidubil bɔnbɔn ŋiba bi u won mɔmɔk pu.
Ki nya liyaadaal nan saa din,  Naachiin deeni la,  le ki kpa ŋidubil pam le u won pu.
Waa kee fii nwiin daal.
Le u ni Ukaabɔn aa ki ye jɔtiib.
Ma tiin le cha na aa,  ŋisayik ŋilee ŋiba le nan bi.
Lisayikl liba nan bi timoor ni.
Lisayikl liken na nan bi linampal la.
Daalbadaal,  lisayikl li bi linampal na nan tuk lisayikl li bi timoor ni na ke,  "Saa ji ni ŋan,  kaa geen ni ŋan,  le utaal ki gbaa si."
"Amaa timi kan,  ti doo bibɔrb aadichal ni.
Ti ji tijiir mɔmɔk aabɔŋ.
Daalbadaal kan,  dan nan manl mi ki lik," linampal aasayikl nan len.
"M ga dan kinyeek kimina," timoor ni aasayikl nan len.
"M gobr ke mmoon mu bi joo nyu ndaan na."
Kaa nyi ke liŋuul nan joo udichadaan.
U nan puun,  "Ŋisayik ŋi joo ma jikaar ji na,  ŋi ga kan!"
N-yoonn mue na,  u nan di siker pel kitalŋ.
Ŋisayik gbaan nan dan ŋi nan ji tiwan muan lidichal gbaan ni.
Ŋi nan dan ki laa,  "Chuchuchichicheche!"
Buyoonn bi ti fuu kitalŋ gbaan che na le linampal aasayikl len ke,  "Cha m lak siker wee lik.
Aa kan taa ji mmuan mu do na aa."
Amaa waar aan u nyan siker na,  le kitalŋ gbaan wɔb,  PA!
Kitalŋ gbaan nan chu lisayikl gbaan aayil,  le u nimbil nyan ni ke liteebɔnl yaan na.
Timoor ni aasayikl nan si lik ni iwaan ni.
Le ki len ke,  "E. Heee!
M jɔ,  ba aawan muan aa jin aan animbil nyan ni ki kpii kina?"
Amaa linampal aasayikl aa nan ŋman u gar u.
Le timoor ni aasayikl nyan lidichal gbaan ni ki len ke,  "Haa!
Maan ŋman tiwan muan ni aa nyuŋ ni na."
Saa dichal li kaa ŋan kpala na soor ni anaabo aadichal li ye lidichal nyanyaan na.
Yayeri unikpaan na finn ni mala kichakpiik mɔmɔk.
Ti baa tiba,  "Ba ŋa aan Yayeri ye unikpaan?"
U kpa kipak ni idoon kinyeek ki jer na pu.
Ti baa tiba,  "Ba ŋa aan Yayeri ye unikpaan?"
U gobr waa godo ni ŋan pam.
Ti baa tiba,  "Ba ŋa aan Yayeri ye unikpaan?"
U doon ni u te ni u na,  ni u yaaja ni u yaa.
Ti baa tiba,  "Ba ŋa aan Yayeri ye unikpaan?"
U joo nnaŋaan aakiib le finn ni unimbil wɔb.
Ti baa tiba,  "Ba ŋa aan Yayeri ye unikpaan?"
U joo lughano aakoon le duun ni u nyin.
Ti baa tiba,  "Ba ŋa aan Yayeri ye unikpaan?"
U fu nnyun sɔm.
Ti baa tiba,  "Ba ŋa aan Yayeri ye unikpaan?"
U di waa duyon aaskuul aabɔkur peen.
Ti baa tiba,  "Ba ŋa aan Yayeri ye unikpaan?"
U taŋ waa naatak bɔnbɔn.
Ti baa tiba,  "Ba ŋa aan Yayeri ye unikpaan?"
U chuun mala chaa waa skuul u bi Mbala na.
Ti baa tiba,  "Ba ŋa aan Yayeri ye unikpaan?"
U bae Science,  Social Studies ni Mathematics.
Ti baa tiba,  "Ba ŋa aan Yayeri ye unikpaan?"
U gaa ilan,  ki waa otamenhaibuga aawaal,  le ki gbaa bɔɔl.
Ti baa tiba,  "Ba ŋa aan Yayeri ye unikpaan?"
U kpo bo ubaa le nan bi,  bi nan yin u ke Palinyang'.
Palinyang' nan ye iŋmal iloob le binaayukb ku u te ni u na.
Biniib aa nan bi wii Palinyang' aa te ni u na aa kpo wii na,  le bi nan dakl bisui ni ke ka Palinyang' ga ŋa kinye.
Ba nan sib doo na,  le uninkpel,  Sausau,  yin nkuun.
Sausau aabuur ni waa bↄlen nan cha binib san u ijawaan.
U yikper nan fↄk le ki paa u puwↄb.
Bi nan len ke Sausau nan koo timoor ni waar le bi nan gaa isui lii le ki maa ŋidichal.
Nkuun gbaan ni le uwankpadaan Lokeyokoni nan gaa Palinyang' koon waa maal ni.
Lokeyokoni nan kpa mbijabim ni mpiibim pam.
Mpiibim nan ter bi na lichenl ponn ni le mbijabim mu kpaa bi te aanaabaŋ sakpeŋ na.
Palinyang' nan chikr mmaal gbaan ni le ni nan mↄ u sakpen.
Bi nan gee u le u mu gee bi mↄmↄk.
Linaakpaal nan mↄ u.
Palinyang' nan gee unaa uba aabↄr le ki yin u ke Alinyang'.
Alinyang' le nan ye unaninkpel kinabaŋ gbaan ni.
Ni ma pu na,  kina pu na,  unaadaan animbil nan paa u pu pam.
Daalbaadaal mbijabim gbaan nan bi kpaa inaa le utaal lir le bi san ti koo busub taab.
Utaal nan nun yunn ki ti sa kinyeek.
Utaal aa nan ti baar na le mbijabim gbaan buen bi ti di tiwakor kun linampal amaa ba nan kan tiwakor niba chee.
Ijawaan nan joo bi tiwan ni bi te ga ŋa bi,  bi yaa kun aan kaa joo tiwakor kan. Ba kaa nan bee inaa gbaan chee na,  le mbijabim bilee buen bi weeja do le bilee mu buen bi puul do.
Palinyang' ma nan yii ki bi ban tiwakor gbaan ni waa ga ti kan ti.
Waa nan kpa weeja bee puul ki ga san buen u chee.
Palinyang' nan dii isan ii mↄmↄk u nyi na le ki joo unaa u gee na aayimbil gaa nlan.
Nlan gbaan nan gaa kina la: Piii pi Alinyang'!
Piii pi Alinyang'!
Chaka akula chi!
Chaka orete chi!
Palinyang' nan chuun gaa nlan gbaan ki naa ni kitaak aa ti wonl.
U nan taa tinaabin pu amaa ti nan soon.
Le u ki taa nnyeen mu pu amaa mu nan soon.
Palinyang' aa nan di cha.
Kitaak aa woln na,  le Palinyang' ti fu ntingbaan mu ba ni ki kan ntingbaan gbaan aaninkpel joo tiwakor gbaan.
U nan gaŋ uninkpel gbaan ke u di tiwakor gbaan tii u peer ii kun le uninkpel gbaan yii.
Palinyang' aa fenn cha kun na le u ki piin ki bi gaa waa lan na.
Nima chee le unaaninkpel,  Alinyang' ŋun Palinyang' aaneel.
Alinyang' nan fiin utafar siin le ki piin ki paa Palinyang' pu.
Le inaa mↄmↄk tur nyan le ki paan Palinyang' pu.
Le u di ii kun.
Binib mↄmↄk aa ŋun Palinyang' aa neel na le bi nan si kiir u. Bi mↄmↄk nan gaa ilan ki pak Palinyang'.
Lokeyokoni nan doon Palinyang' le ki daa litaakↄr maman ti u ke u li joo tigban ŋani cha skuul.
Kina le nan ŋa le Palinyang' piin ki chaa skuul.
M nyan ni Kakuma aatingbaan la,  nima chee tonn le ki kuun,  ikokonn aasui wiir nima pam le iŋoo wiir jer binib.
Hali kinyaŋ ni mamaŋ ŋmin le chii,  ŋiboo siib kina le bi nima.
Binib pam le joo chechee cha ligɔr.
Kichakpiik kiba daal le m na yin mi le ki len ke,  "Etabo,  din wee aa ga kan ŋibin ŋiloob.
Ti kpa ipiin ibaa ti tii sin."
"Ni ye ba?
Ni ye ba?"
M nan baa kijejek ni.
"Ti ga fu yoor loor buen Eldoret aanyaŋ ni," u nan gar u,  "Le ti ni sin le ga fu dii buen" Ma jan aasachonl kitisakpeŋ ni!
Ni nan muar mi ti jer maa nan ŋman m geen kinyeek gbaan.
Na wonl ti fu Kakuma aaloor mam aa sii nin chee na,  m nan sil n na ni n puul aasisik ni la le ki yii ma naŋaan aatadakl ni ma bɔkur mamanl.
M na nan fɔk le m puul mu gbei,  m nan bi siib kina bisisik ni.
Loor nan gbii pam,  kina pu na,  m nan ka m na aatapanl pu la.
Kitotoŋ ni mmuan nan cha ni ŋun mi,  le m geen ni taa ti fu le kaa nan kan niba.
Taa nan ti fuu Eldoret aanyaŋ na,  nwiin nan la bi puur la.
Upii uba nan ka kinyaŋ aabusamɔb kɔɔ ŋijikabim.
Bijab bilee biba nan bi Kiloloŋ kiba ponn ni ki bi gobr bi di wuljo bil.
Kiloloŋ kiken mu ni upii geŋgeŋ uba nan si joo lampaab naŋaan uba.
"M na,  m na,  lik lampaab wee!"
Amaa m na nan daa mi siir nima che.
Libool liba nan bi Kinyaŋ aasisik ni,  bi nan kɔɔ ŋisubil aabɔŋ.
Ŋibam,  ma kee kan. M nan baa m na,  bi yin ŋisubil ŋee kinye?
U nan mɔk ŋibam: "Ŋee ye ŋinyɔk,  le ŋee ye guava mam."
Le m fenn le ki len ke,  "Ka ŋimina?"
Ŋisubil ŋi mɔk nan bi libool gbaan ni na,  m nan gee apple mam le sakpen.
M nan gee na bi pu na la.
M nan dakl ke,  ka ni ga li bi kinye.
M nan fenn lik m na le ki len ke,  "Aa ga ŋmaa daa niba tii mi ii?"
N-yoonn mu u di apple gbaan tii min na,  le m di u ŋal lii,  le ki di iŋal ilee chuu apple gbaan le ki juu.
Ma nan kee ŋman lisubil ni mmuan ke ma nan ŋman apple gbaan pu na.
Tiwan ni aabɔr nan muk mi na le nan ye ma apple.
Ma ŋman apple gbaan doo na,  le m yoor m yil ke m len m na chee tibɔr.
Amaa waa nan ki bi nima!
M nan lik ta nan nyan ni nichee na,  amaa m na ni m puul aa nan bi.
M nan lik m gii,  le ki lik m gan.
Amaa ma nan waa bi niba chee.
"Aa kan m na aa?"
M nan baa bipiib bi nan bi kɔɔ wuljo na.
Ba nan gar mi.
M nan piin ki bi wii.
Na yunn le upii uba chuu m ŋal le ki di mi buen niba chee,  mbim biken nan bi nima.
Uja gbingbei aan ki kpa tilangbakokor sakpen na nan baa mi,  "Bi yin si kinye ubijabo?"
"E-ta-bo," M nan gar u tinyunyun ni.
M nan dakl nsui ni ke ka bi kɔɔ mbim mu kinyaŋ ni ii.
M nan di cha iwiir le ki lik ke unii uba ga daa mbim bi bi kidiik gbaan ni na aa.
"Min le bi ga di paan buen," M nan dakl nsui ni.
"Le maan ki kunn linampal!"
M nan ki piin ki bi wii.
Ma ŋun uja sakpiin u kpa lilangbanl li wiir na bi len ke,  "Etabo bi la chee" le m moo wii mpuan.
"Ka ma ban m dii si buen!"
M nan wii.
M nan san u chee.
M na ni m puul aa nan ŋunn ma yimbil na,  le bi san koo ni kidiik gbaan ni.
"Etabo,  Etabo" nneel mu m nyi na nan yin.
Ni nan ye m na la.
Ma fii m ti bob chuu m na na,  le m puul len ke,  "Etabo,  ti ba bi ban si ti di sa mawiindaal aapiin le tii si."
Le kilook sakpeŋ kiba ni,  u daa nyan ni lampaab naŋaan.
"Ni ye sin yaan la!"
u nan len.
Sandee nan dɔ geen "apple" aasub taab.
"Apple" uba nan nyan mbon pu ki lir.
Nneel muba nan len ke,  "Li san sandee li san!"
U nan nyik fii le ki san mala.
U nan ti ton ukɔla.
"Ba ŋa aan aa bi san?"
ukɔla nan baa.
Sandee nan gar u,  "Ma nyi.
M la ŋun tiwan niba bi lir le nneel len ke,  'Li san sandee li san!'."
Ijawaan nan chuu ukɔla.
U nan piin ki san waa ŋun sandee aa len pu na.
Bi nan ti ton ubɔ.
Ubɔ nan baa,  "Ba ŋa aan ni san?"
Ukɔla nan len,  "Ma nyi.
M la ŋun sandee aa len pu na,  le waa nyi.
U ŋun tiwan niba lir le nneel muba len ke,  li san sandee li san!"
Lijinjiir nan chuu ubɔ waa nan ŋun tibɔr tina pu.
U nan piin ki san dii Sandee ni Ukɔla.
Bi nan ton utaan.
Utaan nan baa ubɔ,  "Ba ŋa ni san?"
Ubɔ nan len,  "Ma nyi.
M laa ŋun ukɔla aa len pu na,  le waa nyi.
U ŋun sandee aa len pu na le kaa nyi.
U ŋun tiwan niba bi lir le nneel muba len ke,  'Li san sandee li san!'."
Utaan nan piin ki san dii biken.
Bi nan ton ubon.
Ubon nan baa,  "Ba ŋa ni san?"
Utaan nan len ke,  "Ma nyi.
M laa ŋun ubɔ aa len pu na,  le waa nyi.
U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke,  'Li san sandee li san!'."
Kina pu na Ubon mu nan piin ki san.
Bi nan ton unaa.
Unaa nan baa,  "Ba ŋa ni san?"
Ubon nan len ke,  "Ma nyi.
M laa ŋun utaan aa len pu na,  le waa nyi.
U ŋun ubɔ aa len pu na,  le waa nyi.
U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke,  'Li san sandee li san!'."
Limukl nan chuu unaa le u mu piin ki san.
Bi nan ton jakuna.
Jakuna nan baa,  "Ba ŋa ni san?"
Unaa nan len ke,  "Ma nyi.
M laa ŋun ubon aa len pu na,  le waa nyi.
U ŋun utaan aa len pu na,  le waa nyi.
U ŋun ubɔ aa len pu na,  le waa nyi.U ŋun ukɔla aa len pu na le waa nyi.
U ŋun sandee aa len pu na le waa nyi.U ŋun tiwan niba bi lir le nneel muba len ke,  'Li san sandee li san!'."
Unaa mu nan kpee tiwakor tiken pu ki san.
Le bi ti ton ubijabo uba bi ŋaal chechee le u baa,  "Ba ŋa aan ni san?"
Le tiwakor gbaan nan gar u,  "Taa nyi.
Ti ŋun sandee aa len pu na le waa nyi.
U ŋun tiwan niba bi lir le nneel muba len ke,  'Li san sandee li san!'."
Ubijabo gbaan nan laa le ki len ke,  "Libunl pu le apple aasubil liba lir.
Min le len ke,  'Li san sandee li san!'."
Mmaal muba le nan bi ki kpa busub bu lu ŋisubil ŋi mɔ sakpen na ki ti cha binib choo baachenl ni bi nan moo lisubil gbaan lik.
Mmaal gbaan mu nan ki kpa bisal nyanyaan uba.
Binib pam le nan lik faar waa nyaaŋ palpal gbaan,  ŋinimbil ŋi mɔi na ni waa bimbin.
Waa nan chekr ki ti ŋa usapuan na,  binachipɔm ni bijaninkpiib nan kpaa choo u do bi nan ban u lichamɔnl.
U te ni u na nan chuu ke uja u ga ŋma kal lichenl gbaan ni nwiin mɔn kaa ŋman lisubil liba na kan,  bi ga di bi bisal tii u lichamɔnl.
Tibɔr gbaan nan moon ntingbaan gbaan aapepel mɔmɔk.
Njan aaja u nan dan na le nan ye ntingbaan gbaan aakpaab aaninkpel.
U nan ŋan uja,  ki nan ye uwankpadaan le ki la puan.
Bi nan gaa u koon ni lichenl ni le ki tii u lisubil gbaan.
U nan la kal siib,  amaa na yoor n-yoonn le u ŋman lisubil le bi cha u fii kunn.
Biwakordam aaninkpel le nan paan.
U nan ŋan uja,  ki nan ye uwankpadaan le ki la puan.
Amaa baa di lisubil siin u na,  le u kpaan di ŋman mala le bi cha u fii kunn.
Uja u nan paan dan na,  nan kpa kitiŋ pam.
U nan mak le kaa ŋan.
Upiibo gbaan nan mee ke u mu ŋmɔ aan ki fii.
Ba nan di siin u na,  u nan yii kaa ŋman.
N-yoonn nan jer,  le upiibo gbaan piin ki gaŋni u ke u ŋmɔ.
Tikur tinaa aayoonn na,  nkon nan nyaŋ u le u ŋman.
Bi nan cha u mu fii kunn.
Ki paan na,  ubɔr le nan dan.
U nan mak,  ki por le kaa ŋan.
Unii aa nan gee u ntingbaan gbaan ni.
Upiibo gbaan nan ban ke u mu ŋmɔ aan ki fii.
Ba nan tii u lisubil nan,  u nan yii kaa ŋman.
U nan bi ti saa kijook.
Ki joo cha tikur tiloob na,  u nan mee nsan ke u ti sonl.
Iwiin siib aa jer na,  ubɔrbo nyaan,  ki la puan aan ki ye uwankpadaan na nan dan.
Upiibo gbaan nan lik u ngeen ponn ni.
U nan di u buen ngbaan le ki gaŋ u ke u taa ŋmɔ lisubil gbaan.
U nan di ŋisubil siib le siin u. Amaa nwiin ti saa kaasisik ni na,  ubɔrbo gbaan nan puun ŋman aa le bi cha u fii kunn.
Upiibo gbaan nan piin ki bi wii liŋuul ni nsugar ponn ni.
Na wonl na,  le ukpaal uba dan.
U nan ye ugiin le ki kpa ligbanyakl,  amaa u nan la puan le binib pam nan nyi u ke u ye ubɔlen kpaan la.
U nan dan ni limakl ke u ga kan linyaŋ.
Upiibo gbaan nan tii u ŋisubil ŋi wiir le ki tuk u ke u ŋmɔ ki li cha.
U te ni u na nan di bi bisal tii "ugbanyakldaan" gbaan.
Upiibo gbaan nan gaŋ ke bi nyan u waa wuyiil ni,  amaa u te ni u na aa nan ŋman bi ŋa niba.
Ukpaal gbaan aa nan joo u cha kun na,  u nan gaa nlan muan muba ki kpaar u ŋal.
Binib pam le nan nyan ni nsan pu bi nan lik bibɔndim gbaan.
Ubɔrbo gbaan aatutuliib nan ŋmal binib bi nyan ni na ni.
Bi nan yin ukpaal gbaan ngbaan,  ke bi ga tii u ilik ni inaa u ya ga buen cha upiibo gbaan kan. Mala mala,  le u gaa ilik ni inaa gbaan le ki siir.
Bitutuliib gbaan nan di tiwanyaan peen upiibo gbaan le ki di u buen kinakook ni ubɔrbo gbaan chee.
Naa yunn le bi yin upiibo aa te ni u na le ki ŋa njim aan bi mɔn tɔb.
Ukɔla ni gonlgonl nan ye jɔtiib la.
Amaa, bi nan kpak tɔb n-yoon mɔmɔk.
Dalbaadaal le bi chuu kebi gbaa bɔl ki bee u ŋma gbaa bɔl jer uken na.
Bi nan buen baa gba bɔl nin chee le ki piin ki bi gbaa.
Ukɔla nan gbaa mala, amaa gonlgonl nan gbaa mala pam.
Ukɔla lee bɔl buen dandar, amaa gonlgonl nan lee buen dandar jer nima.
Liŋuul nan gur bi chor ukɔla la.
Bi nan chuu ke bi gbaa penaati mam.
Gonlgonl le nan puen kiir njan.
Ukɔla nan jin libil libaa baanja la.Le ni ŋeer ke ukɔla mu kiir libil.
Golngoln nan faa bɔl le ke jin.
Golgoln nan di bↄl miln le ke jin.
Golngoln nan di uyil saa bↄl le ke jin.
Golngoln nan jin ŋibil ŋiŋmu.
Liŋuul nan chuu ukɔla ke waa nan jin.
Waa nan nyi ngbiir.
Gonlgonl nan piin ki bi laa, ujɔ aa nan bi ŋulnini na pu.
Liŋuul nan chuu ukɔla ti nyaŋ le u waar umɔb le ki di gonlgonl nab.
Ukɔla aa nan chuun cha kun na, u nan ton gonlgonl aana.
Gonlgonl aana nan baa, “Aa kan maa bo oo?” Ukɔla aa nan len tibaa.
Ni nan muk gonlgonl aana pam.
N-yoon gbaan le gonlgonl aana ŋun nneel waatiir mubaa.
“M na gaa mi lii!” nneel gbaan nan wii.Gonlgonl aana nan lik manlgonl le ki pel mbaamɔm.
Nneel gbaan nan nyann ni ukɔla ni la.
Gonlgonl aana nan teen, “Ma bo di saa puan na tun lituln!” Gonlgonltiib ga ŋmaa nuŋ le ki li to.
Ukɔla aa ponn ni nan piin ki sukr.
Ukɔla nan bii.
Le ki nab le ki tii.
Le u chiin le ki koe, le ki koe.
Gonlgonl gbaan nan to sakpen.
Ukɔla nan koe ki ti saa buyoonn u koe ki wunl nyan ni gonlgonl u nan bi u ponn ni na.
Gonlgonl aana ni waa bo nan baar jɔn busub bi ti bɔr.
Ki nya ni n-yoonn gbaan na, ikɔla ni gonlgonl mam kpanl bidim.
Ulatan uba le nan bi Miwa aachook ni,  le usui nan gar nyoon mↄmↄk.
Nyoon mↄmↄk aan u ma ubo na kan,  le u kpo.
Ulatan aabim aakun nan wu u ki cha u yuk chaa paacham ni taab.
U nan ga yuk chu nsubon mubaa,  ni ŋiken,  le ki wii,  "Kwi!
Kwi!
Kwi!"
Ulatan asui nan gar nyoon mↄmↄk.
U yaa nan ti kan ilatan iken joo yaa bim kan,  le usui moo gar.
Ulatan sui gar daan wee nan nyɔŋ ni uba kina ni kina.
U nan ga nyɔŋ uba nsubon ŋee pu le ki ti nyɔŋ uba ŋimina mu pu.
Iwiin nan jer le ulatan nan moo wii sakpen.
Le u nan ki gir ma.
U nan chuu ke u ga di ubo gbaan buen nsan chee ke binib bi jer na kan u ki biin u pu.
Ulatan nan sun ni nsubon gbaan pu le ki nan di ubo bil nsan ni.
Nyoon gbaan na,  ukpan nan nyan ni mban ki cha kun.
U nan kan ulatan bo gbaan dↄ nsan aagbaan.
Ukpan nan yoor ulatan bo gbaan kun u do.
Ukpan aa ti fu u do na,  le waa bijabim bitaa gbaan piin ki bi gbiir ulatan bo gbaan.
Waa bijabim bitaa nan gaa nlan ke: "Mee ni paacham!
Mee ni taab!
Mee ni tii mi!
Mee ni tii u!"
Mbim nan mee ulatan tii tↄb.
Mbim bitaa gbaan aa nan bi gbiir ulatan bo na,  Ulatan pii nan bↄl busub paab ki bi lik.
Ijawaan nan joo u ke waa bo wee mu ga kpo ke biken na.
Le ukpan aa pu nan dan ki nan kan ke waa bim bi joo ulatan bo gbiir.
Le ki teen,  "Lik suun na man!
Li joo ni u do.
Ni gaa di u lii kitiŋ!"
U nan gaa ulatan bo ŋa u ŋal ni le ki biin u pu.
Ukpan aapu aa di ulatan bo siin kitiŋ na le ulatan pii san ni mmuan ponn ni.
U nan yoor waa bo ki joo u ubiŋ pu le ki san bↄl busub pu.
