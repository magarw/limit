Gorŋo-ɲa nda konjanje wo coron nda coro yaŋ no.
Amma han kulu yoonay ga no i go.
Han fo i ne nga ma te taawa karyaŋ yoonay ga di wo kaŋ ga waani nda nga cala.
I koy taawa ziiyaŋ batama ra,  i sintin ga zi.
Gorŋo-ɲa ga waasi,  amma konjanje mo waasi nd'a.
Da gorŋo-ɲa na taawaa jindaw nangu mooro,  konjanje ma a jindaw nangu kaŋ mooru nda no-din.
Gorŋo-ɲa sintin ga futu.
I ne sohõ ngey ma te palnaati-palnaati.
Sintina ga,  konjanje ga ci gooliya.
Gorŋo-ɲa daŋ bi folloŋ.
Nga ga,  Gorŋo-ɲa te gooliye.
Konjanje na taawaa zi,  a daŋ bi.
Konjanje na a fante,  a ye ga daŋ bi.
Konjanje ye ga daŋ boŋ ga kar,  a daŋ bi.
Konjanje daŋ bi gu.
Gorŋo-ɲa futu kaŋ nga mana zaama.
Gorŋo-ɲa si hin foori.
Konjanje ga a haaru,  zama se cora go ga ziinini gumo.
Gorŋo-ɲa futa ba gumo kala a na nga mayo feeri ga konjanje daŋ ga gon.
Gorŋo-ɲa ye ga ka fu,  a di konjanje ɲa.
Konjanje ɲa na a hã: "Ni mana di ay se ay izo?"
Gorŋo-ɲa mana tu.
Konjanje ɲa lakkalo tun.
Kala konjanje ɲa ma jinde kayna fo kaŋ ne: "Ay ɲa ay faaba!"
Konjanje ɲa go ga hangan ga boori.
A bay kaŋ jinda si ga fun kala gorŋo-ɲa gunda ra haray.
Konjanje ɲa ne a se: "Te ni dabarey kaŋ ni ga waani,  ay izo!"
Konjanjey ga hin ga haw fumbo taŋ,  kaŋ ga boro hawguba.
Sohõ kay; gorŋo-ɲa sig a ma kaani.
Gorŋo-ɲa jarbu.
A kaaruka,  a tufa.
Nga ga a tisso,  a koto,  a ye ga koto.
Konjanje hawo si kaanu.
Gorŋo-ɲa di ga koto kala a na konjanje yeeri ga ka gunda ra.
Konjanje ɲaŋo nda izo noru ga koy tugu tuuri-ɲa fo cire.
Za han din,  gorŋey nda konjanjey te care se baabayze.
Hayni calaŋ-calaŋ waate no saaji fimbo ra.
Jirbi yaŋ te kaŋ annoori mana du hari ba kayna.
A ne: "Ay ga hari ba tuuri kopto ra no a ga tolli ga fun."
Ba harandam si no.
A ne: "Da ay mana hari haŋ ay ga bu."
Ay ga koy bangu kaŋ sanni i go ga te din do.
Kureeje carmaykom fo ne a se: "Bango ga bisa nda nin."
Amma annooriizo go ga ma jaw gumo a ne: "Ay ga bu da ay mana du hari."
Annooriizo koy ga bango ceeci.
Subu nda tuuri koogey ra.
Kala a ma bango hawo.
Annooriizo na hari haŋ kala a yeesi.
A ma kaani kala a si ga di mannaa kaŋ go ga ka.
Annoori ceeci nga subu koga kaŋ dow a jine di.
Haro bisa nd'a.
A go ga kaati ga ne: "Wa ay faaba!"
Kolŋay kaŋ gonda nga bundiize mayo ra ne a se: "Di bundiizo waasi."
Wo-din banda,  a ne: "Ay si hin ga dira da ay mana kolŋay saabu,  ay ga batu hala a ma ka ga hari haŋ."
A go batuyaŋo ga,  kala han fo arwasu hinka fo ka bango boŋ,  da nga finga-finga.
Arwasu fa ne: "Kolŋay bambata fo no ga ka ne ga hari haŋ.
Iri ga duw'a hunkuna."
Annoori ne: "Ay si hin ga naŋ arwasey wo ma kolŋay wi.
Amma ay ga kayna gumo,  ifo no ay ga hin ga te?"
Alwaato din,  kolŋay do bango ga.
Dabari fo ka annoori se.
A furo arwawo cey game ra,  ga nga hari nama.
Arwasu fitaw,  a kuuwa ga ne: "Wayyo,  ay ca!"
Kolŋay lakkalo tun,  a na nga deesiyaŋ te.
Mate kaŋ annoori te ga kolŋay faaba no-ya.
Wandiyo hinka fo day no ya,  afa ma Nelima afa mo Nambuwa.
I hayrayey te ka si.
Batame koogo for a no i go ga ngey baafuna te.
Hari si kaŋ mo sanku fa i ma du ŋwaari.
Boro kaŋ ga ba ŋwaari kulu kala nda a koy nangu mooro ga a ceeci.
Nelima wo wandiyo no kaŋ boŋo ga dogon.
A ganday,  a ga may mo.
Kayno kaŋ ga ti Nambuwa si boro kulu daŋ me ga. A ba si nda boro fo.
Susubay fo,  wandiyo hinkaa tunu jirbi.
I di kaŋ hari kulu kaŋ ga ŋwa si ngey se.
I hima ga koy ga ŋwaari ceeci.
Nelima nda Nambuwa,  afo kulu na nga fonda sambu.
Wayboro fo mo kaŋ se i ga ne Netali go ga nga baafuna te i jare ga. Nga arzaka wo no a ga zaban borey se.
Amma Netali wo jiray no,  ga-hamo kulu bi no.
Nambuwa ka ga kubay nda waybora.
Netali ne a se: "Ay izo mate ni go?
Man no ni fun?
Man ga no ni ga koy?"
Nambuwa tu a se hããyaŋey kulu ga. Wayboro zeena ye ga ne a se: "Koy nda ay kala ay kwaara,  ay ga ci ni se mate kaŋ i ga te" Nambuwa na waybora cabe gargasay kulu dumi.
A ne a se: "Ay soofu ay ma bu ga bisa ay ma lamba ni bi fumbey wo ga."
Waybora na nga me di,  a ne a se Irkoy ma a hallasi a dirawo ra.
Nambuwa dira ga to nangu fo kaŋ ga humburandi.
Nango sinda kala konjanje yaŋ gondi yaŋ nooni yaŋ nda gangam dumi-dumi yaŋ.
Nambuwa farga gumo,  gaabi kulu si a ra zama a mana hari kulu ŋwa.
Kaŋ a goro ga fulanzam,  gondey nda nooney mo te a ciine.
Nelima mo ka ga kubay nda wayboro ɲa zeena nga fonda boŋ.
A ma kaani kaŋ a di Netali,  zama nga hinne ga ti boro kaŋ a kubay nda nga dirawo ra.
Waybora na a ce ga hããyaŋ zeeney te a se.
Nelima yadda ga konda waybora kala fu.
Netali ne a se: "Ni na hari te kaŋ ni cale boobo mana hin ga te."
A na Nelima no goobu fo ga ne a ma soobay ga fu,  a ga du hari kulu kaŋ a ga ba.
Nelima saabu waybora se,  a na a fo nda goy,  a zuru ga ye fu.
A ka ga fu hanno fo gar,  nda nga me-fo jinay.
A te wayborey kulu ra arzakanta beero.
Amma waymo darayyaŋo go ga a hẽẽnandi,  a ne: "Boro kaŋ si ma yaamaryaŋ si kokor kala ce-beeri me ra."
Ramatu nda nga hayrayey go ga baafunay hanno te kala i ka ga bu,  a gonda jiiri way.
Salmu kaŋ ga ti a ɲaakafoosina na a ta nda kambe hinka.
Salmu ga Ramatu cabe borotaray kulu dumi,  amma zeenay,  farga nda talkataray kulu go a ga.
Ramatu ga hatta ga koy nga hayrayey saarayey boŋ,  ga hẽ.
Han fo a du gomni fo saarayey boŋ.
Zollo fo kaŋ ga maamancandi no bangay a se hayrayey saarayey boŋ.
Dooni kaano fo no zolla ga te kaŋ ga bine yeenandi.
Ramatu faham kaŋ nga ɲa jinda no.
Sanney kaŋ a ga ci ne-ya:.
Nangu kaŋ ramatu go kulu a zolla maamancanta go a bande.
Zolla kaŋ hayrayey na a no ga a hallasi.
Han fo,  saaru fo du zolla.
Hari ceeciyaŋ boŋ no zolla kaŋ ga bagu.
Ramatu bina mo sara gumo.
Zolla camsey go Kayanga se kamba ra,  a go ga doonu ga ne:.
Ramatu ma ɲaŋo jinda kaŋ ne a se: "Ay izo,  camsey kumna.
I sambu ga koy ga hari ka,  ga ni cey ɲum.
Da ni ban,  ni ma ni moyey daabu" Kayanga te hari kaŋ i ne,  sahã din zolla kaŋ bagu ye ga taji.
Ramatu go nda nga zolla nangu kulu kaŋ a ga koy.
Nangu kulu kaŋ a gana,  no borey ga ciinay ga ne care se: "Ifo zollo no a se wo?"
A zollo maamacanta fondo ra,  a muraadey kulu no ga feeri.
A zollaa fondo ra,  a faham kaŋ nga harey go ga haggoy nda nga.
Taali kulu no si hin ga duwa.
Wandiyo fo day no-ya kaŋ se I ga ne Tasalla.
Kaŋ baabo bu,  nga nda ɲaŋo hinne no go ga baafunay.
Han fo,  Tasalla ɲa ne a se am naŋ ngey ma gana ga ye kwaara for a fanda kwaara zeena.
Tasalla si ba nga ma dira ngey kwaara zeena.
A dig a hẽ kala a farga.
ɲaŋo mo si ba nga ma dira ga a naŋ no-din.
Zama gorzo yaŋ no go kwaara zeena banda tondey ra.
Amma Tasalla hẽẽno ba gumo kala ɲaŋo dira ga a naŋ.
Tasalla ɲa ne a se nga ga kande a se ŋwaari zaari kulu.
A ne se da nga kaŋ,  "nga ga doonu no,  a ma du ga bay kaŋ nga no.
A ne a mi fuwo feeri boro kulu se."
A suba,  Tasalla ɲa ka fu ga kande a se ŋwaari.
A sintin ga doonu: Tasalla ay izo!
Fatta taray,  ka ga ŋwa dambu ne-ya!
Tasalla na fuwo feeri,  a na nga ŋwaaro ta ŋwa.
Ɲaŋo na a di ga kankam nga gande ra.
Tsalla furo nga fuwo rag a koy ga kani.
Wiiza gorzo fo go ga tugu saabareu banda,  a ma Tasalla nda nga ɲa sanney kulu.
Waati kaŋ tasalla na danjey wi ga kani,  a go ga ma jinde guuso fo kaŋ go ga ɲaŋo doono dumi te fuwo me-ga: Tasalla ay izo!
Fatta taray,  ka ga ŋwa dambu ne-ya!
Tasalla ne a se: "Sobay ga koy!
Ni manci ay ɲa,  ni wo gorzo no."
Kaŋ gorza ma wo-din,  a moso-moso ga ye banda ga ye nga tondey ra.
Cin nda zaari kulu Tasalla Ma ga kande a se ŋwaari.
Cin nda zaari kulu mo no gorza ga ka nga mo.
Amma waati kulu,  Tasalla ga a gaaray.
Zama a go ga faham kaŋ manci nga ɲa jinda no.
Han fob inde,  gorza du dabari fo.
A ne nga ga nga jinda bare no ga te Tasalla ɲa wano dumi.
A na danji bambata fo funsu ga tondiize yutto fo catu a ra.
Waati kaŋ tondiizo dungu gumo,  hala a ciray,  a na ka ga gon.
"Gulgulgul" tondiize dunga go ga zumbu kaara ra haray.
Gorza sintin ga doonu ga di hala nga jinda hima Tasalla ɲa wano dumi.
A ma kaani kaŋ a di nga jinda barmay ga te Tasalla ɲa wano dumi.
Tasalla ma kaani,  a miila nga ɲa no.
Kaŋ a na fuwo feeri kala a di gorza go ga kay nga jine.
A ne nga ma fu-mayo daabu,  gorza na a kosaray.
A na Tasalla dig a daŋ nga foola ra.
Gorza go ga koy nga fuwo do.
A ga dira a ga doonu,  kaani maayaŋ se.
A go ga ne: "Doŋ da ay gonda ba ay cappaalo kayna no,  doŋ ay ga ma kaani ga tonton,  zama ay hawra boori.
Hunkuna wo zaari hanno no."
Zaaro ra,  Tasalla ɲa ka a do,  a kande a se ŋwaari.
A na nga doono te.
Tasalla mana fatta.
A ye ga doonu koyne,  Tasalla mana fatta.
Sorro hinzanta ga,  a na fu-mayo tutay ga furo,  a man di nga izo.
A bina sara,  a go ga dambara nda hari kaŋ du nga izo.
A go laasaabu mate kaŋ nga ga te.
A na cappaalo daŋ gaasu beeri fo ra,  a na dake nga boŋo ra,  a z aga ne tondey ra.
Kaŋ a ka gorza kwwara,  a salam i ga. Gorza ma cappaala haw kaana,  a na fu-mayo feeri waasi-waasi.
Tasalla ɲa ne a se: "Mate ni go?"
A ye ga ne a se: "Ay go ga bisa no,  ay ma ni go ga dooni kaano fo te.
Ay go ga bisa no ga koy kwaara fo ra buci beeri fo do."
Gorza mo si ba cappaala din ma bisa nga ga. A ne waybora ma furo nga fuwo ra.
Waybora ne a se: "Naŋ ay ma ni no baji kayna hala ay ga bisa."
Gorza ma kaani,  a na bajo kulu haŋ.
Tasalla ɲa go day ga a no bajo,  kala gaaso ra wano kulu ban pat!
Kaŋ gorzo su gumo,  a go ga furu laabo ra.
Waati kaŋ Tasalla ɲa ma gorza go ga korro gumo,  a na foola feeri kaŋ Tasalla go,  Tasalla du ga fatta.
Ngey boro hinkaa zuru kala ngey kwaara.
Za han din,  Tasalla ye nga ɲa do kwaara tajo ra.
I go ga gey baafunay te ga ma kaani.
Ay kaayi kalo ga beejandi.
A ga to no nda haamo,  hayni nda loogo.
Amma wo kaŋ ga hanse ga kaanu boro se ga ti banaaney.
Ba kaŋ ay kaayi gonda haama boobo,  ay ga bay kaŋ ay no a ga hanse ba gumo.
A ga cin ga ay ce nga fuwo ra.
A ga nga sirri kayna yaŋ ci ay se.
Amma a gonda afo kaŋ a ga wanji ay se: nango kaŋ a ga banaaney fumbandi.
Han fo ay di kondo bambata fo go wayna ra,  ay kaayi fuwo mayo ga. Kaŋ ay na hã hari kaŋ a ga te nda,  a na me ka ga ne: "Ay maamaaci konda no."
Konda jare ga gonda banaana kopto boobo kaŋ ay kaayi ga cin ga barbare.
Ay mo ga sootiya gumo.
Ay na a hã: "Ay kaayi,  ifo ga ci banaana koptey wo nafa?"
A ye ga ne ay se: "Ay maamaaci banana koptey no."
Ay kaayi banaaney koptey nda kondo beero gunayaŋ ga beejandi.
Amma ay kaayi na ay donton,  ay ma koy ga hari ceeci ay ɲa do.
"Baani ay kaayi,  naŋ ay ma di hari kaŋ ni go ga te" Kayo ne a se: "Naŋ hanga-sanday kocciyo,  te day wo kaŋ ay ci ni se" ay zuru ga koy dontono do.
Kaŋ ay ye ga ka,  ay na ay kaayi gar taray a go ga goro,  amma konda si no,  banaaney mo si no.
Ay ne a se: "Ay kaayi,  man ga konda?man ga banaaney kulu?
Nda" A ye ga ne ay se: "Ay na i tugu" Ay bina kulu sara.
Jirbi hinka banda,  ay kaayi ne ay ma koy nga fuwo ra ga kande nga se nga goobo.
Za ay na fuwo feeri no banaana ninante haw na ay kubay.
Fuwo bindi ra no ay kaayi maamaaci kondo beero go ga gisi.
I na a daabu nda zaara zeeno fo.
Ay na zaaraa sambu ga haw kaana din ta.
Kaŋ ay kaayi kuuwa ga ne: "Ifo no ni go ga te?
Waasi ga kande ay se ay goobo",  kala ay sar.
Ay waasi ga fatta nda goobo.
Ay kaayi ne ay se: "Ifo no go ga ni haarandi?"
A hããyaŋo no naŋ ay bay kaŋ a maamaaci nango diiyaŋo no naŋ ay go ga mumusu.
A suba,  waati kaŋ ay kaayi ka ga faajikaaray ay ɲa se,  ay zuru ga koy a kwaaraa ga di a banaaney koyne.
I boobo go no kaŋ nin i ra.
Ay na afo sambu ga tugu ay kwaayo ra.
Ay na konda daabu ga zuru ga koy fuwo banda ga a ŋwa waasi-waasi.
Banaanayzo din kaanu nda banaana kulu kaŋ ay bay ga ŋwa.
A suba,  waati kaŋ ay kaayi go ga nga kopto kosu kalo ra,  ay zuru ga koy fuwo ra ga banaaney guna.
I baayaŋo kulu no nin.
Ay mana hin ga ay boŋ gaayi,  ay na itaaci sambu.
Ay go ga deebe-deebe ga fatta,  kala ay ma ay kaayi kotoyaŋ taray.
Ay na ay banaaney tugu ay kwaayo ra ga ka ga bisa a jine.
A suba no ga ci habo zaaro.
Ay kaayi tun za nda hinay.
Waati kulu loogo nda banaana niney no a ga koy ga neera habu.
Hano din hane,  ay mana waasi ga koy ga faajikaaray a se.
Amma mate kulu kaŋ te,  a si gay kaŋ a ga bay ay ga.
Cino ra,  ay ɲa nda ay baaba nda ay kaayi na ay ce.
Ay bay hari kaŋ se no.
Cino din,  kaŋ ay jirbi,  ay na zaytaray haram.
Ay si ye ga ay kaayi,  wala ay ɲa wala ay baaba zay sanku fa boro waani fo.
A kalma kayna a se gumo.
Afu-mayo ye ganda gumo.
A daaro kayna gumo a se.
A beela kayna a se gumo.
Alboro wo beeri gumo.
A na bundu kuuku daŋ nga kalmaa ga.
A na nga fu-mayey beerandi.
A te nga boŋ se daari bambata fo.
A day beelo kuuku fo.
A go ga goro karga kuuku boŋ,  a go ga ŋwa nda kawra bambata fo.
A dira nga kwaaraa,  ga koy goro saaji fimbi fo ra.
A goro no-din jiiri boobo.
Boro kulu ga bay kaŋ niine kuku no ce-beeri se.
Amma,  waato ce-beeri niine pato no a se kaŋ ga warga.
A go day taamu calle kaŋ go ga dake a monduma boŋ.
Han fo,  ce-beeriize fo kaŋ ga sootiya gumo hay.
Alman fo kulu a gonda hari kaŋ a ga ba nga ma a hã.
Hari fo go no kaŋ a ga ba nga ma bay ganji-yo ga. A ne a se: "Ifo se ni jinda ga ku?"
Hari fo go no kaŋ a ga ba nga ma bay biɲɲa ga. A ne a se: "Ifo se ni hinja te lolo haali?"
Hari fo go no kaŋ a ga ba nga ma bay baŋa ga. A ne a se: "ifo se moyey ga ciray?"
Hari fo go no kaŋ a ga ba nga ma bay kaaray ga. A ne a se: "Ifo no kaaray ga hawru nda?"
Ɲaŋo ne a se: "Ni ma si ye ga hããyaŋey din dumi te."
A na monduma daŋ care ra,  a na nga banda bare.
Amma gaaru kaŋ ga caram gumo ne: "Iri ma koy isa me.
Da ni koy no-din kulu ni ga di hari kaŋ kaaray ga hawru nda."
Ce-beeriizo na gaaru gana kala isaa me.
I na saajo taaru ga ka ga kay isa jabo ga.
I go ga haro guna.
Man ga no kaara gana?
Tondi fo kaŋ go haro me ne: "Araŋ go baani."
Ce-beeriizo tu a se: "Baani samay,  hambagar nig a hin ga ci ay se hari kaŋ kaaray ga hawru nda?"
Tondo ne a se: "Gungum,  ay ma a ci ni se."
"Ce-beeriizo gungum kala ganda,  kala nangu kaŋ."
"Cip!"
kaara na a di niina ga. Gaaru ne a se: "Kaaray,  ifo no ni ga hawru nda?"
Ce-beeriize goro nga cey boŋ,  a candi,  a candi,  a candi; amma kaara mana a taŋ.
Ce-beeriizo niina ku,  ga ku,  ga ku kala nangu kaŋ "Buf",  a koy ga kaŋ banda-daaro boŋ.
Kaaray bina sara kaŋ se a hawra koma a se,  a ye haro ra.
Ce-beeriizo na nga niina guna.
A si hin ga di niina me.
Niina ku kala a ga hin ga tuuriize kaŋ go tuuri kambe kuku ga kosu.
A ga hin mo ga a daŋ ga hari ku ga say nga boŋ ga,  dungay waate.
Za han din no ce-beeri gonda niine kuuku,  a ga a nafa gumo.
Kayanga nda nga hayrayey go baafunay hanno te kala i ka ga bu,  a gonda jiiri way.
Roosa kaŋ ga ti a ɲakafosina na a ta nda kambe hinka.
Roosa ga Kayanga cabe borotaray kulu dumi,  amma a zeenay,  farga nda talkataray kul go a ga.
Kayanga ga hatta ga koy nga hayrayey saarey boŋ,  ga hẽ.
Han fo a du gomni fo saarayey boŋ.
Zollo fo kaŋ ga maamancandi no bangay a se hayrayey saarey boŋ.
Dooni kaano fo no zolla ga te kaŋ ga bine yeenandi.
Kayanga faham kaŋ nga ɲa jinda no.
Sanney kaŋ a ga ci ne-ya:.
Nangu kaŋ Kayanga go kulu a zollo maamancanta go a bande.
Zolla kaŋ hayrayey na no ga a hallasi.
Han fo,  saaru fo du zolla.
Hari ceeciyaŋ boŋ no zolla kaŋ ga bagu.
Kayanga bina mo sara gumo.
Zollo camsey go Kayanga se kamba ra,  a go ga doonu ga ne:.
Kayanga ma ɲaŋo jinda kaŋ ne a se: "Ay izo,  camsey kumna.
I sambu ga koy ga hari ka,  ga ni cey ɲum.
Da ni ban,  ni ma moy daabu" Kayanga te hari kaŋ i ne,  sahã din zolla kaŋ bagu ye ga taji.
Kayanga go nda nga zolla nangu kulu kaŋ a ga koy.
Nangu kulu kaŋ a gana,  no borey ga ciinay ga ne care se: "Ifo zollo no a se wo?"
A zollo maamacanta fondo ra,  a muraadey kulu no ga feeri.
A zollo fondo ra,  a faham kaŋ nga harey go ga haggoy nda nga.
Taali kulu no si hin ga duw'a.
Iri kwaaraa ga ti Kakuma.
Nangu no kaŋ ga koogu,  a ga dungu,  tuuri karji koyey ba gumo nda mo koyne hinciney ba nda borey.
Ba habo ga yay no,  a gonda nga tandayze yaŋ.
Beelo boŋ no borey baayaŋ kulu go.
Han fo,  ay ɲa na ce ga ne ay se: "Etabo, hunkuna,  ni te jiiri iddu.
Gooro no iri du ni se."
Cahãyaŋ ra,  ay ne: "Ifo no?
Ifo no?"
Ay ɲa tu ay se ga ne: "Suba,  kaaro ra no iri ga koy habu.
Iri ga konda ni iri banda."
Ay gallu koyyaŋ sintina!
Misa go ga ay beejandi ka jirbi mongo ay se cino din.
A suba,  Kakuma teesamo ra,  ay go ga kay ay ɲa nda ay haway game ra nda ay mudun tajo nda ay poolayze ciray.
Ay di kaŋ ay te ikayna fo ay ɲa kaŋ ga beeri a ga mari nda ay haway waraga game ra.
Kaaro to kala ay goro ay ɲa cey boŋ.
Dunga nda kungazuro farga se,  jirbi na ay sambu,  ay mana di hari kulu fonda ra.
Wayna go ga fatta no kaŋ iri furo Eldoret habo ra.
Wayboro fo go ga nga ntaasu neera habo furanta.
A jare ga kayna,  alboro hinka fo go ga soola ga ngey kuuduku neera.
Kambu fo mo ga,  wayboro dunguryo fo go no,  kaŋ gonda nga kamba ra foori abiyo ize kayna ɲalawante fo.
"Ay ɲa,  ay ɲa guna foori-foori abiyo izo din!"
Day ay ɲa na ay kamba di ga candi.
Habo bindo ra gonda tanda bambata fo kaŋ gonda tuuriize dumi-dumi yaŋ.
Ay sib a tuuriize cindo bay.
Ay na ay ɲa hã: "Mate ga ci tuuriizey wo ma?"
A na i cabe ay se,  ga ne: "Leemu yaŋ no ne-wo mo gayaabu yaŋ no."
Ay zagu ga ne: "Wo-ne yaŋ fa?"
Tuuriizey kulu kaŋ i kanandi ra,  pommo no ga kaanu ay se.
I takey nda i harey no ga kaanu ay se.
Ay bay day i ga kaanu gumo.
Ay bare ga zagu ga ay ɲa guna,  ga ne a se: "Ni ga day ay se afo?"
Za ay ɲa na pommo sale ay se no,  ay na a kamba taŋ.
Ay na pommo ta nda kambe hinka,  ay na ɲarfa.
Ay mana bay ga ma tuuriize kaani ga to pommo din.
Pommo din hinne ga no ay lakkalo go.
Waato kaŋ ay na ay pommo ŋwa ga ban,  ay na boŋ sambu ga salaŋ ay ɲa.
Wiiza a si ay jare ga!
Ay zagu ga guna kura kaŋ haray iri fun,  ay ɲa nda ay haway kulu si no.
Ay guna ay kambe-ŋwaari haray,  ga ay kambuwo haray,  i si no-din mo.
Ay na wayboro fo yaŋ hã hala i mana di ay se ay ɲa.
I mana tu ay se,  kulu ay sintin ga hẽ.
Kaŋ a gay kayna,  wayboro fo na ay kamba di ga candi ga konda ay zanka fo yaŋ do.
Alboro bambata fo kaŋ gonda kaabe kuuku na ay hã,  "mate ga ti ni ma arwaso?"
Ay ne a se: "E-ta-bo."
Ay na ay boŋ hã hala zankey mo i go ga i neera no habo ra.
Ay na hẽẽno naŋ,  ay go ga guna ga di fuwo ra hala zanka dayko go no.
Kala wayboro fo ka,  a dira nda zanka fo.
Ay ne: "Ay bay day hino wo ay no i ga dira nda" wo-din banda,  "ay si ye ga koy fu koyne."
Day ay ye ga sintin hẽẽno.
Kaŋ ay ma kaabekoyo kaati ga ne: "Man ga Etabo?"
ay ye ga tonton ay hẽẽno ga. Ay ne: "Ay si araŋ gana ga dira",  ay go hẽẽni ga. Ay zura ga moor'a.
Kaŋ ay ɲa nda ay haway ma ay maayo, i waasi ga furu.
Ay ma jinde fo kaŋ ay ga bay go ga ne: "Etabo,  Etabo" wiiza ay ɲa no.
Waato kaŋ ay haamay ga tun ga koy ay ɲa do,  ay haway ne: "Etabo,  iri go ga ni ceeci iri ma ni no ni jingar goora."
Nga saaku bambata fo ra,  a na foori-foori abiyo beeri fo ka.
A ne ay se: "Ta,  ni wane no."
Nda ay dinozooro,  ay ga curayzey kaŋ go beena ra guna.
Nda ay curayzey,  ay ga koy ga di foona kaŋ go tuuro boŋ.
Nda ay nda ay foona go care banda,  ay ga fooro nda ay ganji- ywey tondo boŋ.
Nda ay nda ganji-ywey go care banda,  ay nda ay foona ga botogo baalu yaŋ te.
Zaari kulu,  ay foona go ay banda,  ay nda ay foono-biyo ga banaana ŋwa.
Foono-bi nda foono,  han kulu no i ga humburu cimbiti.
Ay nda ay cimbito,  iri nda gondo ga ye fu baani-baani.
Ay nda ay gondo,  iri ga doonu ga falle haro me.
Ay almiyaalo kulun go ga nga baafuna te lakkal-kanay ra.
Susubay nda hinay fo ra,  Busi kaayi na a ce.
A ne: "Busi,  ka ga konda gungurey wo ni hayrey se.
I ga ba ngey ma te gaato ce-kayante fo,  ni wayme hiija ma ga."
Kaŋ Busi go ga koy nga hayrey do,  a to nda arwasu hinka do kaŋ go ga tuuriize yaŋ kosu.
Arwasu fa na gunguro haamay ga ta a ga,  ga catu tuuri-ɲa fo boŋ.
Gunguro bagu.
Busi ne: "Ifo no ni te wo?"
Gunguro din gaato no i ga ba i ma te nd'a,  ay waymo hiija ma ga. Ifo no ay wayme ga ne,  da i mana gaato te a hiija ga?
Arwasey mana ma kaani nda fooro kaŋ dumi i te Busi se.
Ira afo ne: "Iri sinda gaata se safari koyne.
Amma ma ta goobu ne ga kond'a ni wayme se."
Busi ye ga nga fonda di.
Fonda boŋ,  a kubay nda alboro hinka kaŋ go ga fu cina.
Alboro ne a se: "Ni si iri no ni goobu kaso wo iri ma daŋ iri fuwo ga?"
I na goobo ta ga daŋgey fuwo ga,  a ceeri.
Busi ne i se: "Ifo no araŋ te wo?"
A ye ga ne: "Goobo din,  ay wayme wane no.
Tuuriize kaakey no na ay gaato gunguro bagu,  wo-din se no i na goobo din no ay se.
Gaata mo ay wayme jiija wane no.
Sohõ kay gunguri si,  gaato si,  gooro kulu mo si.
Ifo no ay wayme ga ne?"
Cinakey mana ma kaani nda goobo ceeriyaŋo.
Afa ne: "Iri sinda gaata se safari,  amma ta subu ne ga kond'a ga no ni wayme se."
Busi na nga fonda di.
Fonda boŋ,  Busi di alfari fon da nga haw-ɲa.
Haw-ɲaŋo ne: "Ni si ay no ni subu hanno wo ga kayna?"
Haw-ɲaŋo ma subo kaani kala a na akulu ŋwa.
Busi ne: "Ifo no ni te wo?"
a ye ga ne: "Subu din ay wayme wane no.
Cinakey ka a no ay se.
Zama i na ay goobo ceeri kaŋ tuuriize kaakey na ay no.
I na a no ay se zama i na ay wayme gaata gunguro bagu.
Gata mo ay wayme hiija wane no.
Sohõ kay,  gunguri si,  gaato si,  subu si,  gooro kulu si no.
Ifo no ay wayme ga ne?"
Haw-ɲaŋo mana ma nga gunde-futa kaani.
Alfaro ne koociya ma di haw-ɲaŋo ga kond'a waymo se.
Busi na nga fonda gana.
Amma curkusay waate,  hawo koma ga ye nga koyo kwaara.
Busi mo daray saajo ra.
A mana tar ga ka waymo hiija do.
Borey kaŋ i burɲe sintin ga ŋa.
Busi ne: "Mate no ay ga te?"
"Haw-ɲaŋo kaŋ koma,  no alfaro na ay no gat a subu.
Cinakey na no subu zama i na goobo kaŋ tuuriize kaakey na ay no ceeri.
Ngey mo na ay no goobo zama i na ay gaata gunguro bagu.
Gaata mo hiija wane no.
Sohõ,  gunguri si,  gaato si,  gooro kulu mo si no."
Busi waymo kay ga laasaabu kayna,  ga a ne: "Busi,  ay kayne,  goorey din ga saba ay ga. Gaata mo mana za ga kay.
Iri kulu go ne,  ay ma kaani.
Sohõ koy ga ni jingar bankaaray daŋ ga ka bato do."
Busi te ya-din.
Wandiyo fo kaŋ se i ga ne Mulongo,  nga nda nga hayrayey go ga baafunay Budongo kwaara jare ga. Han fo,  Mulongo ɲa na a donton hari guruyaŋ dayo ga.
Fonda boŋ,  a kubay nda nga corey.
I go ga koy saajo ra tuuri kuuyaŋ.
Mulongo gab a nga ma I gana,  a ne: "Wa suuru ga ay batu Mubul tuuri-ɲaŋo cire hala ay ga konda ay ɲa se hari ga ka."
A corey wangu ga kay se.
A ne i se to i ma koy,  nga ga i to saajo ra.
A zuru ga koy dayo ga,  ga haro guru ga kond'a ɲaŋo se.
Nga ga zuru ga corey hamnay.
A koy gag ana fondayze fo kaŋ ka ga bu bangu fo ga. Bangu kambu fa ga,  fondayze boobo fo go no,  kaŋ yaŋ ga gana jarjara kulu.
A ne: "To man ga haray no i gana?"
A di fonda kaŋ beeri nda ikulu,  a dira kala a farga,  a mana di nga caley.
Kaŋ a farga nda dirawo,  a goro tuuri-ɲa fo cire ga fulanzam,  jirbi na a sambu.
Alwaato kaŋ Mulongo moy koy ga hay,  a di kubay koonu.
Kuba ra,  a go ga di moyze fo yaŋ kaŋ ga say bazaw.
Wiiza kooro yaŋ no na a daŋ bindi.
A humburu kala a si bay hari kaŋ ra nga go.
A ceeci ga zuru,  kooro na a daŋ bindi zama i ma haray.
Koora kaŋ je nda ikulu ne a se: "Ma si miiri no-din,  da ni zuru,  iri ga ni ŋwa!"
Mulongo na i ŋwaaray ga ne: "Wa suuru ga naŋ ay ma koy fu."
Koorey wangu,  i na a sambu ga kond'a ngey kwaara saaji fimbo ra.
Bukka zeeno fo no,  kaŋ ga to nda biri,  hamni bi go batama kulu.
A kani ga te danga nga go ga jirbi no.
Kuba ra,  a go ga ma koorey go ga salaŋ nda care.
Afo ne: "Mate cine no danjo go?"
a ye ga ne: "Haro go ga zarga?"
Afo tu ga ne: "Soolaa kulu ban; ay ma kand'a no?"
koorey saba ga ne "kand'a,  kand'a,  i haray gumo."
I ga ba ga Mulongo ka bukka ra.
Kooro beero ne: "He yaŋ,  wa hangan.
Wa si dirɲan iri kwaaraa naamo.
Kooro kulu si ŋwa nga hinne.
Wa naŋ iri ma iri caley kulu burɲe."
Wando ne: "Ay ga ay anzurey ce."
Kooro kaynaa mo ne: "Ay ga koy ga ay baasey ce."
Afo mo ne: "Ay ga koy ga ay kayney nda ay waymey."
Kooro beero ne: "Ay wo,  ay ga kay ga iri ŋwaaro batu."
Kooro beero goro fu-mayo ga,  cindo mo zuru ga furo saajo ra ga koy ga caley ce.
I gay hala i ga ka,  dusungu sintin ga kooro beero di danjo gande.
A jirbi hala a sintin ga korro.
Mulongo saaya do no-ya.
Amma mate no a ga te ga bisa koora ga?
Koora beera se,  a na fu-mayo kulu wi.
Dabari folloŋ no a se.
A ye banda ga koora sar,  ga koy kaŋ ya-haray.
A haamay ga zuru.
Waati kaŋ koorey kulu koy ga ka,  i di wo kaŋ te,  i kaŋ a ce-bande ra nda ngey londi-buunay.
Amma a na i yana.
Waati kaŋ a to ngey kwaaraa ra,  kwaarayze fo na a bay,  a kuuwa ga ne: "Mulongo ye ga ka" Ɲaŋo nda baabo zuru ga ka a do.
I na a ku ga ganday,  ga Irkoy saabu kaŋ na ngey izo faaba.
I ne: "Mulongo,  iri miila ni bu no."
Za zaro din,  Mulongo nda zanka jarey mana ye ga ye koine saajo ra ngey hinne.
Ay kaayi kalo ga beejandi.
A ga to no nda haamo,  hayni nda logo.
Amma wo kaŋ ga hanse ga kaanu boro se ga ti banaaney.
Ba kaŋ ay kaayi gonda haama boobo,  ay ga bay kaŋ ay no a ga hanse ba gumo.
A ga cin ga ay ce nga fuwo ra.
A ga nga sirri kayna yaŋ ci ay se.
Amma a gonda afo kaŋ a ga wanji ay se: nango kaŋ a ga banaaney funbandi.
Han fo ay di kondo bambata fo go wayna ra,  ay kaayi fuwo mayo ga. Kaŋ ay na hã hari kaŋ a ga te nda,  a na me ka ga ne: "Ay maamaaci konda no."
Konda jare ga gonda banaana kopto boobo kaŋ ay kaayi ga cin ga bare-bare.
A mo ga sootiya gumo.
Ay na a hã: "Ay kaayi,  ifo ga ci banaana koptey wo nafa?"
A ye ga ne ay se: "Ay maamaaci banana koptey no."
Ay kaayi,  banaaney,  banaana koptey nda kondo beero gunayaŋ ga beejandi.
Amma ay kaayi na ay donton,  ay ma koy ga hari ceeci ay ɲa do.
"Baani ay kaayi,  naŋ ay ma di hari kaŋ ni go ga te" Kayo ne a se: "Naŋ hanga-sanday kocciyo,  te day wo kaŋ ay ci ni se" ay zuru ga koy dontono do.
Kaŋ ay ye ga ka,  ay na ay kaayi gar taray a go ga goro,  amma konda si no,  banaaney mo si no.
Ay ne a se: "Ay kaayi,  man ga konda?man ga banaaney kulu?
Nda" A ye ga ne ay se: "Ay na i tugu" Ay bina kulu sara.
Jirbi hinka banda,  ay kaayi ne ay ma koy nga fuwo ra ga kande nga se nga goobo.
Za ay na fuwo feeri no banaana ninante haw na ay kubay.
Fuwo bindi ra no ay kaayi maamaaci kondo beero go ga gisi.
I na a daabu nda zaara zeeno fo.
Ay na zaaraa sambu ga haw kaana din ta.
Kaŋ ay kaayi kuuwa ga ne: "Ifo no ni go ga te waasi ga kande ay se ay goobo",  kala ay sar.
Ay waasi ga fatta nda goobo.
Ay kaayi ne ay se: "Ifo no go ga ni haarandi?"
A hããyaŋo no naŋ ay bay kaŋ a maamaaci nango diiyaŋo no naŋ ay go ga mumusu.
A suba,  waati kaŋay kaayi ka ga faajikaaray ay ɲa se,  ay zuru ga koy a kwaara ga di a banaaney koyne.
Iboobo go no kaŋnin i ra.
Ay na afo sambu ga tugu ay kwaayo ra.
Ay na konda daabu ga zuru ga koy fuwo banda ga a ŋwa waasi-waasi.
Banaanayzo din kaanu nda banaana kulu kaŋ ay bay ga ŋwa.
A suba,  waati kaŋ ay kaayi go ga nga kopto kosu kalo ra,  ay zuru ga koy fuwo ra ga banaaney guna.
I baayaŋo kulu no nin.
Ay mana hin ga ay boŋ gaayi,  ay na taaci sambu.
A go ga deebe-deebe ga fatta,  kala ay ma ay kaayi kotoyaŋ taray.
Ay na ay banaaney tugu ay kwaayo rag a ka ga bisa a jine.
A suba no ga ci habo zaaro.
Ay kaayi tun za nda hinay.
Waati kulu loogo nda banaana niney no a ga koy ga neera habu.
Hano din hane,  ay mana waasi ga koy ga faajikaaray a se.
Amma mate kulu kaŋ te,  a si gay kaŋ a ga bay ay ga.
Cino ra,  ay ɲa nda ay baaba nda ay kaayi na ay ce.
Ay bay hari kaŋse no.
Cino din,  kaŋ ay jirbi,  ay na zaytaray haram.
Ay si ye ga kaayi,  wala ay ɲa wala ay baaba zay sanku fa boro waani fo.
Kaŋ Akay go wandiyo kayna,  ɲaŋo ga a kanandi tangara hanno fo boŋ.
Kongu tangara fo dumi no kaŋ Akay hawayo kay a se.
Tangaraa harey ga furo mo ra gumo: ciray,  bula nda boogu.
A ga waana tangara cindo kaŋ go ɲaŋo se nga bukka ra.
Laabo kaŋ go ga fuwo windi ga koogu,  a ga dungu,  a gonda tondi.
A ra gonda gondi nda daŋ yaŋ.
Akay lakkal si tun gondey nda daŋey din se.
Ɲaŋo ga ne kaŋ: "Akay tangara maamaacanta no go ga a hallasi ga wa nda gondey nda daŋey."
Akay gonda lakkal gumo.
A ga bay nangu kaŋ day haro si mooru.
A ga bay nangu kaŋ Maɲata kaŋ ga ti kaayi waybora yaŋ kwaara go.
A ga cin ga koy ga yo wa haŋ kayo do.
Han fo,  Akay mana te saaye.
Kaayo do koyyaŋ boŋ no a daray tondey ra.
A humburu.
A goro tuuri ɲa fo cire ga faaba batu.
No-din no jirbi na a sambu,  hala nda hindiri yaŋ.
A hindiri kaŋ nga go ga kani nga tangaraa maamaacanta boŋ.
Kaayo go ga haaru,  a go ga yo wa gombo beeri fo sale a se.
Waati kaŋ Akay na nga kambe sale ga ne nga ga waa ta no moyey hay.
Akay na nga moyey feeri moso-moso.
Waati kaŋ a na nga boŋ sambu,  a di curayze boogu kayna fo,  kaŋ go tuuri-kambe boŋ,  nga boŋo deedandi.
Waati kaŋ Akay tun ga kay,  curayzo go ga nga fatey kar-kar ga fonda cabe a se.
A na curayzo gana.
Akay ka ga to nangu kaŋ fonda ga fay ihinka.
Curayze boogo na tangara patarmi fo kaŋga hima a wana taŋ ganda.
Kaŋ a ne nga ga tangara patarmo sambu,  a di ce taamuyaŋ do tangaraa ga. A faham kaŋ nga ɲa ce taamuyaŋ no.
Wo-din banda,  a di dayo kaŋ do i kwaara borey go ga hari guru.
Akay yaŋ kwaara borey go ga doonu,  i go ga gaanu a kaayaŋo se.
I na feeji fo wi ga ton,  ga burɲe te Akay kaayaŋo ma ga.
Akay goro nga tangaraa boŋ ga ham dumbari kaso fo ŋwa ga ma kaani.
Nda ay niina.
Ay ga ma suseeti fumbey haw.
Ay ga ma toori boosi kaaney haw.
Nda ay moyey.
Ay ga di baalu kaŋ go ga deesi hala beena ra.
Ay ga di maaje.
Nda ay mayo.
Ay ga ma ciiro kaŋ go teeku haro ga.
Ay ga ma leemu kaaniyo.
Nda ay kamba.
Ay ga ni kamba di.
Haw-ɲa fo ne.
Haw-ɲaŋo ga boori.
Zaari ra,  nga nda haw-ɲa cindo kulu afo no.
A ga beene-hi foori te.
A ga taawa zi.
Amma da ciino to,  a ga dambarandi.
A ga fundi yaŋ faaba.
A ga tangam nda zayey.
Da ni na ni moyey daabu nda gaabi,  ga ŋwaaray.
Haw-ɲaŋo ga bangay ni se.
Deeda ban.
Waato,  Lungudo kwaaraa ra,  gonda alboro fo nda nga wande.
I ga ne kurɲo se Donga,  wando mo Namukayya.
I gonda ize wayboro iddu.
Waati kaŋ Namukayya du ize iyyanta gunda,  donga na a hanga candi: "Da ni kande ize-way hino wo,  kulu ni ga daray."
Amma da ni kande ize alboro,  ay ga burɲe bambata te ni se.
Kaŋ hay-zaŋa to,  Namukayya koy ga di waybora kaŋ ga hayandi.
A na a hã hala ize aru no wala wayboro.
A hay taway yaŋ,  alboro fo,  wayboro fo.
A na waybora ma daŋ Mulongo,  albora mo Mukwa.
Da a na Mukwa guna,  a ga kaani.
Amma da a na Mulongo guna,  bina kulu no ga sara.
A go ga miila kaŋ hari folloŋ no cindi nga se nga ma te.
Namukayya zuru ga dira ga Mulongo naŋ waybora kaŋ ga borey hyandi se.
A na ize-aro cabe Donga se nda farhã.
A ma kaani gumo,  a na kwaaraa kulu burɲe.
Mukwa ka ga beeri ga te alboro hanno.
Mulongo mo beeri ga te wandiyo hanno.
Han fo,  Mukwa go ga nga baaba almaney kuru,  kala a di wandiyo hanno fo.
A ne: "Wandiya wo day no ay ga hiiji."
Waati kulu kaŋ a na a hã hiijay se kulu wandiya ga soobay ga hẽ no: "Mukhwana wefwe,  Mukhwana.
So yakhupa omunwa,  Mukhwana.
Nebebula omukhana,  Mukhwana.
Barulaka khulwanda,  Mukhwana.
Nebebula omusiani,  Mukhwana.
Barera mungo muno,  Mukhwana.
Iyeyi yakwa,  Mukhwana.
Iyindi yakwa,  Mukhwana."
Han kulu kaŋ arwaso na sanno te a se,  wandiya ga hẽ day no.
Abinde,  a koy nga ɲa kaŋ ga ti Namukayya do.
A ne a se: "Ay di wandiyo hanno fo,  ay ga bar'a hiijay se.
Amma waati kaŋ ay salaŋ a se kulu a ga hẽ no."
Maamaaci na a di kaŋ ɲaŋo ne a se: "Hẽẽno din,  manti yaamo hẽẽni no,  a ga cim,  ni wayme no,  araŋ taway yaŋ no.
Ni baaba soofu alboro ga bisa wandiyo.
Ay bindi,  ay na ni wayme furu waybora kaŋ ga borey hayandi do.
Nga ga ay kande nin ni baaba do."
Waati kaŋ Mukwa na deeda te nga baaba se,  a faham kaŋ daray yaŋ te nga se.
A na wando ce,  i na care gan aga koy waybora do nga Mulongo ta ga kande.
Waati kaŋ Mulongo ka nga baaba kwaara,  baabo nda kwaaraa dottiijey na hincin fo zeeri ga wi,  ga a kaayaŋo bine-farhã cabe.
Alwaati kayna banda,  bonkoono ize arzakante fo na Mulongo hiiji.
A kande nga hayrayey se lakkal-kanay nda arzaka boobo.
Attino kaŋ bisa no Nakitto sintin ga koy lokkol.
A furo kalaasu taji ra,  a du coro taji yaŋ.
Tirey kaŋ gonda foto yaŋ ga kaanu Nakitto se.
Cawkey fatta taray ga caw taji yaŋ te.
I waani hantumiizey tuuyaŋey.
Cawo banda,  i goro ga fulanzam.
Nakitto jirbi cawandika jare ga.
Cawo waate,  cawkey ga fatta mo ga koy bare-bare.
Nakitto nda nga ɲa ga caw care bande da I go fu.
Haw-ɲa fo ne.
Haw-ɲaŋo ga boori.
Zaari ra,  nga nda haw-ɲa cindo kulu afo no.
A ga beene-hi foori te.
A ga taawa zi.
Amma da ciino to,  a ga dambarandi.
A ga fundi yaŋ faaba.
A ga tangam nda zayey.
Da ni na ni moyey daabu nda gaabi,  ga ŋwaaray.
Haw-ɲaŋo ga bangay ni se.
Deeda ban.
Kaŋ Kadi go wandiyo kayna,  ɲaŋo ga a kanandi tangara hanno fo boŋ.
Kongu tangara fo dumi no kaŋ Kadi hawayo kay a se.
Tangaraa harey ga furo mo ra gumo: ciray,  bula nda boogu.
A ga waana tangara cindo kaŋ go ɲaŋo se nga bukka ra.
Laabo kaŋ go ga fuwo windi ga koogu,  a ga dungu,  a gonda tondi.
A ra gonda gondi nda daŋ yaŋ Kadi lakkal si tun gondey nda daŋey din se.
Ɲaŋo ga ne kaŋ: "Kadi tangara maamaacanta no go ga a hallasi ga wa nda gondey nda daŋey."
Kadi gonda lakkal gumo.
A ga bay nangu kaŋ day haro si mooru.
A ga bay nangu kaŋ Makaani kaŋ ga ti kaayi waybora yaŋ kwaara go.
A ga cin ga koy ga yo wa haŋ kayo do.
Han fo,  Kadi mana te saaye.
Kaayo do koyyaŋ boŋ no a daray tondey ra.
A humburu.
A goro tuuri ɲa fo cire ga faaba batu.
No-din no jirbi na a sambu,  hala nda hindiri yaŋ.
A hindiri kaŋ nga go ga kani nga tangaraa maamaacanta boŋ.
Kaayo go ga haaru,  a go ga yo wa gombo beeri fo sale a se.
Waati kaŋ Kadi na nga kambe sale ga ne nga ga waa ta no moyey hay.
Kadi na nga moyey feeri moso-moso.
Waati kaŋ a na nga boŋ sambu,  a di curayze boogu kayna fo,  kaŋ go tuuri-kambe boŋ,  nga boŋo deedandi.
Waati kaŋ Kadi tun ga kay,  curayzo go ga nga fatey kar-kar ga fonda cabe a se.
A na curayzo gana.
Kadi ka ga to nangu kaŋ fonda ga fay ihinka.
Curayze boogo na tangara patarmi fo kaŋ ga hima a wana taŋ ganda.
Kaŋ a ne nga ga tangara patarmo sambu,  a di ce taamuyaŋ do tangaraa ga. A faham kaŋ nga ɲa ce taamuyaŋ no.
Wo-din banda,  a di dayo kaŋ do i kwaara borey go ga hari guru.
Kadi yaŋ kwaara borey go ga doonu,  i go ga gaanu a kaayaŋo se.
I na feeji fo wi ga ton,  ga burɲe te Kadi kaayaŋo ma ga.
Kadi goro nga tangaraa boŋ ga ham dumbari kaso fo ŋwa ga ma kaani.
Attino kaŋ bisa no Rabi sintin ga koy lokkol.
A furo kalaasu taji ra,  a du coro taji yaŋ.
Tirey kaŋ gonda foto yaŋ ga kaanu Rabi se.
Cawkey fatta taray ga caw taji yaŋ te.
I waani hantumiizey tuuyaŋey.
Cawo banda,  i goro ga fulanzam.
Rabi jirbi cawandika jare ga.
Cawo waate,  cawkey ga fatta mo ga koy barbare.
Rabi nda nga ɲa ga caw care bande da I go fu.
Boro kulu ga bay kaŋ niine kuku no ce-beeri se.
Amma,  waato ce-beeri niine pato no a se kaŋ ga warga.
A go day taamu calle kaŋ go ga dake a monduma boŋ.
Han fo,  ce-beeriize fo kaŋ ga sootiya gumo hay.
Alman fo kulu a gonda hari kaŋ a ga ba nga ma a hã.
Hari fo go no kaŋ a ga ba nga ma bay ganji-yo ga. A ne a se: "Ifo se ni jinda ga ku?"
Hari fo go no kaŋ a ga ba nga ma bay biɲɲa ga. A ne a se: "Ifo se ni hinja te lolo haali?"
Hari fo go no kaŋ a ga ba nga ma bay baŋa ga. A ne a se: "ifo se moyey ga ciray?"
Hari fo go no kaŋ a ga ba nga ma bay kaaray ga. A ne a se: "Ifo no kaaray ga hawru nda?"
Ɲaŋo ne a se: "Ni ma si ye ga hããyaŋey din dumi te."
A na monduma daŋ care ra,  a na nga banda bare.
Amma gaaru kaŋ ga caram gumo ne: "Iri ma koy isa me.
Da ni koy no-din kulu ni ga di hari kaŋ kaaray ga hawru nda."
Ce-beeriizo na gaaru gana kala isaa me.
I na saajo taaru ga ka ga kay isa jabo ga.
I go ga haro guna.
Man ga no kaara gana?
Tondi fo kaŋ go haro me ne: "Araŋ go baani."
Ce-beeriizo tu a se: "Baani samay,  hambagar ni ga hin ga ci ay se hari kaŋ kaaray ga hawru nda?"
Tondo ne a se: "Gungum,  ay ma a ci ni se."
"Ce-beeriizo gungum kala ganda,  kala nangu kaŋ."
"Cip!"
kaara na a di niina ga. Gaaru ne a se: "Kaaray,  ifo no ni ga hawru nda?"
Ce-beeriize goro nga cey boŋ,  a candi,  a candi,  a candi; amma kaara mana a taŋ.
Ce-beeriizo niina ku,  ga ku,  ga ku kala nangu kaŋ "Buf",  a koy ga kaŋ banda-daaro boŋ.
Kaaray bina sara kaŋ se a hawra koma a se,  a ye haro ra.
Ce-beeriizo na nga niina guna.
A si hin ga di niina me.
Niina ku kala a ga hin ga tuuriize kaŋ go tuuri kambe kuku ga kosu.
A ga hin mo ga a daŋ ga hari ku ga say nga boŋ ga,  dungay waate.
Za han din no ce-beeri gonda niine kuuku,  a ga a nafa gumo.
Wandiyo fo day no-ya kaŋ se i ga ne Safiya.
Kaŋ baabo bu,  nga nda ɲaŋo hinne no go ga baafunay.
Han fo,  Safiya ɲa ne a se am naŋ ngey ma gana ga ye kwaara fo ra ka fanda kwaara zeena.
Safiya si ba nga ma dira ngey kwaara zeena ra.
A di ga hẽ kala a farga.
ɲaŋo mo si ba nga ma dira ga a naŋ no-din.
Zama gorzo yaŋ no go kwaara zeena banda tondey ra.
Amma Safiya hẽẽno ba gumo kala ɲaŋo dira ga a naŋ.
Safiya ɲa ne a se nga ga kande a se ŋwaari zaari kulu.
A ne a se,  da nga ka,  "nga ga doonu no,  a ma du ga bay kaŋ nga no.
A ne a ma si fuwo feeri boro kulu se."
A suba,  safiya ɲa ka fu ga kande a se ŋwaari.
A sintin ga doonu: Safiya ay izo!
Fatta taray,  ka ga ŋwa dambu ne-ya!
Safiya na fuwo feeri,  a na nga ŋwaaro ta ga ŋwa.
Ɲaŋo na a di ga kankam nga gande ra.
Safiya furo nga fuwo ra ga koy ga kani.
Wiiza gorzo fo go ga tugu saabarey banda,  a ma Safiya nda nga ɲa sanney kulu.
Waati kaŋ Safiya na danjey wi ga kani,  a go ga ma jinde guuso fo kaŋ go ga ɲaŋo doono dumi te fuwo me-ga: Safiya ay izo!
Fatta taray,  ka ga ŋwa dambu ne-ya!
Safiya ne a se: "Sobay ga koy!
Ni manci ay ɲa,  ni wo gorzo no."
Kaŋ gorza ma wo-din,  a moso-moso ga ye banda ga ye nga tondey ra.
Cin nda zaari kulu Safiya ɲa ga kande a se ŋwaari.
Cin nda zaari kulu mo no gorza ga ka nga mo.
Amma waati kulu,  Safiya ga gaaray.
Zama a go ga faham kaŋ manci nga ɲa jinda no.
Han fo binde,  gorza du dabari fo.
A ne nga ga nga jinda bare no ga te Safiya ɲa wano dumi.
A na danji bambata fo funsu ga tondiize yutto fo catu a ra.
Waati kaŋ tondiizo dungu gumo,  hala a ciray,  a na ka ga gon.
"Gulgulgul" tondiize dunga go ga zumbu kaara ra haray.
Gorza sintin ga doonu ga di hala nga jinda hima Safiya ɲa wano dumi.
A ma kaani kaŋ a di nga jinda barmay ga te Safiya ɲa wano dumi.
Safiya ma kaani,  a miila nga ɲa no.
Kaŋ a na fuwo feeri kala a di gorza go ga kay nga jine.
A ne nga ma fu-mayo daabu,  gorza na a kosaray.
A na Safiya di ga daŋ nga foola ra.
Gorza go ga koy nga fuwo do.
A ga dira a ga doonu,  kaani maayaŋ se.
A go ga ne: "Doŋ da ay gonda ba ay cappaalo kayna no,  doŋ ay ga ma kaani ga tonton,  zama ay hawra boori.
Hunkuna wo zaari hanno no."
Zaaro ra,  Safiya ɲa ka a do,  a kande a se ŋwaari.
A na nga doono te.
Safiya mana fatta.
A ye ga doonu koyne,  Safiya mana fatta.
Sorro hinzanta ga,  a na fu-mayo tutay ga furo,  a man di nga izo.
A bina sara,  a go ga dambara nda hari kaŋ du nga izo.
A go laasaabu mate kaŋ nga ga te.
A na cappaalo daŋ gaasu beeri fo ra,  a na dake nga boŋo ra,  a za ga ne tondey ra.
Kaŋ a ka gorza kwaara,  a salam a ga. Gorza ma cappaala haw kaana,  a na fu-mayo feeri waasi-waasi.
Safiya ɲa ne a se: "Mate ni go?"
A ye ga ne a se: "Ay go ga bisa no,  ay ma ni go ga dooni kaano fo te.
Ay go ga bisa no ga koy kwaara fo ra buci beeri fo do."
Gorza mo si ba cappaala din ma bisa nga ga. A ne waybora ma furo nga fuwo ra.
Waybora ne a se: "Naŋ ay ma ni no baji kayna hala ay ga bisa."
Gorza ma kaani,  a na bajo kulu haŋ.
Safiya ɲa go day ga a no bajo,  kala gaaso ra wano kulu ban pat!
Kaŋ gorzo su gumo,  a go ga furu laabo ra.
Waati kaŋ Safiya ɲa ma gorza go ga korro gumo,  a na foola feeri kaŋ ra Safiya go.
Safiya du ga fatta.
Ngey boro hinkaa zuru kala ngey kwaara.
Za han din,  Safiya ye nga ɲa do kwaara tajo ra.
I go ga gey baafunay te ga ma kaani.
Wandiyo hinka fo day no ya,  afa ma Halima afa mo Fatuma.
I hayrayey te ka si.
Batame koogo fo ra no i go ga ngey baafuna te.
Hari si kaŋ ga han mo sanku fa i ma du ŋwaari.
Boro kaŋ ga ba ŋwaari kulu kala nda a koy nangu mooro ga a ceeci.
Halima wo wandiyo no kaŋ boŋo ga dogon.
A gonda suuru,  a ga may mo.
Kayno kaŋ ga ti Fatuma si boro kulu daŋ me ga. A ba si nda boro fo.
Susubay fo,  wandiyo hinkaa tunu jirbi.
I di kaŋ hari kulu kaŋ ga ŋwa si ngey se.
I hima ga koy ga ŋwaari ceeci.
Halima nda Fatuma,  afo kulu na nga fonda sambu.
Wayboro fo mo kaŋ se i ga ne Mintu go ga nga baafuna te i jare ga. Nga arzaka wo no a ga zaban borey se.
Amma Mintu wo jiray no,  ga-hamo kulu bi no.
Fatuma ka ga kubay nda waybora.
Mintu ne a se: "Ay izo mate ni go?
Man no ni fun?
Man ga no ni ga koy?"
Fatuma tu a se hããyaŋey kulu ga. Wayboro zeena ye ga ne a se: "Koy nda ay kala ay kwaara,  ay ga ci ni se mate kaŋ i ga te" Fatuma na waybora cabe gargasay kulu dumi.
A ne a se: "Ay soofu ay ma bu ga bisa ay ma lamba ni bi fumbey wo ga."
Waybora na nga me di,  a ne a se Irkoy ma a hallasi a dirawo ra.
Fatuma dira ga to nangu fo kaŋ ga humburandi.
Nango sinda kala konjanje yaŋ gondi yaŋ nooni yaŋ nda gangam dumi-dumi yaŋ.
Fatuma farga gumo,  gaabi kulu si a ra zama a mana hari kulu ŋwa.
Kaŋ a goro ga fulanzam,  gondey nda nooney mo te a ciine.
Halima mo ka ga kubay nda wayboro ɲa zeena nga fonda boŋ.
A ma kaani kaŋ a di Mintu,  zama nga hinne ga ti boro kaŋ a kubay nda nga dirawo ra.
Waybora na a ce ga hããyaŋ zeeney te a se.
Halima yadda ga konda waybora kala fu.
Mintu ne a se: "Ni na hari te kaŋ ni cale boobo mana hin ga te."
A na Halima no goobu fo ga ne a ma soobay ga koy fu,  a ga du hari kulu kaŋ a ga ba.
Halima saabu waybora se,  a na a fo nda goy,  a zuru ga ye fu.
A ka ga fu hanno fo gar,  nda nga me-fo jinay.
A te wayborey kulu ra arzakanta beero.
Amma waymo darayyaŋo go ga a hẽẽnandi,  a ne: "Boro kaŋ si ma yaamaryaŋ si kokor kala ce-beeri me ra."
Nda ay dinozooro,  ay ga curayzey kaŋ go beena ra guna.
Nda ay curayzey,  ay ga koy ga di foona kaŋ go tuuro boŋ.
Nda ay foona go care banda,  ay ga fooru nda ay ganji-ywey tondo boŋ.
Nda da ay ganji-ywey go care banda,  ay nda ay foona ga botogo baalu yaŋ te.
Zaari kulu,  ay foona go ay banda,  ay nda ay foono-biyo ga banaana ŋwa.
Foono-bi nda foono,  han kulu no i ga humburu cimbiti.
Ay nda ay cimbito,  nda gondo,  ga ye fu baani-baani.
Ay nda ay gondo,  iri ga doonu ga falle haro me.
Ay almiyaalo kulu go ga nga baafuna te lakkal-kanay ra.
Wandiyo fo kaŋ se i ga ne Hadiza nda nga hayrayey go ga baafunay Karma kwaara jare ga. Han fo, Hadiza ɲa na a donton hari guruyaŋ dayo ga.
Fonda boŋ, a kubay nda nga corey.
I go ga koy saajo ra tuuri kuuyaŋ.
Hadiza ga ba nga ma I gana, a ne: "Wa suuru ga ay batu Balla tuuri-ɲaŋo cire hala ay ga konda ay ɲa se hari ga ka."
A corey wangu ga kay se.
A ne i se to i ma koy, nga ga i to saajo ra.
A zuru ga koy dayo ga, ga haro guru ga konda ɲaŋo se.
Nga ga zuru ga corey hamnay.
A koy ga gana fondayze fo kaŋ ka ga bu bangu fo ga. Bangu kambu fa ga, fondayze boobo fo go no,  kaŋ yaŋ ga gana jarjara kulu.
A ne: "To man ga haray no i gana?"
A di fonda kaŋ beeri nda i kulu, a dira kala a farga,  a mana di nga caley.
Kaŋ a farga nda dirawo, a goro tuuri-ɲa fo cire ga fulanzam, jirbi na a sambu.
Alwaato kaŋ Hadiza moyey koy ga hay, a di kubay koonu.
Kuba ra, a go ga di moyze fo yaŋ kaŋ ga say bazaw.
Wiiza kooro yaŋ no na a daŋ bindi.
A humburu kala a si bay hari kaŋ ra nga go.
A ceeci ga zuru, koorey na a daŋ bindi zama i ma haray.
Koora kaŋ zeenu nda i kulu ne a se: "Ma si miiri no-din,  da ni zuru, iri ga ni ŋwa!"
Hadiza na i ŋwaaray ga ne: "Wa suuru ga naŋ ay ma koy fu."
Koorey wangu, i na a sambu ga konda ngey kwaara saaji fimbo ra.
Bukka zeeno fo no, kaŋ ga to nda biri,  hamni bi go batama kulu.
A kani ga te danga nga go ga jirbi no.
Kuba ra, a go ga ma koorey go ga salaŋ nda care.
Afo ne: "Mate cine no danjo go?"
a ye ga ne: "Haro go ga zarga?"
Afo tu ga ne: "Soolaa kulu ban; ay ma kanda no?"
koorey saba ga ne "kanda, kanda, i haray gumo."
I ga ba ga Mulongo ka bukka ra.
Kooro beero ne: "He yaŋ, wa hangan.
Wa si dirɲan iri kwaaraa naamo.
Kooro kulu si ŋwa nga hinne.
Wa naŋ iri ma iri caley kulu burɲe."
Wando ne: "Ay ga ay anzurey ce."
Kooro kaynaa mo ne: "Ay ga koy ga ay baasey ce."
Afo mo ne: "Ay ga koy ga ay kayney nda ay waymey."
Kooro beero ne: "Ay wo, ay ga kay ga iri ŋwaaro batu."
Kooro beero goro fu-mayo ga, cindo mo zuru ga furo saajo ra ga koy ga caley ce.
I gay hala i ga ka, dusungu sintin ga kooro beero di danjo gande.
A jirbi hala a sintin ga korro.
Hadiza saaya do no-ya.
Amma mate no a ga te ga bisa koora ga?
Koora beera se, a na fu-mayo kulu wi.
Dabari folloŋ no a se.
A ye banda ga koora sar, ga koy kaŋ ya-haray.
A haamay ga zuru.
Waati kaŋ koorey kulu koy ga ka, i di wo kaŋ te, i kaŋ a ce-bande ra nda ngey londi-buunay.
Amma a na i yana.
Waati kaŋ a to ngey kwaaraa ra, kwaarayze fo na a bay, a kuuwa ga ne: "Hadiza ye ga ka."
Ɲaŋo nda baabo zuru ga ka a do.
I na a ku ga ganday, ga Irkoy saabu kaŋ na ngey izo faaba.
I ne: "Mulongo, iri miila ni bu no."
Za zaro din, Hadiza nda zanka jarey mana ye ga ye koine saajo ra ngey hinne.
Waato, Balaati kwaaraa ra, gonda alboro fo nda nga wande.
I ga ne kurɲo se Donga, wando mo Rumanatu.
I gonda ize wayboro iddu.
Waati kaŋ Rumanatu du ize iyyanta gunda, Donga na a hanga candi: "Da ni kande ize-way hino wo, kulu ni ga daray."
Amma da ni kande ize alboro, ay ga burɲe bambata te ni se.
Kaŋ hay-zaŋa to, Rumanatu koy ga di waybora kaŋ ga hayandi.
A na a hã hala ize aru no wala wayboro.
A hay taway yaŋ, alboro fo, wayboro fo.
A na waybora ma daŋ Useyna, albora mo Usayni.
Da a na Useyna guna, a ga ma kaani.
Amma da a na Usayni guna, bina kulu no ga sara.
A go ga miila kaŋ hari folloŋ no cindi nga se nga ma te.
Rumanatu zuru ga dira ga Usayna naŋ waybora kaŋ ga borey hyandi se.
A na ize-aro cabe Donga se nda farhã.
A ma kaani gumo, a na kwaaraa kulu burɲe.
Usayni ka ga beeri ga te alboro hanno.
Usayna mo beeri ga te wandiyo hanno.
Han fo, Usayni go ga nga baaba almaney kuru, kala a di wandiyo hanno fo.
A ne: "Wandiya wo day no ay ga hiiji."
Waati kulu kaŋ a na a hã hiijay se kulu wandiya ga soobay ga hẽ no.
Han kulu kaŋ arwaso na sanno te a se, wandiya ga hẽ day no.
Abinde, a koy nga ɲa kaŋ ga ti Rumanatu do.
A ne a se: "Ay di wandiyo hanno fo, ay ga bara hiijay se.
Amma waati kaŋ ay salaŋ a se kulu a ga hẽ no."
Maamaaci na a di kaŋ ɲaŋo ne a se: "Hẽẽno din,  manti yaamo hẽẽni no, a ga cim, ni wayme no, araŋ wo taway yaŋ no.
Ni baaba soofu alboro ga bisa wandiyo.
Ay binde, ay na ni wayme furu waybora kaŋ ga borey hayandi do.
Nga ga ay kande nin ni baaba do."
Waati kaŋ Usayni na deeda te nga baaba se, a faham kaŋ daray yaŋ te nga se.
A na wando ce, i na care gana ga koy waybora do nga Usayna ta ga kande.
Waati kaŋ Usayna ka nga baaba kwaara, baabo nda kwaaraa dottiijey na hincin fo zeeri ga wi, ga a kaayaŋo bine-farhã cabe.
Alwaati kayna banda, bonkoono ize arzakante fo na Usayna hiiji.
A kande nga hayrayey se lakkal-kanay nda arzaka boobo.
Wandiyo fo day no-ya kaŋ se i ga ne Safiya.
Kaŋ baabo bu,  nga nda ɲaŋo hinne no go ga baafunay.
Han fo,  Safiya ɲa ne a se am naŋ ngey ma gana ga ye kwaara fo ra ka fanda kwaara zeena.
Safiya si ba nga ma dira ngey kwaara zeena ra.
A di ga hẽ kala a farga.
ɲaŋo mo si ba nga ma dira ga a naŋ no-din.
Zama gorzo yaŋ no go kwaara zeena banda tondey ra.
Amma Safiya hẽẽno ba gumo kala ɲaŋo dira ga a naŋ.
Safiya ɲa ne a se nga ga kande a se ŋwaari zaari kulu.
A ne a se,  da nga ka,  "nga ga doonu no,  a ma du ga bay kaŋ nga no.
A ne a ma si fuwo feeri boro kulu se."
A suba,  safiya ɲa ka fu ga kande a se ŋwaari.
A sintin ga doonu: Safiya ay izo!
Fatta taray,  ka ga ŋwa dambu ne-ya!
Safiya na fuwo feeri,  a na nga ŋwaaro ta ga ŋwa.
Ɲaŋo na a di ga kankam nga gande ra.
Safiya furo nga fuwo ra ga koy ga kani.
Wiiza gorzo fo go ga tugu saabarey banda,  a ma Safiya nda nga ɲa sanney kulu.
Waati kaŋ Safiya na danjey wi ga kani,  a go ga ma jinde guuso fo kaŋ go ga ɲaŋo doono dumi te fuwo me-ga: Safiya ay izo!
Fatta taray,  ka ga ŋwa dambu ne-ya!
Safiya ne a se: "Sobay ga koy!
Ni manci ay ɲa,  ni wo gorzo no."
Kaŋ gorza ma wo-din,  a moso-moso ga ye banda ga ye nga tondey ra.
Cin nda zaari kulu Safiya ɲa ga kande a se ŋwaari.
Cin nda zaari kulu mo no gorza ga ka nga mo.
Amma waati kulu,  Safiya ga gaaray.
Zama a go ga faham kaŋ manci nga ɲa jinda no.
Han fo binde,  gorza du dabari fo.
A ne nga ga nga jinda bare no ga te Safiya ɲa wano dumi.
A na danji bambata fo funsu ga tondiize yutto fo catu a ra.
Waati kaŋ tondiizo dungu gumo,  hala a ciray,  a na ka ga gon.
"Gulgulgul" tondiize dunga go ga zumbu kaara ra haray.
Gorza sintin ga doonu ga di hala nga jinda hima Safiya ɲa wano dumi.
A ma kaani kaŋ a di nga jinda barmay ga te Safiya ɲa wano dumi.
Safiya ma kaani,  a miila nga ɲa no.
Kaŋ a na fuwo feeri kala a di gorza go ga kay nga jine.
A ne nga ma fu-mayo daabu,  gorza na a kosaray.
A na Safiya di ga daŋ nga foola ra.
Gorza go ga koy nga fuwo do.
A ga dira a ga doonu,  kaani maayaŋ se.
A go ga ne: "Doŋ da ay gonda ba ay cappaalo kayna no,  doŋ ay ga ma kaani ga tonton,  zama ay hawra boori.
Hunkuna wo zaari hanno no."
Zaaro ra,  Safiya ɲa ka a do,  a kande a se ŋwaari.
A na nga doono te.
Safiya mana fatta.
A ye ga doonu koyne,  Safiya mana fatta.
Sorro hinzanta ga,  a na fu-mayo tutay ga furo,  a man di nga izo.
A bina sara,  a go ga dambara nda hari kaŋ du nga izo.
A go laasaabu mate kaŋ nga ga te.
A na cappaalo daŋ gaasu beeri fo ra,  a na dake nga boŋo ra,  a za ga ne tondey ra.
Kaŋ a ka gorza kwaara,  a salam a ga. Gorza ma cappaala haw kaana,  a na fu-mayo feeri waasi-waasi.
Safiya ɲa ne a se: "Mate ni go?"
A ye ga ne a se: "Ay go ga bisa no,  ay ma ni go ga dooni kaano fo te.
Ay go ga bisa no ga koy kwaara fo ra buci beeri fo do."
Gorza mo si ba cappaala din ma bisa nga ga. A ne waybora ma furo nga fuwo ra.
Waybora ne a se: "Naŋ ay ma ni no baji kayna hala ay ga bisa."
Gorza ma kaani,  a na bajo kulu haŋ.
Safiya ɲa go day ga a no bajo,  kala gaaso ra wano kulu ban pat!
Kaŋ gorzo su gumo,  a go ga furu laabo ra.
Waati kaŋ Safiya ɲa ma gorza go ga korro gumo,  a na foola feeri kaŋ ra Safiya go.
Safiya du ga fatta.
Ngey boro hinkaa zuru kala ngey kwaara.
Za han din,  Safiya ye nga ɲa do kwaara tajo ra.
I go ga gey baafunay te ga ma kaani.
Gorŋo-ɲa nda konjanje wo coron nda coro yaŋ no.
Amma han kulu yoonay ga no i go.
Han fo i ne ngey ma te taawa karyaŋ yoonay ga di wo kaŋ ga waani nda nga cala.
I koy taawa ziiyaŋ batama ra,  i sintin ga zi.
Gorŋo-ɲa ga waasi,  amma konjanje mo waasi nda.
Da gorŋo-ɲa na taawaa jindaw nangu mooro,  konjanje ma a jindaw nangu kaŋ mooru nda no-din.
Gorŋo-ɲa sintin ga futu.
I ne sohõ ngey ma te palnaati-palnaati.
Sintina ga,  konjanje ga ci gooliya.
Gorŋo-ɲa daŋ bi folloŋ.
Nga ga,  Gorŋo-ɲa te gooliye.
Konjanje na taawaa zi,  a daŋ bi.
Konjanje na a fante,  a ye ga daŋ bi.
Konjanje ye ga daŋ boŋ ga kar,  a daŋ bi.
Konjanje daŋ bi gu.
Gorŋo-ɲa futu kaŋ nga mana zaama.
Gorŋo-ɲa si hin foori.
Konjanje ga a haaru,  zama se cora go ga ziinini gumo.
Gorŋo-ɲa futa ba gumo kala a na nga mayo feeri ga konjanje daŋ ga gon.
Gorŋo-ɲa ye ga ka fu,  a di konjanje ɲa.
Konjanje ɲa na a hã: "Ni mana di ay se ay izo?"
Gorŋo-ɲa mana tu.
Konjanje ɲa lakkalo tun.
Kala konjanje ɲa ma jinde kayna fo kaŋ ne: "Ay ɲa ay faaba!"
Konjanje ɲa go ga hangan ga boori.
A bay kaŋ jinda si ga fun kala gorŋo-ɲa gunda ra haray.
Konjanje ɲa ne a se: "Te ni dabarey kaŋ ni ga waani,  ay izo!"
Konjanjey ga hin ga haw fumbo taŋ,  kaŋ ga boro hawguba.
Sohõ kay; gorŋo-ɲa si ga ma kaani.
Gorŋo-ɲa jarbu.
A kaaruka,  a tufa.
Nga ga a tisso,  a koto,  a ye ga koto.
Konjanje hawo si kaanu.
Gorŋo-ɲa di ga koto kala a na konjanje yeeri ga ka gunda ra.
Konjanje ɲaŋo nda izo mooru ga koy ga tugu tuuri-ɲa fo cire.
Za han din,  gorŋey nda konjanjey te care se baabayze.
Wandiyo fo kaŋ se i ga ne Hadiza nda nga hayrayey go ga baafunay Karma kwaara jare ga. Han fo,  Mulongo ɲa na a donton hari guruyaŋ dayo ga.
Fonda boŋ,  a kubay nda nga corey.
I go ga koy saajo ra tuuri kuuyaŋ.
Hadiza ga ba nga ma I gana,  a ne: "Wa suuru ga ay batu Balla tuuri-ɲaŋo cire hala ay ga konda ay ɲa se hari ga ka."
A corey wangu ga kay se.
A ne i se to i ma koy,  nga ga i to saajo ra.
A zuru ga koy dayo ga,  ga haro guru ga konda ɲaŋo se.
Nga ga zuru ga corey hamnay.
A koy ga gana fondayze fo kaŋ ka ga bu bangu fo ga. Bangu kambu fa ga,  fondayze boobo fo go no,  kaŋ yaŋ ga gana jarjara kulu.
A ne: "To man ga haray no i gana?"
A di fonda kaŋ beeri nda i kulu,  a dira kala a farga,  a mana di nga caley.
Kaŋ a farga nda dirawo,  a goro tuuri-ɲa fo cire ga fulanzam,  jirbi na a sambu.
Alwaato kaŋ Hadiza moyey koy ga hay,  a di kubay koonu.
Kuba ra,  a go ga di moyze fo yaŋ kaŋ ga say bazaw.
Wiiza kooro yaŋ no na a daŋ bindi.
A humburu kala a si bay hari kaŋ ra nga go.
A ceeci ga zuru,  koorey na a daŋ bindi zama i ma haray.
Koora kaŋ zeenu nda i kulu ne a se: "Ma si miiri no-din,  da ni zuru,  iri ga ni ŋwa!"
Hadiza na i ŋwaaray ga ne: "Wa suuru ga naŋ ay ma koy fu."
Koorey wangu,  i na a sambu ga konda ngey kwaara saaji fimbo ra.
Bukka zeeno fo no,  kaŋ ga to nda biri,  hamni bi go batama kulu.
A kani ga te danga nga go ga jirbi no.
Kuba ra,  a go ga ma koorey go ga salaŋ nda care.
Afo ne: "Mate cine no danjo go?"
a ye ga ne: "Haro go ga zarga?"
Afo tu ga ne: "Soolaa kulu ban; ay ma kanda no?"
koorey saba ga ne "kanda,  kanda,  i haray gumo."
I ga ba ga Mulongo ka bukka ra.
Kooro beero ne: "He yaŋ,  wa hangan.
Wa si dirɲan iri kwaaraa naamo.
Kooro kulu si ŋwa nga hinne.
Wa naŋ iri ma iri caley kulu burɲe."
Wando ne: "Ay ga ay anzurey ce."
Kooro kaynaa mo ne: "Ay ga koy ga ay baasey ce."
Afo mo ne: "Ay ga koy ga ay kayney nda ay waymey."
Kooro beero ne: "Ay wo,  ay ga kay ga iri ŋwaaro batu."
Kooro beero goro fu-mayo ga,  cindo mo zuru ga furo saajo ra ga koy ga caley ce.
I gay hala i ga ka,  dusungu sintin ga kooro beero di danjo gande.
A jirbi hala a sintin ga korro.
Hadiza saaya do no-ya.
Amma mate no a ga te ga bisa koora ga?
Koora beera se,  a na fu-mayo kulu wi.
Dabari folloŋ no a se.
A ye banda ga koora sar,  ga koy kaŋ ya-haray.
A haamay ga zuru.
Waati kaŋ koorey kulu koy ga ka,  i di wo kaŋ te,  i kaŋ a ce-bande ra nda ngey londi-buunay.
Amma a na i yana.
Waati kaŋ a to ngey kwaaraa ra,  kwaarayze fo na a bay,  a kuuwa ga ne: "Hadiza ye ga ka" Ɲaŋo nda baabo zuru ga ka a do.
I na a ku ga ganday,  ga Irkoy saabu kaŋ na ngey izo faaba.
I ne: "Mulongo,  iri miila ni bu no."
Za zaro din,  Hadiza nda zanka jarey mana ye ga ye koine saajo ra ngey hinne.
Iri kwaaraa ga ti Kubayni.
Nangu no kaŋ ga koogu,  a ga dungu,  tuuri karji koyey ba gumo nda mo koyne hinciney ba nda borey.
Ba habo ga yay no,  a gonda nga tandayze yaŋ.
Beelo boŋ no borey baayaŋ kulu go.
Han fo,  ay ɲa na ce ga ne ay se: "Basiru,  hunkuna,  ni te jiiri iddu.
Gooro no iri du ni se."
Cahãyaŋ ra,  ay ne: "Ifo no?
Ifo no?"
Ay ɲa tu ay se ga ne: "Suba,  kaaro ra no iri ga koy habu.
Iri ga konda ni iri banda."
Ay gallu koyyaŋ sintina!
Misa go ga ay beejandi kala jirbi mongo ay se cino din.
A suba,  Kubayni teesamo ra,  ay go ga kay ay ɲa nda ay haway game ra nda ay mudun tajo nda ay poolayze ciray.
Ay di kaŋ ay te ikayna fo ay ɲa kaŋ ga beeri a ga mari nda ay haway kaŋ ga waraga game ra.
Kaaro to kala ay goro ay ɲa cey boŋ.
Dunga nda kunguzuro farga se,  jirbi na ay sambu,  ay mana di hari kulu fonda ra.
Wayna go ga fatta no kaŋ iri furo koodo habo ra.
Wayboro fo go ga nga ntaasu neera habo furanta.
A jare ga kayna,  alboro hinka fo go ga soola ga ngey kuuduku neera.
Kambu fo mo ga,  wayboro dunguryo fo go no,  kaŋ gonda nga kamba ra foori abiyo ize kayna ɲalawante fo.
"Ay ɲa,  ay ɲa guna foori-foori abiyo izo din!"
Day ay ɲa na ay kamba di ga candi.
Habo bindo ra gonda tanda bambata fo kaŋ gonda tuuriize dumi-dumi yaŋ.
Ay si ba tuuriize cindo bay.
Ay na ay ɲa hã: "Mate ga ci tuuriizey wo ma?"
A na i cabe ay se,  ga ne: "Leemu yaŋ no ne-wo mo goyaabu yaŋ no."
Ay zagu ga ne: "Wo-ne yaŋ fa?"
Tuuriizey kulu kaŋ i kanandi ra,  pommo no ga kaanu ay se.
I takey nda i harey no ga kaanu ay se.
Ay bay day i ga kaanu gumo.
Ay bare ga zagu ga ay ɲa guna,  ga ne a se: "Ni ga day ay se afo?"
Za ay ɲa na pommo sale ay se no,  ay na a kamba taŋ.
Ay na pommo ta nda kambe hinka,  ay na ɲarfa.
Ay mana bay ga ma tuuriize kaani ga to pommo din.
Pommo din hinne ga no ay lakkalo go.
Waato kaŋ ay na ay pommo ŋwa ga ban,  ay na boŋ sambu ga salaŋ ay ɲa se.
Wiiza a si ay jare ga!
Ay zagu ga guna kura kaŋ haray iri fun,  ay ɲa nda ay haway kulu si no.
Ay guna ay kambe-ŋwaari haray,  ga ay kambuwo haray,  i si no-din mo.
Ay na wayboro fo yaŋ hã hala i mana di ay se ay ɲa.
I mana tu ay se,  kulu ay sintin ga hẽ.
Kaŋ a gay kayna,  wayboro fo na ay kamba di ga candi ga konda ay zanka fo yaŋ do.
Alboro bambata fo kaŋ gonda kaabe kuuku na ay hã,  "mate ga ti ni ma arwaso?"
Ay ne a se: "Basiru."
Ay na ay boŋ hã hala zankey mo i go ga i neera no habo ra.
Ay na hẽẽno naŋ,  ay go ga guna ga di fuwo ra hala zanka dayko go no.
Kala wayboro fo ka,  a dira nda zanka fo.
Ay ne: "Ay bay day hino wo ay no i ga dira nda" wo-din banda,  "ay si ye ga koy fu koyne."
Day ay ye ga sintin hẽẽno.
Kaŋ ay ma kaabekoyo kaati ga ne: "Man ga Basiru?"
ay ye ga tonton ay hẽẽno ga. Ay ne: "Ay si araŋ gana ga dira",  ay go hẽẽni ga. Ay zura ga moora.
Kaŋ ay ɲa nda ay haway ma ay maayo,  i waasi ga furo.
Ay ma jinde fo kaŋ ay ga bay go ga ne: "Basiru,  Basiru" wiiza ay ɲa no.
Waato kaŋ ay haamay ga tun ga koy ay ɲa do,  ay haway ne: "Basiru,  iri go ga ni ceeci,  iri ma ni no ni jingar goora."
Nga saaku bambata fo ra,  a na foori-foori abiyo beeri fo ka.
A ne ay se: "Ta,  ni wane no."
Susubay nda hinay fo ra,  Musa kaayi na a ce.
A ne: "Musa,  ka ga konda gungurey wo ni hayrey se.
I ga ba ngey ma te gaato ce-kayante fo,  ni wayme hiija ma ga."
Kaŋ Musa go ga koy nga hayrey do,  a to nda arwasu hinka do kaŋ go ga tuuriize yaŋ kosu.
Arwasu fa na gunguro haamay ga ta a ga,  ga catu tuuri-ɲa fo boŋ.
Gunguro bagu.
Musa ne: "Ifo no ni te wo?"
Gunguro din gaato no i ga ba i ma te nda,  ay waymo hiija ma ga. Ifo no ay wayme ga ne,  da i mana gaato te a hiija ga?
Arwasey mana ma kaani nda fooro kaŋ dumi i te Musa se.
Ira afo ne: "Iri sinda gaata se safari koyne.
Amma ma ta goobu ne ga kond'a ni wayme se."
Musa ye ga nga fonda di.
Fonda boŋ,  a kubay nda alboro hinka kaŋ go ga fu cina.
Alboro fa ne a se: "Ni si iri no ni goobu kaso wo iri ma daŋ iri fuwo ga?"
I na goobo ta ga daŋ ngey fuwo ga,  a ceeri.
Musa ne i se: "Ifo no araŋ te wo?"
A ye ga ne: "Goobo din,  ay wayme wane no.
Tuuriize kaakey no na ay gaato gunguro bagu,  wo-din se no i na goobo din no ay se.
Gaata mo ay wayme jiija wane no.
Sohõ kay gunguri si,  gaato si,  gooro kulu mo si.
Ifo no ay wayme ga ne?"
Cinakey mana ma kaani nda goobo ceeriyaŋo.
Afa ne: "Iri sinda gaata se safari,  amma ta subu ne ga konda ga no ni wayme se."
Musa na nga fonda di.
Fonda boŋ,  Musa di alfari fo nda nga haw-ɲa.
Haw-ɲaŋo ne: "Ni si ay no ni subu hanno wo ga kayna?"
Haw-ɲaŋo ma subo kaani kala a na akulu ŋwa.
Musa ne: "Ifo no ni te wo?"
a ye ga ne: "Subu din ay wayme wane no.
Cinakey ka a no ay se.
Zama i na ay goobo ceeri kaŋ tuuriize kaakey na ay no.
I na a no ay se zama i na ay wayme gaata gunguro bagu.
Gaata mo ay wayme hiija wane no.
Sohõ kay,  gunguri si,  gaato si,  subu si,  gooro kulu si no.
Ifo no ay wayme ga ne?"
Haw-ɲaŋo mana ma nga gunde-futa kaani.
Alfaro ne koociya ma di haw-ɲaŋo ga konda ni waymo se.
Musa na nga fonda gana.
Amma curkusay waate,  hawo koma ga ye nga koyo kwaara.
Musa mo daray saajo ra.
A mana tar ga ka waymo hiija do.
Borey kaŋ i burɲe sintin ga ŋa.
Musa ne: "Mate no ay ga te?"
"Haw-ɲaŋo kaŋ koma,  no alfaro na ay no ga ta subu.
Cinakey na no subu zama i na goobo kaŋ tuuriize kaakey na ay no ceeri.
Ngey mo na ay no goobo zama i na ay gaata gunguro bagu.
Gaata mo hiija wane no.
Sohõ,  gunguri si,  gaato si,  gooro kulu mo si no."
Musa waymo kay ga laasaabu kayna,  ga a ne: "Musa,  ay kayne,  goorey din ga saba ay ga. Gaata mo mana ay za ga kay.
Iri kulu go ne,  ay ma kaani.
Sohõ koy ga ni jingar bankaaray daŋ ga ka bato do."
Musa te ya-din.
Meow
Nda ay niina.
Ay ga ma suseeti fumbey haw.
Ay ga ma toori boosi kaaney haw.
Nda ay moyey.
Ay ga di baalu kaŋ go ga deesi hala beena ra.
Ay ga di maaje.
Nda ay mayo.
Ay ga ma ciiro kaŋ go teeku haro ga.
Ay ga ma leemu kaaniyo.
Nda ay kamba.
Ay ga ni kamba di.
Hayni calaŋ-calaŋ waate no saaji fimbo ra.
Jirbi yaŋ te kaŋ annoori mana du hari ba kayna.
A ne: "Ay ga ba hari,  ba tuuri kopto ra no a ga tolli ga fun."
Ba harandam si no.
A ne: "Da ay mana hari haŋ ay ga bu."
Ay ga koy bangu kaŋ sanni i go ga te din do.
Kureeje carmaykom fo ne a se: "Bango ga bisa nda nin."
Amma annooriizo go ga ma jaw gumo a ne: "Ay ga bu da ay mana du hari."
Annooriizo koy ga bango ceeci.
Subu nda tuuri koogey ra.
Kala a ma bango hawo.
Annooriizo na hari haŋ kala a yeesi.
A ma kaani kala a si ga di mannaa kaŋ go ga ka.
Annoori ceeci nga ma subu koga kaŋ do a jine di.
Haro bisa nda.
A go ga kaati ga ne: "Wa ay faaba!"
Kolŋay kaŋ gonda nga bundiize mayo ra ne a se: "Di bundiizo waasi."
Wo-din banda,  a ne: "Ay si hin ga dira da ay mana kolŋay saabu,  ay ga batu hala a ma ka ga hari haŋ."
A go batuyaŋo ga,  kala han fo arwasu hinka fo ka bango boŋ,  da ngey finga-finga.
Arwasu fa ne: "Kolŋay bambata fo no ga ka ne ga hari haŋ.
Iri ga duwa hunkuna."
Annoori ne: "Ay si hin ga naŋ arwasey wo ma kolŋay wi.
Amma ay ga kayna gumo,  ifo no ay ga hin ga te?"
Alwaato din,  kolŋay do bango ga.
Dabari fo ka annoori se.
A furo arwaso cey game ra,  ga nga hari nama.
Arwasu fitaw,  a kuuwa ga ne: "Wayyo,  ay ca!"
Kolŋay lakkalo tun,  a na nga deesiyaŋ te.
Mate kaŋ annoori te ga kolŋay faaba no-ya.
