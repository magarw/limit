Ndosoda kuzana nonkwaina wangu Jibani.
Tibakwaina babuya.
Umwe wedu akabatumwa kumwe, tosonda tose.
Limwe izhuba nene bangu bakandituma kuzwintolo kotenga munyu namafuta okubhikisa.
Ndakenda naJibani.
Tili munzila takabona bamwe bakwaina bedu bezana ibhola.
"Ah!
Unzano webhola!"
ndakadalo.
Ndakabeda kuzana nami.
Ndakati kunaJibani, "Ngatibhuze kuti bangada kuzana nasu na.
Ndokuda kasa kuzana ibhola lyamakumbo."
Jibani akati, "Ande kuzwintolo tangwa kojozha tizana ibhola."
Asi imi ndikati, "Ngatizane tangwa!
Nene abatootivumila kuti tibuye kozana."
Takangwina tikazana.
Imi ndakabeli wokubhata mugedi.
Igedi lyakabekatiwa namabwe mabili makulwana.
Ndakshingilila kubhata ibhola mugedi.
Bakwaina bangu abajakatubula kugoja kana limwempela.
Takazana ibhola kuswikila igwa lyazhala unseche.
Takenda kuzwintolo.
Imali yanene yakabalashika!
Ndakatanga kulila.
Jibani wakandikalalila eti, "Leka zwokulila.
Wabeda kuzana tangwa."
Takabwilila kusha tisina munyu namafuta okubhikisa.
Takabekachenuluka, tili nolutyo.
Nene bakanyema kasa patakabwilila kusha.
Umbuzo wokutanga wabakatibhuza ndiwokuti, "Mwabeli kupi unshaji wose yoyu?"
Takababuja ichokomende.
Bakati, "Musubenda kozana musijavumijwa."
Takenda tikanopa madada zwokulya.
Tapeja yopo, tikenda kunoshamba.
Idilezi lyonkulu wangu igulwana kunami!
Ijuzi yonkazwaji wangu igulwana kunami.
Chikwama changu chikulwana koga achitoba chikulwana kasa.
Ibhanti yeli lyantolo idukutuku kunami.
Yeyi ingowani yakadoli kangu.
Masokesi angu anondikwelela koga umbala aatoba iwo.
Yeji ishangu jangu impya.
Jinondikwelela.
"Mai," washomeja Lebo.
"Zhani mobona.
Zvimbalo yozu zvaninipa kunami!"
"Tibone," badalo mai.
"Lingani chiketi.
Chaninipa," wadalo Lebo.
"Ndimo kasa," badalo mai.
"Ipa Nomsa chiketi chicho."
"Lingani majini angu.
Aninipa," wadalo Lebo.
"Chokomende," badalo mai.
"Ape Nomsa majini."
"Lingani chibaki changu.
Chaninipa," wadalo Lebo.
"Chokomende," badalo mai.
"Chipe Nomsa chibaki."
"Lingani ijuzi lyangu.
Lyaninipa," wadalo Lebo.
"Chokomende," badalo mai.
"Ipe Nomsa ijuzi yeyo."
"Lingani chimbalo chevula.
Chaninipa," wadalo Lebo.
"Chokomende," badalo mai.
"Chipe Nomsa."
"Lingani masokisi angu.
Aninipa," wadalo Lebo.
"Chokomende," badalo mai.
"Ape Nomsa."
"Lingani ishangu jangu.
Janinipa kasa," wadalo Lebo.
"Chokomende," badalo mai.
"Jipe Nomsa."
"Ngweno waba nozumbalo zunji," wadalo Lebo.
"Oh kana andina," wadalo Nomsa.
"Zumbalo zose yozu zukulwana kunami!"
Amegulu bamuzha kuno vakaja.
Nokudalo banosobuzila Thabo mandongo nemichelo yeshango, zumanga ne lemoni umwenshaji.
Thabo umuda kupa amegulu babe chinhu chibhodo neebo.
Lwhalo ingaba ibhodo, Koga amegulu bangatubula kubala?
Ngana wabenda kuchintolo walowana chinhu chibuya.
"lzha tilulamise chikwama," Thabo wakaleba emwemweteka.
"Chikwama chikulwana chonkwakwa wejini."
Mai banobhisa uncheka wabakabatenga kunchintolo.
Wakawala chisakulo akatanga kucheka.
Potanga mabhazo mabili makulwana mpambi.
Kojota mabili matukutuku kupa bumba.
Thabo wakapeta pamwempela namabhazo mabili.
Bano cheka kusi zwifwapi zwibili zwilefu.
Yezwi ndizo zwichasimisa chikwama.
Thabo wakapeta kojoba amai betola chisakulo akale.
Baka cheka zwifwapi zuna zulefu mpabi.
Zubili zuchafumilwa pamwempela kululamisa chisakulo.
Yechi chichapa chikwama isimba lilophamijwa lubili.
Feno amai banobhisa unshina wofhuma.
Unoshanganisa zwifwapi zose kululamisa chikwama chamegulu.
Unopa Thabo unomwemweta eti, "Taboka mai chikwama chonkwakwa chamegulu!"
Unotushantila kasa Selemeng tungowe.
Mungumba iye tunji kasa.
Selemeng unaka ngowe katema.
Yaka kangowe kanolya inyama inji.
Pakati potungowe kamwe kalokola, kelya zose.
Kangowe kechitatu, kanolabukila munti.
Kova kekonwa kubheluka.
Selemeng unotanha bo eda kubhuluja kangowe kechitatu, naye akava abhatwa munti.
Amayi ba Selemeng bakabhancha kubadeluja munti.
Selemeng unatungowe tubili tusinotubula kuta chinu, tunowha tulilele muzhuba izhuba lose.
Selemeng unatungowe tutatu tulochenjela.
Tunobhancha kubhata mabeba busiku.
Selemeng una nembwa imwempela.
Inowhi Lirafi, ayina bakwayina, ilonyema.
Tungowe twa Selemeng atuto shantila Lirafi.
Tuno tatamila Lirafi mumba etiko tizha.
Selemeng unokwenda epyanga Lirafi etukombuza kusha.
Tungowe tusiko nyema.
Atudi kubona Lirafi kabili.
Tungana tungowe twa Selemeng?
Una tungowe tushanu tuna tutatu.
Ingana imbwa ja Selemeng?
Una nembwa imwempela.
Ukokupi Lirafi feno?
Ndimubuje lungano lwangu.
Ndotanga ndilisasi inhukutuku.
Ndolabuka kasakasa ndingonyamulwa nebhepo.
Tibakwaina babuya kasa iwi nami.
Ndobika kulya kuko.
Ndochenesa busiku bubo.
Ndinenzila inji.
Ndumwe wemhuli iyo.
Koga uchenjele ukandishoba kunamwi.
Andidi kusiwa ndoga.
Yoyu ndi Bakani.
Bakani chi doli changu.
Ndoda Bakani nokuti unogala ekamwemwetela.
Ndava mukumuka kuseni ndoshamba kumesho.
Ndapeja ndopota Bakani.
Ndikongwana Bakani ndokamula masusu awe.
Pandinolya kulya kokuseni, ndondyisa nebo Bakani.
Pandinolya zwiwiti, ndotola chimwempela ndipe Bakani.
Asi Bakani atosolya chiwiti changu.
Unosondichenamisa imi.
Ndosokwenda pazhe ndinunga maluba.
Ndotola limwempela iluba kova ndipa Bakani, asi apana paanoti, "Taboka."
Ndosowaja kushambisa Bakani mai bangu besanu bandishambisa.
Ndombajika Bakani zwimbalo zwolubala lushaba nokuti ndoluda kasa lubala lushaba.
Kana ndilala, ndolajika Bakani kumbali kwangu.
Tamara waluba mwana unsichana wamakole mashanu walugala nemuli iye.
Unsha wabo waluba pelyo neshango yaluba nemhuka.
Tamara waluba mwana unowhilila bazwali.
Waluyembela imwizi nembuji.
Tamara waludisa kuwhisisa inyuni jikwimba sobwalulondota imhuka.
Pajalu kwimba inyuni, walubiga mabala awe munkwimbilo.
Tamara waluba untukutuku kunda kuchikolo.
Bazwali babe bakavumila bakulu babe kunda kuchikolo, Nashipae na Tasieku.
Kwaluba makilomita igumi kundakuchikolo.
Nashipae na Tasieku bakenda zhingwanangwana nabamwe bana bokusha bezha madeko.
Bakanyamula chikafu munazwokubigila zwitukutuku.
Tamara wakabhuza amaibabe, "Ndonda lini kuchikolo?"
Amai babe bakashandula beti, "Unonda ngweno mwana wangu unodikana."
Limwe izhuba imota yakaswika naShe nabanhukaji babili.
BaShe bakada kuziba kuti bana banonda kuchikolo nonshaji wechokomende.
Banhu baluvumila kuti mwana angotambunuja luboko lulwe pezhulu ponsholo uwe etukobhata inzebe walukwelela kunda kuchikolo.
BaShe babhuza kuti, "Unamakole mangana?"
Tamara wakashandula eti, "Ndina makole mashanu."
"Matibone kuti ungenda kuchikolo,"  baShe bakadalo.
Umwe wabanhukaji wakabhata luboko lwa Tamara akalubiga pansholo uwe.
Tamara wakabhata inzebe yokucheso.
Tamara unonda kuna chimwe chikolo chilosiyana necha Nashipae na Tasieku.
Chaluba chipya akale chili pelyo naye.
Tamara wakashantha, wakayeya kuti, "Ndichabala nokukwala sa Nashipae na Tasieku."
Shantani wakabeyebela banhulume bezana ibhola lyamakumbo.
Wakada kungwina kuti ezane nebo.
Wakakumbila kunkulwana wabo unobazanisa ibhola kuti angawana mwenya wokuti ebezha ezana nabanhulume ibhola.
Yoyo unobazanisa ibhola wakabhata munshana akati, "Pechikolo yopano banhulume chete ndibo banovumijwa kuzana ibhola lyamakumbo."
Banhulume bakombuja kuti ende enozana ibhola lyamaboko.
Bakombuja kuti ibhola lyamaboko ndilyabanhukaji lyabanhulume ndilyamakumbo.
Shantani wakanyema.
Izhuba linotobela, chikolo chakabeli nonzano unkulwana webhola.
Unkulwana wabo ajakabeka shantilwa nokuti bamwe babazani bakabezana zwinonakilija bakabalwala.
Shantani wakakumbila kunkulwana wabo eti, "Ndokumbila kungwina ndizane."
Unkulwana wabo ajakabechinoziba kuti ete chini.
Wakayeya kuti Shantani engwine mugapo.
Unzano wakabeli unkukutu kasa.
Apana wakagoja muchikamu chokutanga.
Pakati muchikamu chechibili, Shantani wakapilwa ibhola.
Wakalabuka nokukambija enda kumbhati webhola kugedi.
Shantani wakabhakala ibhola nesimba akagoja.
Bakabeyebela ibhola bakanakilijwa kasa bakashotoka.
Kuva nelyo izhuba banhukaji nebo bakatanga kuvumijwa kuzana ibhola lyamakumbo pechikolo.
Bona imhuka jatinolela mumizi yedu.
Ingombe inotipa unkaka.
Tudwidwi notungowe tunoda kugala pelyo nabanhu.
Ibhiza linoti, "Neiii."
Ingombe nembuji jinoshinga kulipa malobolo ku Uganda.
Ihuku inoti, "Kwiyoo!
Kwiyoo!"
Imbwa inoshinga kulinda unzi.
Undimi unolinga imhuka jose yeji.
Idilezi lyonkulu wangu igulwana kunami!
Ijuzi yonkazwaji wangu igulwana kunami.
Chikwama changu chikulwana koga achitoba chikulwana kasa.
Ibhanti yeli lyantolo idukutuku kunami.
Yeyi ingowani yakadoli kangu.
Masokesi angu anondikwelela koga umbala aatoba iwo.
Yeji ishangu jangu impya.
Jinondikwelela.
Nko!
Nkoo!
Nkoo!
Pana untimbo wokunkonkoja ponkoba wengumba wokumbeli.
Sekani wakashantilwa kasa.
"Ndiani?"
wakabhuza.
Mai, tinanomwezi, "Pabuya," bakashandula mai babe.
"Ndobona soti ndamaBuyani.
Bazhulile unkoba bengwine."
Sekani unozhula unkoba emwemwetela.
"Tomutambula mai, Ngwinani zwenu.
Mai bachabeli namwi ngweno ngweno."
AmaBuyani bakamwemwetela nebo.
"Ndingamuwanila zwimwe zwokunwa na?"
wakubhuza Sekani.
"Aa!
Mane Sekani, Taboka kasa," bakashandula amaBuyani.
"Chini, AmaBuyani," bakadalo mai baSekani.
"Mundilekelele kumugajika kwonshaji undefu."
"Apana chibi nkwaina, Sekani wabendikwejisisa yopa ekandilinda."
Bakamwemwetela mai baSekani.
"Sekani mwana una bulemu akale ndiloshantilwa kasa nezwito zwizwe," bakadalo kuna amaBuyani.
Go!
Go!
Go!
Tawha undangulangu womuchigaba zungwanangwana.
"Besana mukani mubambanyile mapaja," amegulu bakashomeja belimungumba yabo yolala.
Takashama inyai tikazukolola tibhuda bpobulo.
Yelyo zuba lyakabeli Nhimbe kuchilili chambuya Sigauke.
Takenda muhozi likano kolela mapaja ose.
Takanyamula mapaja kuchilili.
Chigaba chose chokwa Chamutsa chakabezha kobhancha mbuya Sigauke.
Panshaji wokulima wose, bomuchigaba banogala mudako montinkulwana woMutsamvi.
Mbuya Sigauke wakapa bomuchigaba mahea kuti benwe.
Bechigaba bakanyetutuka benwa maheu.
Shule kokunyetutuka, bechigaba bakapejeleja kushakula muchilili.
Mbuya Sigauke bakashanta.
Wakaboka bose bomuchigaba nokumbhancha.
Kayipi kangowe kangu?
Kayimo mudako lyombheda na?
Kayipo pezhulu pekabati na?
Kayipo kushule kwe chibhula na?
Kayipo kumbali kwegabha lyamalala na?
Kayimo muchizuma na?
Kayipo pazhe pengumba na?
Haka yopano!
