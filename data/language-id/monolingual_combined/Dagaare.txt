Hamisi boɔra lasakuu-kpare-paalaa.O saa dataa o la gaa a daa  poɔ.
Hamisi nyɛɛ dɔɔleeka o yɛrekpareveɛlaa.
"Akparoo veɛlɛ layaga."
Hamisi la dateɛrɛ yɛlɛ.
"N da na boɔra laka N taa a kparooŋa tɔ."
Hamisi la dayele.
"Nyɛ, ba koɔra la akpareveɛle na, Nsaa, sɔroo zaa, dakaŋa ko ma.
"Hamisi la da sɔrɔ ao saa.
"Hamisi, a seŋɛɛ kaN da a fosakuukparoo."
Asaa la da yeli sɔge o.
"A libie koŋ tõɔ da akparoo na."
A saala yeli sɔge o.
Hamisi saa da yɔɔla a sakuukparoo.A da e o la nɔmaao naŋ da nyɛ ka baleɛ ko o ngmaroo.Libie da kyɛre la ana tõɔ da kparoo.
Hamisi zunoɔbebiri da la.
Kparbuosoba la ka o na iri?
Dɔɔbili mine da gaa la tentɔɔre kaŋa naŋ di Nairobi poɔ.
Ba da ba nyerɛ noɔ na ba naŋ da dire ba teŋa ane ba yie poɔ.
Ba da ba taa kpɛzie a be.
Ba deɛ da bebe la a lɛ bebiri la bebiri za naŋ pɔge ba.
Bebimaaroŋ kaŋa, a dɔɔbilii bama da iri pilli la ba sɛnne kyɛ maale bũũ a na kare a ɔɔre bare.
A bie kaŋa yuori la Magozwe.
O naŋ da la ba zaa poɔ bibile.
Magozwe dɔgebo yuono anuu saŋa la ka o saa kpi.
O saabile zie la ka o da kpeɛrɛ.
A dɔɔ da ba kaara o velaa.
O da ba maŋ ko o bondirii ka o di tege.
O da maŋ e la ka bie toŋ a yiriŋ toŋkpeɛne zaa.
Ka Magozweŋ da wa ŋmoonɔ yɛlɛ bee a boɔrɔ ka o soore yɛlɛ kaŋa kyare a o dɔgɛɛ ŋa, a saabile maŋ ŋmɛ o la yaga.
Magozwe naŋ da wa yeli ka o boɔra la ka o gaa sakuuri, a saabile da ŋmɛ o la kyɛ yeli,  "Fo zɔloŋ zuo la.
Fo koŋ tõɔ zanne bonzaa."
Magozwe da di la a dɔgɛɛ ŋa yuomo ata a kyɛ zoyi a o saabile zie a te be sori zu a tuulo.
A sori zu tuuluu ŋa da ba e mɔllɔ.
Ba da maŋ di la dɔgɛɛ yaga a kyɛ tõɔ nyɛ be bebiri zaa bondirii.
Bebie mine polisiri maŋ te yi la ba zu a nyɔge ba te pɔge.
Bebie mine noba maŋ nyɔge ba la a ŋmɛ.
Ka ba naŋ da wa beɛrɛ meŋ, neɛ zaa da kyebe a na soŋ ba.
A biiri bama dɛloo zie zaa la a libie na ba naŋ yɔ zɛlle ane bonfollo mine ba naŋ yɔ koɔre.
A ba toma ŋa nimizeɛ zie zaa la saŋa na ba naŋ maŋ te tuori ba taaba mine ka ba zɔɔ a sɔroo paaloŋ na eŋa.
Daare kaŋa, Magozwe da kaara la sagre poɔ a te nyɛ ganzage kaŋa.
O da piŋpiŋ la a dɛgre bare kyɛ de eŋ o woɔ poɔ.
Bebiri zaa o naŋ toŋ o toma baare,  o maŋ iri la a gane yuoro a enfuomo kaara.
O da koŋ tõɔ kanne a sɛgebie bee a yelbie naŋ bebe.
A enfuomo da wulo la bidɔɔlee kaŋa naŋ da baa iri a mɔna alopelee.
Magozwe da maŋ gaŋ zanna ne la a alopelee mɔmmo.
O da maŋ deɛ la ka o na la dɔɔlee na a ganne poɔ.
Ɔɔre da erɛ la kyɛ ka Magozwe da naŋ are a soriŋ sɔrɔ libie noba zie.
Dɔɔ kaŋa da kyɛŋ wa la a bie zie a wa yeli, "Haloo, N yuori la Thomas.
N toma zie peɛle la a kyɛ.
Fo na tõɔ nyɛ la bondirii be a di."
O da tẽɛ la nu wuli a bie yir-doɔ kaŋa ba naŋ kpaare na kyaãse sɔglaa, kyɛ yeli, "Ka foõ na di, gaa be fo na nyɛ la bondirii a di."
Magozwe da kaa la dɔɔ kyɛ la kaa a yiri kyɛ yeli, "Tɔɔ," a kyɛ te gara.
Kyiuri awola mine naŋ tu, a biiri bama da milliŋ la a Thomas.
O da nɔŋɛɛ ka o ne noba yele yɛlɛ, gaŋ a zaa, a biweɛmɛ bama taaba.
O da nɔŋɛɛ ka noba maŋ manne ba nyɔvore yɛlɛ ka o kyɛle.
O da maŋ taa la kanyiri ne nimizeɛ a yɛlɛ ama kyɛloo poɔ.
O ba deirɛ suuri bee neba-eŋbo kpeɛrɛ ne a yɛlɛ ama kyɛloo poɔ.
A biiri bama mine da piili gara la a yidoɔ na poɔ te dire bundirii ŋmenaa saŋa.
Magozwe da zeŋ kaara la o enfuomo gane ka Thomas la wa zeŋ kɔge o.
"Boŋ la ka a senseloŋ kyaare?"
Thomas la soore.
Ka Magozwe yeli, "O kyaarɛɛ bidɔɔlee kaŋa naŋ da leɛ alopelee mɔna."
Ka Thomas soore, "A bidɔɔlee yuori la boŋ?"
Ka Magozwe yeli baaloŋ lɛ, "N ba baŋ a yuori, N koŋ baŋ kanne."
Ba da wa tuori la taa ka Magozwe piili manna o nyɔvore yɛlɛ zaa kora a Thomas.
O yelyaga zaa da kyaarɛɛ o ne o saabile ane o naŋ zo yi a o nuuriŋ ananso.
Thomas da ba yeli yɛlɛ zaa.
O ba wuli Magozwe lɛnɛɛ o naŋ na e. O deɛ da kyɛlɛ la a yɛlɛ velaa.
Saŋa mine ba maŋ yeli la yɛlɛ lɛɛ wa baare a kyɛ gaa a yidoɔ na poɔ te di bundirii.
Magozwe naŋ da wa ta a yuomo pie dɔgebo daare bebiri, Thomas da ko o la senseloŋ ganpaalaa.
A senseloŋ da kyaarɛɛ koraa poɔ bie kaŋa naŋ baa iri a leɛ bɔlŋmɛ-kpoŋ soba.
Thomas da kanne la a senseloŋ na gbɛrebowola zaa ko Magozwe.
Daare kaŋa la ka a Thomas yeli, "N teɛre ka saŋa taɛɛ la ka fo gaa sakuuri a te zanne kannoo.
Wola ka fo nyɛ a poɔ?"
Thomas da yeli ka o baŋɛɛ zie kaŋa bibiiri naŋ maŋ zeŋ kyɛ gara sakuuri.
Magozwe da zeŋ teɛre la a o zipaalaa ŋa ane a o sakuuri gaabo yɛlɛ lɛɛ.
O da ba baŋ kaapɔge ao saabile yɛlɛ tɔɔ na wa e yelmeŋa, ka o koŋ tõɔ zanne bonzaa.
Bee o ta wa era ka ba ŋmɛ o a zie na.
Dabẽɛ da kpɛ o la.
"Amine kaŋa a N sorizu tuuluu la na seɛ."
Lɛ ka o da teɛre.
O da yeli la a o dabẽɛ na zaa ko a Thomas.
Ka a dɔɔ da kpaale o zu yaga zaa ka a be la na soŋ o ka a yɛlɛ seɛ.
Azuiŋ, Magozwe da gaa te kpeɛrɛ la yiri na poɔ.
O ne bidɔba bayi mine la da laŋ die.
Ba zaa da laŋ la taa e bibiiri pie a yiriŋ.
Cissy ane o serɛ,  baare ata,  kɔlaa ane bonyaaŋa meŋ da be a yiri poɔ.
Magozwe da piili la sakuuri.
A da ba e mɔlɔ, bonso,  a o taaba da zanne gaa la tɔɔre ka a seŋ ka o zanne pɔge ba.
A maŋ te ta la soga ka o nuuri yoɔre, kyɛ ka o teɛroŋ maŋ gaa a alopelee mɔna ane a bɔlŋmɛkaraa na o naŋ nyɛ a senseloŋ gane poɔ.
O da boɔrɔ la ka ka o waa ŋa a noba na.
Ba nuuri da ba yoɔre.
Magozwe da zeŋ la a yiri kyaara poɔ a kanna a gane na kaŋa ba naŋ ko o a sakuuri poɔ.
Ka Thomas da wa zeŋ kɔge o.
"Boŋ ka a senseloŋ kyaare?"
Thomas la soore.
"O kyaarɛɛ bie kaŋa naŋ da leɛ karema."
Magozwe la da iri o noɔre.
Ka Thomas sore, "A bie yuori la boŋ?"
Ka Magozwe yeli kyɛ laara morɔ, "A bie yuori la Magozwe."
N nɔŋɛɛ kannoo.
N kanne ko aŋ?
N yɔɔpɔge gbiri la.
N kanne ko aŋ?
N ma ane N makoma meŋ tona la tona.
N kanne ko aŋ?
N saa ane N saakoma meŋ tona la tona.
N kanne ko aŋ?
N kanne ko N meŋa bee?
Fati da e la pɔgelee naŋ zoro ŋa saseɛ, a nɔŋ laare, kyɛ maŋ moɔ nimiri na e yelizaa banaŋ yeli ko o.
Daare kaŋa, Fati ne o ma ane o saa gaa la daare boᴐbo.
Fati nᴐŋ la o saa ne o ma sommo kyɛ yɛlɛ yaŋa beebe ka o boᴐrᴐ nyaabo: a nuuli, a ŋmaane ane a saluoni!
Ma yelee la, “Fati!
Kyɛllɛ!
Fo na baŋ bᴐ la daare a kyɛ, kyɛ la baŋ bᴐ daare meŋ a be…
...kyɛ Fati, kaara zie na zaa fo naŋ gɛrɛ kyɛ erɛ velaa.” O yelee la, “oo ma”
A ba kᴐᴐre kyɛ ka o saa ne o ma nimie bere ne toma.
Ba nyɛɛ vŭŭ da-bɛrɛ.Ba nyɛɛ vŭŭ da-bilii.
Fati meŋ mŏᴐ la niŋe.O nyɛɛ vŭŭ da-bilii.O nyɛɛ vŭŭ da bilii bilii.
Fati dolle la o zu.O nyɛɛ nuubil-zeɛ naŋbe a mᴐ-wogre zu.
Fati la leɛ sulli la o zu.
O nyɛɛ nyere-bolo naŋ be a so-uuroŋ zu.
A puoriŋ, Fati nyɛɛ va-velaa.
A vaa da nyegerɛ la.
O de la o nubi-yeni tᴐ a va-velaa.
Fati yelee la, “o waa ŋa vaa” tᴐntᴐbaa, ka a va-velaa na dᴐᴐ!Fati yelee la, “va velaa ba e a ŋa.
Yᴐgevaare waabo la!”
Fati kyeerɛɛ la, “Eii!”Fati zoe wieo zaa a na bᴐ o saa ne o ma.
Fati nyɛɛ o saa.
Fati yelee la, “Waabo!
Waabo!” Saa yelee la, “Yeŋ?
Yeŋ?”Fati yelee la, “Abe!
Abe!”
Ka o saa digi a yᴐgevaare waabo ane daa.
A yᴐgevaare waabo zo golgolee la.
Saa yelee la, “Fati, ta zoro dabeɛ.
Ka te gaa ma zie a te yeli a yᴐgevaare waabo yɛlɛ ko o.”
Ma yelee la, “n poᴐ pɛlɛɛ la ane a yᴐgevaare waabo naŋ ba doŋ fo…
… kyɛ nendaare kaŋa, kaa zie na fo naŋ gɛrɛ kyɛ erɛ velaa.” a yɛlɛ baare la a be.
N nɔŋɛɛ N karema.
O veɛlɛ la.
O eɛ karemasoŋ.
O nɔŋɛɛ neɛ yɛlɛ.
O taa kanyiri meŋ.
O maale la o zukɔɔloŋ ka a veɛla yaga.
O de la lɛɛ maale ne a o zu ka o veɛla.
A o lɛɛ eɛ sɔglɔ, peɛle, ane zeere.
Nma, sɔroo zaa, fo na male la N zu kao veɛla aŋa a N karema zu na?
Ka maa wa baa fẽe poɔ, N meŋ na eŋ la a lɛɛ a N zukɔɔloŋ poɔ.
N na baa la a deɛ waa ŋa a N karema.
N nɔŋɛɛ kannoo.
N kanne ko aŋ?
N yɔɔpɔge gbiri la.
N kanne ko aŋ?
N ma ane N makoma meŋ tona la tona.
N kanne ko aŋ?
N saa ane N saakoma meŋ tona la tona.
N kanne ko aŋ?
N kanne ko N meŋa bee?
Wɔɔ-yeni gara la ka o nyu kõɔ.
Nyoome ayi gara la ka a nyu kõɔ.
Mɔnii ata ane nuuli anaare meŋ gara la ka a nyu kõɔ.
Mɔbaare anuu ane mɔdorri ayoɔbo meŋ gara la ka a nyu kõɔ.
Mɔwie ayɔpõi zoro gara la ka a te nyu kõɔ.
Pɔnteɛ anii ane zomɔ awae duuro la kõɔ.
Gbegni-yeni tannɛɛ la.
O neŋ boɔrɔ la ka o nyu kõɔ.
Aŋ la zoro a gbegni dabeɛ.
Wɔɔ-yeni ane a gbegni la laŋ nyuuro a kõɔ.
Hamisi boɔra la sakuu-kpare-paalaa.
O saa da taa o la gaa a daa poɔ.
Hamisi nyɛɛ dɔɔlee ka o yɛre kpareveɛlaa.
"A kparoo veɛlɛ la yaga."
Hamisi la da teɛrɛ yɛlɛ.
"N da na boɔra la ka N taa a kparoo ŋa tɔ."
Hamisi la da yele.
"Nyɛ,  ba koɔra la a kpareveɛle na,  N saa,  sɔroo zaa,  da kaŋa ko ma."
Hamisi la da sɔrɔ a o saa.
"Hamisi,  a seŋɛɛ ka N da a fo sakuukparoo."
A saa la da yeli sɔge o.
"A libie koŋ tõɔ da a kparoo na."
A saa la yeli sɔge o.
Hamisi saa da yɔɔ la a sakuukparoo.
A da e o la nɔmaa o naŋ da nyɛ ka ba leɛ ko o ngmaroo.
Libie da kyɛre la a na tõɔ da kparoo.
Hamisi zunoɔ bebiri da la.
Kpar- buo soba la ka o na iri?
Saŋa saŋa kaŋa naŋ pare, Naa kaŋa da bebe la ka o yuori di Kayanja.
O ne o pɔge ane a o pɔgeyaa Apenyo la da kpeɛrɛ a Naa yiriŋ.
A Naa pɔgeyaa Apenyo da veɛlɛ la yaga ka neɛ zaa da boɔrɔ o, kyɛ a Naa da maŋ ŋmaa la a kyaroo boma ka a e yaga te zuo.
Naa kaŋa meŋ ba naŋ boɔlɔ Aludah Beremɛ da kpeɛrɛ peɛle la a Naa Kayanja yiri.
Ba da boɔlɔ o la Beremɛ, bonso neɛ zaa da ba gaŋna o noɔre.
(O da ba maŋ taa nemibaaloŋ ko neɛ na soba zaa naŋ gaŋ o noɔre).
A Naa Aludah ŋa pɔge deɛ da kpie la ka o da la boɔra pɔgeyuo na de.
A Navorɛɛ ŋa da gaa la a Naa Kayanja zie ne pɔgekyare boma a na te de a o pɔgeyaa.
A dɔba bama naŋ da zeŋ yele a yɛlɛ la ka a Naa yiri yeme na kaŋ woŋaa.
A yeme ŋa meŋ ne a Naa pɔgeyaa da ba yire taa poe.
Naa Aludah da sagɛɛ la a na poŋ a o naboma ziiri ayi a iri kaŋa kyare a pɔge.
O da la de la kparpĩĩ poɔ a kyaroo boma poɔ.
Ba sɔgele la a nare a Naa Aludah ne a Naa pɔgeyaa Apenyo kultaa.
A Naa da baŋɛɛ ka a o pɔgeyaa poɔ koŋ pɛle ne a kultaa ŋa.
A naŋ da wa kyɛre daa ka a kultaa ŋa na maale,  yeme Kakembo gaa la Apenyo zie a te yeli, "N kyɛnɛ,  a fo saa nare la fo ne Naa Aludah kultaa.
A kyɛre la daa gbuli ka a kulitaa tigri ŋa di."
Naa pɔgeyaa Apenyo noɔre da maaɛ la.
A tontobaa na o da ba baŋ lɛnɛɛ zaa o naŋ na e. Ka a pãã da wa teɛroŋ, "Maã daŋ koŋ kuli Naa Aludah zaa.
A dɔɔnyaa-vorɛɛ na be?
A koŋ tontoma!
N na page la wieo gaa Trevor zie te nyɛ bon na o naŋ na tõɔ e a poɔ ka a yelwolaa ŋa ta page ma."
Apenyo sɛnɛ da la a Trevor.
Apenyo da sɔgle yi la a tensoga na zaa a yi.
Ka a saa da erɛ baŋ zie na o naŋ da gara, o da na mii la yaga.
O da kpɛ la mɔsɔgo poɔ, a do piiri, a kpɛ tuuri kyɛ te o Trevor zie.
O naŋ da wa ta zaa ka o balɛɛ la ka kɔŋ ne kɔnyuuri era naa ko o.
Ka Trevor da soore o, "N nonna, bonso ka fo zo tensɔga ŋa a kpɛ tuuri poɔ a wa kyɛ tensɔga ŋa?"
o da ɔŋ la kõɔ ko o kyɛ da bare o ka o pɛnne.
Trevor da ba la toɔna na zeŋ teŋa kyɛ kyɛle Apenyo noɔ yɛlɛ.
Ka Trevcor soore o, "N nonna, boŋ yele la be be?"
Apenyo da voore la yaga zaa a kyɛ yeli nembɔɔyɛlɛ,  "N saa boɔra la ka o de ma ko Naa Berema ka o kuli,  kyɛ maa eŋ ba boɔra a dɔɔ faa na.
Trevor, fo naŋ ba taa bonzaa kyɛ fõõ la ka N na kuli.
N sagɛɛ la ka yeli zaa naŋ na wa o wa.
Fõõ la ka N nɔŋ."
Ka Trevor kõkyeere, "N nɔnna, N ba taa bonzaa a na tõɔ kyare fo.
Fo baŋɛɛ ka nandaana la ma."
Ka Apenyo yeli, "N baŋɛɛ la kyɛ fõõ yoŋ la ka N boɔra na kuli."
O da la teɛre la a yele, "E ka te gaa Kategga,  a gborŋmaara zie ka o de te gaŋ ne a kolaa ka te be a kolaa gaŋne.
Lɛ la ka N saa koŋ la nyɛ ma bee a baŋ a te kpɛ zie."
Kyɛ a Naa yiriŋ, Naa Kayanja da wa nyɛɛ ka a o pɔgeyaa ba kye a yiriŋ.
O da e la ka o gbaŋgbaare yi a boɔrɔ o. Ba gaa la tenne ane zie zaa a yɔ boɔra a Apenyo.
A Naa areguuribo ane a tontombiiri zaa da yie la a bɔ Apenyo lɛɛ kyɛ ba nyɛ o. Ba da leɛ gaa la a te yeli ko a Naa ka ba ba nyɛ Apenyo.
Ka a Naa da tanne ne suuri, "Yɛ kpɛ moɔ poɔ meŋ a te bɔ o."
A Apenyo ane a Trevor naŋ da naŋ zoro gara a kolaa poɔ, saa kpoŋ da koe la.
Ka saa da wa ne sasekpoŋ.
Kategga meŋ da are maala la o gbori ennɛ ka a dɔɔ ne a o pɔge la sãã wa yi.
Trevor da yeli ko la Kategga ka o mɔŋ ba gaŋ ne a kola.
Kategga da zagre la kyɛ yeli ka sasekpoŋ naŋ waana zuiŋ, ka a na eɛ tuo ka o de a gbori kpɛ a kõɔ poɔ.
Trevor da naŋ are ne o la gbɛɛ.
O da wuli la ba kyɛmo ananso ko Kategga.
O da toŋ la kɔreŋ a iri libipelaa ko Kategga.
Kategga naŋ da woŋ a ba yeli na, nembaaloŋ da kpɛ o la.
A saseɛ naŋ da erɛ, kyɛ o da sagɛɛ la na de ba gaŋ ne a kõɔ.
Kategga da tage la a gbori peɛle ba a e ka ba kpɛ.
O da de la o vuuri a mɔna a gboro kpeɛrɛ ne a kõɔ poɔ.
Naa kayanja ane Naa aludah naŋ da wa ta a kolaa noɔreŋ, ba da nyɛ la a noba bata a gbori poɔ.
Ba da nyɛɛ ka a nɔnnebɔ bayi na yi la ba nuuriŋ.
A saseɛ da fo la yaga a viiri a gbori yaga zaa.
Kategga da koŋ la tõɔ e yeli zaa.
Ka Naa Kayanja meŋ da are tanna boɔlɔ: "Apenyo, sɔroo zaa, leɛ wa.
N di la suuri ko fo ane Trevor zaa.
N koŋ e yɛ yelfaa zaa."
Ane a ŋaa zaa ka a parɛɛ la.
A gbori da vɔgle ne ba la a ŋmɛ ba te eŋ a kɔndie poɔ.
A kõɔ di ba la.
Anaŋ da yi a ŋaa puoriŋ neɛ zaa pãã da taa la sori na kuli neɛ na zaa o naŋ boɔra a Naa Kayanja paaloŋ poɔ.
Ka nandaana la bee ka bondaanaa la.
N nɔŋɛɛ N karema.
O veɛlɛ la.
O eɛ karemasoŋ.
O nɔŋɛɛ neɛ yɛlɛ.
O taa kanyiri meŋ.
O maale la o zukɔɔloŋ ka a veɛla yaga.
O de la lɛɛ maale ne a o zu ka o veɛla.
A o lɛɛ eɛ sɔglɔ,  peɛle,  ane zeere.
Nma,  sɔroo zaa,  fo na male la N zu ka o veɛla aŋa a N karema zu na?
Ka maa wa baa fẽe poɔ,  N meŋ na eŋ la a lɛɛ a N zukɔɔloŋ poɔ.
N na baa la a deɛ waa ŋa a N karema.
Ndalo la ŋa.
Ndalo nɔŋ la gama kannoo.
Pendo la ŋa.
Pendo nɔŋ la karɔɔto ɔɔbo.
Ka Ndalo wa yi sakuuri wa,  o maŋ de la Pendo yi ka te ɔɔ mõɔ.
O maŋ ko la Pendo kɔŋvelaa ka o nyu.
N saa ɔŋ la kamabie ko Pendo ka o ɔɔ.
O maŋ pɛŋ la Pendo berre bebiri zaa.
Pendo taa la beroŋ yaga.
N saa maŋ koɔre la a Pendo beroŋ.
Ndalo maŋ nyu la berkõɔ bebiri zaa.
O maŋ yeli la,  "Pendo,  bareka!"
Saŋ saŋ kaŋa naŋ pare, dɔɔ kaŋa yuori naŋ di Kiundu da be la tembile kaŋa ba naŋ boɔlɔ Nyamani.
A dɔɔ da nɔŋɛɛ bondirii yaga.
O da nɔŋ la nɛne gaŋ bonzaa.
Daare kaŋa, a teŋa Naa da boɔle la a teŋa noba zaa o bidɔɔ pɔge deebo tigri zie.
Kiundu da la woŋee ka pɔge-de tigri kaŋa da la be la tembile kaŋ naŋ peɛle ka ba boɔlɔ be Katumbi.
“Eee!
Tige ayi bebi yeni poɔ.” Kiundu la da zeŋ boora yɛlɛ.
“N na di la a tige ama zaa ayi.
N na kyɛn gaa la Katumbi a te di a be sɛre kyɛ pãã leɛ wa Nyamani poɔ wa baare di o meŋ.” Kiundu la da naŋ zeŋ boora yɛlɛ.
Kiundu da daŋ la iruu bebimaaroŋ a kyɛŋ gaa katumbi.
O da te taɛ ka a bondimaaleba da naŋ ba e baare.
Ka o da yeli, “N na leɛ gaa la Nyamani sɛre kyɛ pãa leɛ wa a kyɛ.”
Kiundu pãa da la kyɛŋ la gbɛɛ gaa Nyamani.
O teɛroŋ zaa da la ka o na te tarɛɛ be ka nɛne deɛ yɔrɛɛ zie zaa.
Kɔŋ meŋ pãã da kpɛ o la yaga.
Kyɛ o naŋ da te ta a be meŋ, ba meŋ da ba maale a bondirii baare.
“N naŋ da yire Katumbi, ba da naŋ maala la a bondirii, kaapɔge pampana eŋ, ba maale baarɛɛŋ.” Kiundu la da teɛrɛ yɛlɛ.
Azuiŋ, o da la iri la a kyɛŋ gaa Katumbi.
A saŋa ŋa eŋ, kɔŋ da kpɛ o la te laare.
Saŋ na Kiundu naŋ da wa tara zaa ka a noba di la a bondirii zaa baare.
A samba pãã da kora la a pɔgepaalaa ne a o serɛ kyɔɔtaare.
Kiundu da ba taa kyɔɔtaa zaa na ko a kulitaa deme.
Bondirii la ka o da boɔra na di.
O poɔ da saaɛ la ane o naŋ da ba pɔge a bondirii.
O da da leɛ la o teɛroŋ zaa eŋ Nyamani.
Kɔŋ ne baloo pãa da ba la bara o. O da kyɛnɛ la baaloŋ baaloŋ lɛ a gara a Nyamani.
O da wa te tara Nyamani, ka noba da yiele la yieluŋ a seɛrɛ.
Ba da da di la a ba bondirii zaa bare.
O naŋ da wa wonŋ ka bondirii bare la, o da yieɛ la a le teŋɛ, a leɛrɛ kũu.
O da ba nyɛ nɛne a tige ayi na zaa poɔ.
O naŋ da wa iri, ba da de la kookoo ngmanlee poɔ a ko o.
Kiundu da leɛ gaa la o yiri ne kɔŋ.
Fati e la pɔgelee, a kyele ŋa kɔrenlee.A nɔŋ laare, kyε maŋ moɔra ka o erε lε ba naŋ wuli o.
Daare kaŋa, Fati ne o saa, Z၁၁ la kurwiri gaa weε.
A naa te vɔ moɔ.
Belaa, ka Fati, boɔra pεnnoo, Ka Fati yeli, “N saa, Balloo ne yeεo kpε ma la Pεnne belaa?”Ka o saa yeli, “oo.
Fati, fo na baŋ zeŋ la a be.
Kyε tɔɔwa duoro Teε zaa zenε."
Ka Fati gaa te ta a maŋgo pare.
A gbole kaa nyε, maŋgo, yeni, ayi, ata, naŋ moŋ a teε zu.
Ka Fati leε kaa o saa.
Ka o ba kyεllε o zie.
Ka Fati nyɔge a maŋgo teε do.Ka Fati yeli, “N na zeŋ la ulkpoŋ ŋa zu.
O soma ne la maŋgori Zeŋ kyε diibu.
A leε zeŋ dεle, kyε dire.”
Fati naŋ wa di a maŋgori baare la, ka o leε sigi.
O naŋ wa sigi baare la, ka o la nyε teyuo kaŋa ka boŋkãã mine kyoɔra a teε puori.
Sekãã da la.
Fati anɔŋ la seere.
Kyε o ba nɔŋ sebie yεlε.
A gbole kaa nyε.
Sebiyeni kaŋa.Ka Fati yeli, “Sebiyeni yoŋ la be be.
Ka maaŋ do a seebo eŋa, kyε o koŋ doŋ ma.”
Ka Fati kaa ka, O saa ba kyεllε o zie.
Ka o nyɔge a teε do.Te tuŋ a sebogi, ŋmaa a seebo.
Ka Fati yeli, “N na zeŋ la ulkpoŋ ŋa zu.
A pεnnε kyε yogro a seere.
A pãã leεzeŋ kyε dire.”
O naŋ wa di baare la, Ka o leε sigre a teε zu.
Lε la, ka o pãã nyε Sebie naŋ ba poɔra.
Ka a maŋ e; Võõ!
Võõ!
Võõ!
Ka Fati age kyinni.
A iri zoro.
Fati zo gaa la saa zie A te voora sogro.
Ka a saa soore,"Fati yeŋ ka fo gaa?
"Ka Fati ba saga, ka o yeli ba o naŋ gaa..
Kyε leε yeli, "Nyε n saa, N taa la maŋgoruu.
N de ko fo be?"
Ka a saa yeli ka.
"Ai!
Bareka Fati.
E ka te kuli, saa koro la."
Ba naŋ kulo, Fati zeŋ la o saa Kurwiri puoriŋ Ka a saa piili lere.
Ka o saa fuuro ne a kurwiri.
Ka a Kurwiri age Kpε Kyiinni moɔ poɔ.
SAGEMAŋ!
!
Ka a kurwiri le dɔgle Fati gbεre zu.
A yiri poɔ, o ma ne o makoma, Soore la a weε yεlε.
Ka a saa yeli ka, Fati te do la teε.Ka Fati meŋ yeli ka, O saa meŋ fuu ne la A kurwiri.
Ka a ma yeli, "Fati, gaafara, gaafara."
Ka a makoma meŋ yeli "Fati, gaafara, gaafara.
Te na kaa la a gbεrε zu.
"A kaa ka, noɔre ko.
Saŋ saŋ kaŋa naŋ pare,  dɔɔ kaŋa yuori naŋ di Kiundu da be la tembile kaŋa ba naŋ boɔlɔ Nyamani.
A dɔɔ da nɔŋɛɛ bondirii yaga.
O da nɔŋ la nɛne gaŋ bonzaa.
Daare kaŋa,  a teŋa Naa da boɔle la a teŋa noba zaa o bidɔɔ pɔge deebo tigri zie.
Kiundu da la woŋee ka pɔge-de tigri kaŋa da la be la tembile kaŋ naŋ peɛle ka ba boɔlɔ be Katumbi.
"Eee!
Tige ayi bebi yeni poɔ."
Kiundu la da zeŋ boora yɛlɛ.
"N na di la a tige ama zaa ayi.
N na kyɛn gaa la Katumbi a te di a be sɛre kyɛ pãã leɛ wa Nyamani poɔ wa baare di o meŋ."
Kiundu la da naŋ zeŋ boora yɛlɛ.
Kiundu da daŋ la iruu bebimaaroŋ a kyɛŋ gaa katumbi.
O da te taɛ ka a bondimaaleba da naŋ ba e baare.
Ka o da yeli,  "N na leɛ gaa la Nyamani sɛre kyɛ pãa leɛ wa a kyɛ."
Kiundu pãa da la kyɛŋ la gbɛɛ gaa Nyamani.
O teɛroŋ zaa da la ka o na te tarɛɛ be ka nɛne deɛ yɔrɛɛ zie zaa.
Kɔŋ meŋ pãã da kpɛ o la yaga.
Kyɛ o naŋ da te ta a be meŋ,  ba meŋ da ba maale a bondirii baare.
"N naŋ da yire Katumbi,  ba da naŋ maala la a bondirii,  kaapɔge pampana eŋ,  ba maale baarɛɛŋ."
Kiundu la da teɛrɛ yɛlɛ.
Azuiŋ,  o da la iri la a kyɛŋ gaa Katumbi.
A saŋa ŋa eŋ,  kɔŋ da kpɛ o la te laare.
Saŋ na Kiundu naŋ da wa tara zaa ka a noba di la a bondirii zaa baare.
A samba pãã da kora la a pɔgepaalaa ne a o serɛ kyɔɔtaare.
Kiundu da ba taa kyɔɔtaa zaa na ko a kulitaa deme.
Bondirii la ka o da boɔra na di.
O poɔ da saaɛ la ane o naŋ da ba pɔge a bondirii.
O da da leɛ la o teɛroŋ zaa eŋ Nyamani.
Kɔŋ ne baloo pãa da ba la bara o. O da kyɛnɛ la baaloŋ baaloŋ lɛ a gara a Nyamani.
O da wa te tara Nyamani,  ka noba da yiele la yieluŋ a seɛrɛ.
Ba da da di la a ba bondirii zaa bare.
O naŋ da wa wonŋ ka bondirii bare la,  o da yieɛ la a le teŋɛ,  a leɛrɛ kũu.
O da ba nyɛ nɛne a tige ayi na zaa poɔ.
O naŋ da wa iri,  ba da de la kookoo ngmanlee poɔ a ko o.
Kiundu da leɛ gaa la o yiri ne kɔŋ.
Ŋmenaa la gaa ka o te puori o yɔɔ kyiu.
Kyiu da kpeɛrɛ la a saluoni lombori na kaŋa.
Ŋmenaa naŋ da wa gara o yeli ko la sagama, "N na leɛ wa la wieũ zaa."
Ŋmenaa naŋ da wa gaa baare, a tanne da de la ba zutarepeɛle leŋ.
Saseɛ ne teere da ŋmeɛrɛ la nɔkpeɛne.
A teere suuri da iri.
Ka ba da lɔɔ a vaɛ yaare zie zaa.
Ka a saluoni da ŋmoonɔ yɛlɛ.
O suuri da iri la.
A sagama poore da sããɛ la ne a yɛlɛ ama.
Ba da piili la a kono.
Nentan da zoro la.
A andonɛɛ zaa da morɔ la kõɔ poɔ.
A saluoni lombori kaŋa na soba poɔ meŋ, ŋmenaa da erɛ la siri a na yi a yɔɔ kyiu zie.
O da mogre la o noɔre a eŋ o baaebaae.
Saluoni naŋ da wa nyɛ ka a ŋmenaa la puro waana ne a o veɛloŋ zaa, o poɔ da pɛlle la.
Ka a tanne meŋ da yɛrre ba vaɛɛ a sereŋ veɛla yaga zaa.
Ka saseɛ da gaa gbire.
Teere meŋ da leɛre la ba nuuri a laara morɔ.
Sagama poore da pɛle la ba naŋ da la nyɛ ba ma ŋmenaa.
Ka ba da leɛ gaa te deɛnɛ.
Tebilii ane mõɔ da pur yi la teŋa a puori ŋmenaa.
A andonɛɛ za da nyegrɛ la.
Ŋmenaa veɛloŋ da kyaã la a zie zaa.
"N ba yeli ka N na leɛ wa la," ŋmenaa la da yele ne eŋyuo.
Mondli ne Mbali ane ba saada laŋ kpeɛrɛ la a teŋkpoŋ poɔ.
Ba boɔbo zaa da arɛɛ la ka ba bare sakubiiri.
A sakuuri barebo da naane a ba yelwonaa kyɛ ba teɛroŋ zaa arɛɛ ba naŋ na gaa ba makoma zie.
A ba makoma da kpeɛrɛ la tembile kaŋa naŋ peɛle kolaa kaŋa.
Mondli ane Mbali poore da pɛlle la bonso,  saŋa taɛ la ka ba la gaa a ba makoma zie.
Zie naŋ na veɛ daare,  ba da laŋ la ba boma a nare a ba sori tuubu.
Ba da ba gbiri a tensɔgɔ na.
Ba di la dɛmo kyaare a sakuuri barebo lɛɛ ka zie te veɛ.
Zie naŋ da wa veɛ bebimaaroŋ,  ba da kpɛ la a ba saa lɔɔre a gaa a koraa poɔ.
Ba da do la tanne,  a kpɛ mɔdonne poɔ te yi.
Ba sɔrɛɛ lɔɛ a sori zu,  a kyɛ yieli yiele.
Ba da te ta la sɔgɔ a bale faa gbiri.
Ba naŋ da wa te ta,  a ba saa da seŋ la Mondli ane a Mbali ka ba iri.
Ba da nyɛ la a ba makoma,  Nobuntu ka o de sɛŋɛ gaŋ ne teɛ puliŋ a pɛnnɛ.
Nobuntu poɔ da pɛlle la yaga.
O da seɛrɛ la a die poɔ ne popeɛloŋ.
A o yaamine poɔ da pɛlle la ka ba de kyɔɔtaare ko a ba makoma.
Ka Mondli yeli,  "De weɛ yuo a N kyɔɔtaa."
Ka Mbali meŋ yeli,  "Aaai,  yuo Ndeni sɛre."
O naŋ da wa yuo a kyɔɔtaare baare o dasɔre la Naaŋmen ko a o yaamine a maale ba.
Mondli ane Mbali pãa da yi la yeŋe a te deɛnɛ.
Nobuntu ne a o bidɔɔ da zeŋɛɛ a di dɛmɛ kyaare a ba yideme zaa.
Zie naŋ da wa soɔrɔ,  Mbali ane Mondli da leɛ gaa la yiri te di ba zimaane bundirii.
Ba da naŋ dire la kyɛ ka gõɔŋ faa kpɛ ba.
Zie naŋ da wa veɛ,  a ba saa da de la a lɔɔre leɛ gaa a teŋkpoŋ poɔ kyɛ bare a biiri a ba makoma Nobuntu zie.
Mondli ane Mbali da maŋ soŋ la a ba makoma ka o toŋ a yiri toma zaa.
Ba da maŋ gaa la kolaa te ɔŋ kõɔ,  a la gaa te bɔ daare wa maale vũũ.
Ba da maŋ wuo la a noore gyɛlɛ lantaa a kyɛ kpɛ a gaadin poɔ te bɔ zɛvaare.
Daare kaŋa,  Mondli da de la a o makoma nii gaa ne moɔ ka te ɔɔ moɔ.
A nii da te zo kpɛ la neɛ kaŋa weɛ poɔ.
A weɛ soba suuri da iri la yaga.
O da tɔ la dabẽɛ eŋ ba ka o koŋ la ko ba a nii bonso,  a sãa la a o weɛ boma.
A naŋ yi a daare na zaa,  Mondli da kaara la a nii velaa ka a ta la bɔ yɛlɛ wa ko ba.
Daare kaŋa meŋ,  a biir da tu la a ba makoma Nobuntu gaa daa poɔ.
O maŋ koɔra la zɛvaare,  sikyiri ane fanfama a daa poɔ.
Mbali da nɔŋɛɛ ka o maŋ wuli a dadaareba a boma daaro.
Ka neɛ zaa wa da a boma,  Mbali da maŋ laŋ a la taa eŋ a soba woɔ poɔ ko o.
A ama zaa puoriŋ,  sakuuri meŋ yuobu peɛle la.
A seŋ ka a biiri leɛ gaa a teŋkpoŋ poɔ.
Nobuntu da ko la Mondli kɔpo a ko Mbali meŋ kparoo.
O da de la bundirii ko ba ka ba na de tu ne a sori.
A ba saa naŋ da wa ka o taa ba gaa ne,  ba da ba sagra na gaa.
A biiri da sɔrɔ la a ba makoma Nobuntu,  ka o poɔ ba ka ba zaa gaa a teŋkpoŋ poɔ.
Ka Nobuntu more laare kyɛ yeli,  "N korɛɛ yaga.
Nkoŋ tõɔ be a teŋkpoŋ poɔ.
N na kyɛlɛ yɛ la ka yɛ leɛ wa a kyɛ."
Fati da e la pɔgelee naŋ zoro ŋa saseɛ, a nɔŋ laare, kyɛ maŋ moɔ nimiri na eyelizaa banaŋ yeli ko o.
Enkyele bee sakuuri poᴐ zena.Fati ŋmɛɛ bᴐᴐl kyɛ zo zo-parɛɛ ata.
Ba naŋ wa bare ba sakuuri poᴐ, ona ne o kyɛnnɛ Nuotaɛ kyɛn kulee la.Nuotaɛ yelee la, “Fati, fo toᴐ la zoobu”
Fati taɛ yiri a nyɛ o ma koro dieŋ.O yelee la, “n ma, zimaanee.” Fati ma sagɛɛ la, “zie maaɛ, Fo waaɛ maaroŋ?”
Fati yelee la, “N tolɛɛ la, a bale kyɛ ka kᴐŋ kpɛ ma.
Te taa la enkyele zena sakuuri poᴐ, ka n zo yaga.”
Ma laɛ la kyɛ yeli, “n bi-nᴐnaa, ba dᴐgebo la ka fo taa gbɛkpeɛne!N na doge la saaloŋ zeɛre, zimaanee diibu na maale baarɛɛ pampana zaa.”
Ma deɛ kăă eŋ bondimaale dogekpoŋ poᴐ a de dogele.A kăă naŋ wa tole, o ŋma la zama eŋ, a dᴐᴐ lɛɛ ka a te be.Ka o de seremaane ane kommie eŋ.A ᴐŋ kõᴐ ane naa-nɛn-waale ayoᴐbo eŋ.
Ma yelee la, “Fati, naŋ soŋ ma dᴐᴐna a zeɛre.”Fati yelee la, “oo, ma, n na soŋ la.”
Fati dᴐᴐ la a zeɛre dayeni.
O yelee la “a zeɛre nyuu noma la.”
Fati la dᴐᴐ la a zeɛre boyi.
O yelee la, “a zeɛre nyuu noma la.”
Fati la dᴐᴐ la a zeɛre bota.
O yelee la, “a zeɛre nyuu noma la paa.”
Fati paa leɛ kaa la o ma.O ma da ba kaara o zie na sɛŋ.O da ŋmaara la zɛvaare a na eŋ a zeɛre poᴐ.
Fati iri la a nɛne kaŋa a doge poᴐ ᴐᴐ.Fati yeli ka, “Mmm”
Fati la maaleŋ leɛ kaa la o ma.O ma ba kaara o zie sɛŋ.O da ŋmaara la nyaadoᴐ ana eŋ a zeɛre poᴐ.
Fati la iri la a nɛne kaŋa wieo zaa a doge poᴐ ᴐᴐ.Fati yelee la,“Mmm!
mmm!”
Fati la maaleŋ kaa la o ma.O ma ba kaara o zie sɛŋ.O da ŋmaara la saaloŋ ana eŋ a zeɛre poᴐ.
Fati la iri la a nɛmɛ ata soba a doge poᴐ a ᴐᴐ o meŋ!Fati yelee la, “Mmm!
Mmm!
Mmm!”
A ba kᴐᴐre kyɛ ka o ma ta a daŋaa ane a zɛvaare, nyaadoᴐ ane a saaloŋ.Fati yelee la, “Mmm!
Mmm!”
Ma laɛ la kyɛ yeli, “Bareka, Fati, ane fo naŋ soŋ dᴐᴐ a zeɛre.” Fati da ba baŋ lɛ o naŋ na yeli.
Ma de la a zɛvaare, nyaadoᴐ ane a saaloŋ eŋ a zeɛre poᴐ kyɛ de a sulee Fati zie.O piili dᴐᴐnᴐ la a zeɛre.
Ma kaa la a doge poᴐ.
O da na baŋ nyɛ la a zeɛre naŋ kpaara ire.
Ma da boᴐrᴐ la a nɛmɛ ayoᴐbo na a doge poᴐ.
Ma yelee la “Boŋyeni… ayi….ata…” Ma nyɛɛ nɛmɛ ata ka kaŋa ba la poᴐ.Ma ba yeli yelizaa.
Fati ba yeli yelizaa.
Ma naŋ wa tᴐre a zeɛre, Fati ba nyɛ nɛne zaa.Fati yelee la, ” Ma, N saaɛ la, N daŋ koŋ la e lɛ.”O daŋ ba la e lɛ.
A baaraa zie la a lɛ.
