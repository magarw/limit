Onompai
Ocikalo
Onongolo
Monongundwa
Eimo
Ontete
Enkanya
Omavoko
Ongolo yokuvoko
Omutwe
Luka 10:25-37Ontiki imwe, umwe povalongesi vOcitumino wakatuka opo alole Sesu, emuti: "Mulongesi, ocici njikalinga opo njipiñgane omwenyo wahapu?"
Sesu emupulu: "Ocici cahonekwa mOcitumino?
Oñgeni ucihangununa?"
Ongo akumbulula ati: "Hola Tatekulu Huku yove, nomutima wove auho, nomwenyo woveauho, nononkono mbove, nonondunge mbove ambuho tupu hola mukwenyi ngeeci ulihole ove mwene."
Sesu ati: "Wakumbulula nawa.
Cilinga oco, ngwe mokakala nomwenyo."
Mwaina, mokutainja okulipaka koundalawa, wapula Sesu, ati: "Mukwetu yaco olye?"
Sesu walandulisako ati:
Omulume umwe anko ulauka okutunda koSelusaleme okweenda nokoSelikoo, watokela pomankanya ovifwanga, ovo, eci vemupunda aciho, vemuvetaveta onombolo avemusipo, entuvya.
Omunakwa umwe, okulaukila onjila oyo, welihaka kwe eci emumona walambela pontele.
Haicovo, omulevita umwe anko ulaukila ponjila oyo, eci emumona, naevo walambela pontele.
Omusamaliya umwe, naevo anko wenda onjila yae, waenda popepi yae, okumutala, wemweetela onkenda.
Emufwenaina, emukutu ovipute vyae, nokupakapo omulelela novinyu, emulondeka kocimbulu cae, emutwala kehikilo, okumulinga nawa.
Montiki yalandulako, omuSamaliya wapola onombongo onombali mbonondenalyu, embufete kumwene wehikilo, nokuti: "Tala nawa omulume ou, cina wapesela hacimwe oco vali, njicipinginyapo cina njikondoka."
Sesu wapula: "Puvetatu olye weetepo ngamukwavo yoou watokela pomankanya ovifwanga?"
Omulongesi wOcitumino ati: "Oyou wemwetela onkenda."
Opo yaco Sesu emuti: "Enda, noove oco ukalinga."
Luka 15:11-32Kwakalele omulume umwe anko una ovana vevali.
Ngwe omututu waco apopila he yavo ati: "Tate, mpe pehepano ocintimbu cepingo lyange."
Nanyo he pahe, atepulila ouhona wae ovana vae vevali.
Konyima yaco ngwe apahapiti onontiki ononyingi, omona omututu waco aongiya ovipuka aviho anko enavyo, aende kocilongo cokokule.
Ngwe oko ngaako apeselela ouhona wae ouho apelwe, nokukala nokulinga ovipengi.
Eci amana aciho anko enaco, mocilongo oco amuya onjala onene, ongo ahimbika okukonja nesuko.
Ngwe aende kuumwe womocilongo oco, ongo oo emutumu komapya ae okukalisa ovingulu.
Oko, wahandele okulya ovinjengele, okulya kwovingulu ngwe nawike anko umupavyo.
Pahe asokolola okuti: "Ocinyingi covalingilili vatate valya okulya avekuta, ngwe ame kuno oco njinkya nonjala!"
"Manjikatuka okwenda kutate ankemupopila okuti: Tate, napengesila Huku noove.
Ame hihivilwa vali okutumbulwa ngomona wove, ntekule vala ngaumwe omulingilili wove."
Pahe akatuka okwenda keumbo lyatate yae.
Omona eci anko elikokule he yae wemumonena kokule, emweetela onkenda.
Pahe ahateka okelivasa nae, emuumbakana nokumuhipa ombusinyu.
Ngwe omona apopila he ati: "Tate, napengesila Huku noove.
Ame hihivilwa vali okutumbulwa ngomona wove."
Ongo he apopila ovaumbili vae ati: "Kanyaukei etei omuvalo ukahi nawa, muvalekei.
Muhukikei onela komunwe nononkaku konompai.
Etei tupu ondumetane yanina, iipaei tulye ocipito.
Ceeci omona wange ou wankile wapinduka; wavombele wavasiwa."
Avahimbika okulinga ocipito.
Omona wae omukulu waco anko ulikepya.
Eci akondoka okuhika popepi yeumbo, aivi ociimbo novantu vanyana.
Pahe aihana wike povalingilili emupulu eci ciivalela meumbo.
Ongo emukumbulula okuti: "Ondenge yove weya, pahe tate yove watuma okumwipaela ondumetane yanina ceeci wakondoka nekongoko."
Pahe omona oo omukulu waco anumana unene, ahahande okunyingila meumbo.
Ngwe tate yae alupuka okumukengelela okuti oco anyingile meumbo.
Ongo akumbulula tate yae ati: "Tala, tate omanima omanyingi njikulingila napamwe naanyene ocitumino cove."
"Ame napamwe tate wampele ocinkombo njilinge ocipito nomapanga ange!
Ngwe omona wove oo, wokwanyinukuta ouhona wove nomakunga, wakondoka wemukamena ondumetane yanina!"
Ongo he ati: "Mona wange, ove apeho una ame, aciho njinaco ocove.
Mwaina ontwe anko casukisa okulinga ocipito cokulyata mocanja, ceeci ondenge yove anko wankile wapinduka wavombele wavasiwa."
Ongwingwinini ikahipi?
Ongonge ikahipi?
Ocimpuku cikahipi?
Ociila cikahipi?
Ocikunkulu cikahipi?
Ocimbisi cikahipi?
Ocifufwa cikahipi?
Ocimbwa cikahipi?
Ocingulu cikahipi?
Ocinkombo cikahipi?
Luka 18:1-8Sesu wevehipululila ontengelepopya imwe oco evelongese okuti vena yokulikwambela apeho nokwahaheveya.
Ongo ati:Mepundaumbo limwe mwakalele omukoyesi umwe wompela anko wehena woma naHuku nokwehena ontilo nomuntu nawike.
Ngwe mepundaumbo olyo tupu mwali omuhepe umwe anko utainja apeho omukoyesi wompela nokumwiita okuti: "Nkwateseko okukoyesa ompela yange nonjale yange."
Aanye ehimbwehimbwe okukwatesako omuhepe.
Ngwe ontiki imwe elipopila ati: "Nampila nahatili owoma Huku nokwehena ontilo nomuntu nawike.
Mwaina njina yokukwatesako omuhepe ou okukoyesa ompela yae ceeci kayekepo okumpikitisa, anko himukwatesako kamanjeke njifimepo."
Pahe Tatekulu ati: "Tehelei capopya ongangala omukoyesi wompela.
Ngokuti Huku kamakalinga eci cavyuka kocikumba cae cikalavanja kwee, ocitenya nocintiki pokucihukulula?
Okuti masete okucikwatesako?"
"Ame njimutolela okuti makalingila liwaliwa ociwa kocikumba cae.
Okuti hamwe Omona womuntu cina makakondoko ukavasa ekolelo pano pohi?"
Omaiho
Omakutwi
Omulungu
Omayulu
Ociyeli
Omayo
Elaka
Omatama
Ovihokopyo
Onohuki
Tate yetu uli keulu.
Aveho vaimbuke okuti enyina lyove likola.
Ouhamba wove wiye kwontwe.
Eci wahanda cilingwe, pohi ngeeci cilingwa keulu.
Twaavele hono okulya kwonontiki ambuho.
Tweevele okuleva kwetu,
ngeeci twevela, ava vetuleva.
Meyonjo wehetuyeke tutoke,
mwaina tuhukulule pocivi.
Ceeci ouhamba nononkono nehiliviko ovyove apeho.
Amee.
Mateu 6:9-13
Ocimbwa
Opato
Ongombe
Ocimbulu
Ocimpuku
Ocimbisi
Ongi
Ocinkombo
Ocingulu
Ocifufwa
Luka 12:15-23, 30-31Sesu wevepopila aveho ati: "Liyungei!
Kalei calunga kocipululu aciho, ceeci omwenyo womuntu kauli mounene wouhona wae enao."
Pahe evehipululila ontengelepopya ei:
Kwali omulume umwe omuhona anko una omapya ayelele unene.
Ngwe elisoko wati: "Ame njitupu apa njipaka eteyo lyange.
Njilinga ñgeni?"
Pahe ati: "Aa mankalinga ngeeci!
Mankahanyuna omalimba ange, ankatunga omalimba omakwavo omanene.
Ngooco nkapaka nawa eteyo lyange nomalumono ange aeho."
"Pahe ngooco nkeliti: 'Mulume una ovipuka ovinyingi welipakela omanima omanyingi.
Pahe pululukwa, lyaa, nwaa, hambukwa.'"
Mwaina Huku emuti: "Ndamba ove!
Mokapolwa omwenyo wove mocintiki cohono umwe.
Iya pahe eci wavyukisa, macikasala nalye?"
Ongooco macikamoneka kuna ulipakela mwe omalumono, ngwe kuHuku hamuhonako.
Sesu kovalongwa vae ati: "Njimupopila okuti: Mwahalingei ociho nokukala kwenyi,
cokuti matulici hamwe nociho nomalutu enyi, okuti matuvaleci."
"Ceeci vokwahanoñgonokele Huku mouye auho, ovo vena ociho novipuka ovyo, mwaina Tate yenyi wii okuti mwecisukila.
Tainjei nkele ouhamba wae, ngwe ovipuka ovyo aviho mukeviyawisilwako."
Luka 8:5-15Sesu wati:Omukuvi umwe wakatuka okukakuva.
Pokukuva, ombuto imwe yatokela kontele yonjila ailyatailwapo novantu, oviila vyopeulu aviilipo.
Ombuto onkwavo yatokela kombanda yomamanya, eci yamena, aikukuta ceeci pehena ocituto.
Ombuto onkwavo yatokela momakete, mokwakulila kumwe, omakete aakaumbako kombuto oyo.
Ombuto onkwavo, yatokela mohi ongwa, aikulu, aiyele ngwe ike ayeta ocita.
Mokwecipopya oco akalavanja ati: "Ou una omakutwi atehelele!"
Apulwa novalongwa vae okuti: "Ontengelepopya paci ina?"
Sesu evekumbulula ati: "Onwe mwaavelwa okunoñgonoka omaelema ouhamba waHuku, mwaina ovakwavo onontengelepopya vala, oco okuti vatala ngwe kavepemono, vatehela ngwe kavakungunyeka."
"Eci cilekesa ontengelepopya ei oceeci: Ombuto ondaka yaHuku."
"Yokwatokele kontele yonjila ilekesa vokwiitehela.
Pehimbwe lihehehi elyapu liya alivepolo ondaka komitima vyavo, oco vahatavele navayovoke."
"Ombuto yatokela pomamanya ilekesa ava vatehela ondaka, pokwiiva veitambula nehambu mwaina vetupu omii.
Pehimbwe limwe vatavela, eci peya okulolwa metavelo avayapukamo."
"Ombuto yatokela pokati komakete ovovana vaiva ondaka, mwaina mokweenda kwonontiki, omasukalalo omalumono nomalyalya omwenyo uno; ovinyango vyavo kaviyele, ceeci vyaumbwako."
"Ombuto ina yokwatokela peheke ewa ilekesa, vana vaiva ondaka nomutima omuwa wavyuluka.
Cina vaiva ondaka veikwata nokupamekela, ngwe vaima ovinyango."
