Aka ci khati leciya ca kali,  ka kama wa ndlala,  a yingwe yaku tala hi wuthlari,  yi ti mahisili aku kwatsi yo b'abza,  yi tsandza niku huma a handle.
A zvi hari zo tala zi yili a kaya ka yona kasi akuya vuxela.
Kanilezvi,  ni cinwe a ci hari ci nga zvikota aku huma handle.
Loku gi cili ni mumu waku saseka ngovu,  a ci gwaja ci tili.
Ci pimisili aku vuxela a yingwe conawu.
Ku tsongwani a ci gwaja a ci lava aku ngena lomu ndlwini ka yingwe,  kanilezvi,  hi ci hathlanyana,  a ci gwaja ci nyimili ci wona aku akuhi ni mikondzo ya zvi hari zo tala zi nga ngena zi nga humi.
Hiku maha loku,  a ci gwaja ci nyimili hi le handle ci ku,  "Xewi.
U muneni kani mungana?
Wa cukwata ke?"
"Unga cavi mungana.
Ngena u ndzi pangalata."
"Wa hemba.
Ndzi wona a mikondzo ya zvi hari zi nga ngena kanilezvi a yaku huma andzi yi woni."
A yingwe yino miyela,  a ci gwaja ciku ngalu,  "Salani mungana,  ndzi taku vuxela a siku gi nwani."
A ci gwaja ci tsutsumili ka wundawu ligiya!
Hi ka masiku lawaya,  akuhi ni wanuna anga kari a fama lomu kwatini.
Hi ci tsuketi,  a kumanili ni nghonyamu!
A nghonyamu ayi kari yi ti humulela ka bzanyi ga ndzokati.
A thlanganu wabze wa ci tsuketi wu mahili aku a wanuna anga tivi a cu maha.
A wa teli ni wutoya.
Aku sanguleni,  a nghonyamu yi dzukili yonawu,  yi cavanyana.
Kanilezvi lomu ndzeni ka yona aku kari ku b'oha aku kombisa aku yona ayi kari yizva a ndlala.
A wanuna hatlisili aya noma ka sinya wo leha!
A sangula aku cwanga na a kari a ruketela a nghonyamu.
Nghonyamu yi b'aramili laha hasi ka sinya nayi kari yi nyimela a zvakuga zva yona.
Aku fambeni ka kama,  a nghonyamu yi zvili awurongo,  yi wa ti mahisa aku kwatsi hi loku yi wazva awurongo.
Hi kama wa wu tsongwani,  a wanuna a etlelili.
A gama a thlendlemuka kambi.
Hi ku gumesa,  a khudzehela a gama a khon'wa hi wu rongo.
Kanilezvi a wili a hehla ka nghonyamu yinga ngha yi etleli!
Votle va vukili na vanga tivi a cu maha,  na va cava.
A nghonyamu yi rivakelwi ni zvakuga zva yona,  yi tsutsuma kasi aku ponisa a wutomi ga yona.
A wanuna na yenawu a tsutsumile hi tlelu legi a nghonyamu yinga kari yi tsutsuma ka gonawu.
A gama a tsumbula aku yenawu awa kari a tsutsuma hi tlelu gin'wi ni nghonyamu!
Hiku maha loku,  yena a wanuna a cicili a tlelu kasi a pona aku giwa hi nghonyamu!
Tingi a wa tsama ni kokwani wakwe.
Yena a wa hlayisa a ti homu zin'wi na kokwani.
A siku gu kari,  ku tili a va ka maxanga.
Vona va tekili a ti homu va famba.
Tingi zin'wi ni kokwani wakwe va tsutsumili va ya fihlala.
Vona va fihlalile lomu khwatini kala gi phuma.
A nzaku ka lezvo,  a va ka maxanga va wuyili kambi.
Tingi a fihliwilwe lomu ka matluka hi kokwani wakwe.
A mun'wi wa va ka maxanga a kanzihelili tingi,  kanilezvi yena anga ketangi.
A kama wo ngana na ku rulili,  tingi ni kokwani wakwe va humili laha ku basa.
Vona va xiyamelili va ya kaya.
A kali ka masiku a ci gwaja ni hawu avahi va ka mungana.
A siku ginwe a ci gwaja ci ti ngalu: Ahi fambi hi hlakana niku hi lava a zaku higa.
A hawu yi vumeli nakuveni awuhi thlamu ka yona.
Vona va yile ka simu ga zvi pfaki va ya sangula a kuga.
Nakuveni n'wa thlari n'wa ci gwaja awa wulawulili ni n'winyi wa simu kasi aku phasa n'wa hawu kasi ku mukomba aku yena ahi wa cumu.
N'wa thlari n'wa ci gwaja a b'ili a huwa aku ngalu: Amakhamba!
Amakhamba!
A zvi pfaki zvi fambile,  a gama a tlula a tsutsuma.
Hiku hatlisa,  a n'winyi a humeleli ata kuma n'wa hawu na a zama aku tsutsuma.
Kanilezvi,  a mudoza wakwe wa ku leha a wu mu khomeletela.
A n'winyi wa simu a mu landzili na a kari a b'anguleka aku ngalu: Nyima!
Nyima!
Nziku wonili,  hi wena n'wa hawu.
Kanilezvi,  va mu khomili va sangula aku mub'a.
Anga zikotangi aku timisela,  a ti ka yena aku ngalu: A nzi hi ni mungana wa mina n'wa ci gwaja.
Hi yena anga nzi ramba.
Kanilezvi a venyi va simu va tsemili a mudoza wakwe va gama vaku ngalu: Famba uya bzela a mungana wa wena le zaku hiku tsemili a mudoza!
Va gama va famba le kaya ka n'wa ci gwaja va ya bika a mudoza wa n'wa hawu kasi va ga. N'wa ci gwaja a rambili n'wa hawu kasi a ku ta fehlula.
Loku va mbetili aku fehlula n'wa ci gwaja a wotisili n'wa hawu lezvi a nga ga a kama wa ku fehlula.
N'wa ku fayela,  n'wa hawu a hlamula aku ngalu: Ayeyi!
A nzi zvi tivi.
N'wa ci gwaja a ti ngalu kakwe: U gili a mudoza wa wena,  a gama a tsutsuma.
Aku sukela ka siku legiya,  ati nyamuthla a vahe va ka mungana.
A kali ka masiku a hosi ya khwati akuhi n'wa nghonyamu.
Yena a rumili a zvihari kasi za kota akuya miyeta a guwa gi nga kari gi zvala le tiveni lomu khwatini.
Kanilezvi vona avazikotangi!
A ndlovu yiti hlawulili akuya miyeta a guwa.
A ndlovu yi rumiwili akuya wonelela.
Laha ci kari ka wusiku a guwa ginu sangula,  hikumaha loku n'wa ndlovu nayenawu anu sangula aku dayela amakheli.
Yena anuya a mahleni hiku dayela amandziku wa kona.
Hiku fambeni ka maviki yu kari,  n'wa hosi n'wa nghonyamu anu tsaka hikusa n'wa ndlovu azi kotili aku mbeta a guwa.
Kanilezvi a ndzaku ka hweti,  vona va wonili amabandzala hiku tsalangana ka wona lomu masin'wini ka vona.
N'wa hosi n'wa nghonyamu a rumili n'wa ndlovu kasi a vitana amakhele ma taga amabandzala.
N'wa ndlovu anu tala a hloku hikusa yena awa deli amakheli wothle.
Aku ngalu: Rivalelu,  rivalelu,  nzi de-de-de-deli wothle!
A ndlovu yi celilwe a ci kanikisuweni a malembi yo tala.
Hikumaha loku,  a hosi yi beleli a nayu ka zvihari zonthle kasi ku zvi maha a hosi yi wulaku ka wothle a kama.
N'wa hawu awa kari a hanya laha mbirini ya chongo.
Laha ci kari ka congo akuhi ni ci tikwana.
A misinya ya mihanzu ayihi kona lomu ka ci tikwana leco.
N'wa hawu awa lava aku ya ga a mihanzu ya khwati.
Yena a wonili a ribze ga hombe laha ci kari ka congo a gama a pimisa aku thlula laha hehla ka gona,  hiku gumesa a wa ta thlula kala le citikwanini.
A thlulili le moyeni a gama a jatama laha ka ribze.
A gama a thlula kambi kala le citikwanini.
A tsakili hi kuga a mihanzu ya khwati a gama aya kaya.
A mahili lezvu hiku tala ka masiku.
Kanilezvi n'wa ngwenya awa kari a tsama lomu matini ni sati wakwe.
A sati wakwe aku ngalu: Muranziwa,  wena kulava aku u famba uya etlela laha ka ribze.
A muvala wa miri wakwe a wu fana ni wa ribze.
A nzaku ka masikunyana,  n'wa ngwenya a wonili n'wa hawu na a wuya kambe le citikwanini.
Yena a nomili laha ka ribze a gama a peta a hloku lomu matini.
N'wa hawu loku a mbetili a kuga a lavili aku thlela kaya.
Kanilezvi a ribze a gihi ga hombeaku hunzeleta,  hiku maha loku,  yena a wulawulili ni ribze: N'wa ribze,  ku khwatsi u kulili.
U muneni ke?
N'wa ngwenya awa fayeli,  a pimisili a ribze ga wulawula.
Hikumaha loku,  yena a hlamulili n'wa hawu aku: Nzi wa hombi hiku kunani ngwenya ya hombi yi nzi etlelelaku.
A hawu yi ti ngalu: Hesawu n'wa ngwenya,  mina nza zvi tiva aku wena u lava aku nzi ga. Mina nzi kumbili,  wena u nga ga a miri wa mina.
Kanilezvi,  nzi lava aku salisa a vana va mina laha ka sinya lowuya.
Hikumaha loku,  n'wa ngwenya amu khiletili laha ka hlan'a wakwe!
Loku va txikelili seyu,  n'wa hawu a nomili le sinyeni a gama aku ngalu: Nzi bongili aku nzi khileta sawena mungana.
Hita wonana,  zvezvi famba kaya.
Kanilezvi,  n'wa ngwenya ati ngalu kakwe: U nzi tsembisili.
N'wa hawu anu hleka a gama aku ngalu: Aku fayela ka wena ku mahili u kholwa ka mina!
A gama a lahleka lomu ka ti davi ta sinya.
N'wa ngwenya anga zvangi amu khomili n'wa hawu waku tala hi wutlari!
Kaleloko ka masiku kama wa ndlala,  n´wavhundlani na n´wahawu vawahi vanghana.
Siku ginwe n´wavhundlani ano alakanya aku ramba a munghana wakwe kasi kuya hlakana.
N´wavhundlani ati ngalu: Ahi hlakani hi ku bikana.
N´wahawu ano hlamula aku: Hingazvimahisa kuyini ke?
N´wavhundlani ano hlamula aku: Aku sangula kulaveka hi dzivela a nzilu.
Hicela mati,  lomu ka bota hi kungeta.
Nzita sangula himina nzinghena,  loku nziba a tapa ya bota ku laveka aku uvhulula nzitahuma.
Hiku maha loko n´wavhundlani ano ngena hikuranga.
Loko a mati masangula aku kufumela.
N´wavhundlani ano gongonza a tapa,  makumu n´wahawu ano vhulula a mbita.
Tsena lezvaku loku kucikele a khati ga n´wahawu,  n´wavhundlani ano teka a ribze ga hombe atlhateka a henhla ka bota,  a thlela a tshamela a tapa.
Loku a mati masangulile kuvila,  n´wahawu ano gongonza a tapa,  tsena lezvaku n´wavhundlani anga vhumelangi aku vhulula a mbita.
Hikwalaho,  n´wahawu anofa kwalomo.
Kani lezvi n´wavhundlani a gile munghana wakwe!
A kali loku, a zvihari zvi pimisili aku maha a mubuzu.
Kanilezvi a mubuzu lowu awu ngahi wa zonthle a zvihari.
Awuhi wa zvihari zva timhonzo.
N'wa vundlani awa kari a ti longisela kasi akuya le ku buseni.
Kanilezvi yena a kumili aku a mubuzu awu mu ringani.
Wa zvihari zva timhonzo.
N'wa vundlani a fambili a lava a timhonzo.
Loku a ti kumili a nu vekela laha ka hloku yakwe a gama aya le mubuzweni.
Le ku buseni n'wa vundlani awakari an'wa na a kina.
Aku kina ka yena ku mu karalisili a gama awa laha ka mumu.
Na a kari a etlela, a timhonzo ti nu namuka!
Hiku maha loku, zonthle a zvihari zvinu tsumbula aku n'wa vundlani awa nga lumbi a tlawa wa zvihari zva timhonzo.
Zvi mukokili a tindlevi kala akuza ti leha.
Zvi gama zvi tsutsuma.
Zvi ngaho va n'wa vundlani va kulili a tindlevi tabze!
A kali ka masiku,  a nyakolongi ni kheli a vahi vangana.
A siku gu kari,  vona va pimisili aku famba va laha a zigangu le doropeni.
A kheli a gihi ni matsoho ni mungana wakwe nwa nyakolongi hikusa yena awa sasekili a miri wakwe wu phatima.
Yena a mu wotisili aku ngalu: Zvini unga maha kasi wena wa kota aku saseka ngovu?
Hinga nzi cuwuka,  mina nzi svarili ngovu.
Nzi faneli aku maha a yini ni miri wa mina?
A nyakolongi aku ngalu: Ingisa!
Cela a mati lomu ka bota u gama u kungeta laha ka nzilu.
Kanilezvi a kheli gi ti ngalo: A nzi zi tiva,  nza zi tiva.
Miyela,  mungana!
Yena a famba.
Hiku maha loku,  yena a yile kaya aya cela a mati lomu ka bota.
Loku a mati ma sangulili aku vila,  yena ati hoxelili lomu ka bota!
A miri wakwe wu svili,  a mudoza wakwe wu tsemeka!
Aku tsika aku phatima niku saseka ku kwatsi hi nwa nyakolongi,  yena a kumekili na a svarili ngovu!
A kali loku,  a zvihari zvi pimisili aku maha a mubuzu.
Kanilezvi a mubuzu lowu awu ngahi wa zonthle a zvihari.
Awuhi wa zvihari zva timhonzo.
N'wa vundlani awa kari a ti longisela kasi akuya le ku buseni.
Kanilezvi yena a kumili aku a mubuzu awu mu ringani.
Wa zvihari zva timhonzo.
N'wa vundlani a fambili a lava a timhonzo.
Loku a ti kumili a nu vekela laha ka hloku yakwe a gama aya le mubuzweni.
Le ku buseni n'wa vundlani awakari an'wa na a kina.
Aku kina ka yena ku mu karalisili a gama awa laha ka mumu.
Na a kari a etlela,  a timhonzo ti nu namuka!
Hiku maha loku,  zonthle a zvihari zvinu tsumbula aku n'wa vundlani awa nga lumbi a tlawa wa zvihari zva timhonzo.
Zvi mukokili a tindlevi kala akuza ti leha.
Zvi gama zvi tsutsuma.
Zvi ngaho va n'wa vundlani va kulili a tindlevi tabze!
A siku gu kari a ci gwaja ci kumili a halavumba.
Ci ti ngalu ka yona, "awunge tsutsumi!
Lezvi u zvi tivaku ku ndzundza laha ka misava."
A halavumba yi ti ngalu,  "nghoni hi sotu u ta zvi vona."
A halavumba yi longiselili a khumi ga magidi wa ma phepha yi gama yi tsala a mi tsalu ka wona,  kanilezvi a mahunga a mahi manwe.
A halavumba yi nyikelili a ma phepha ka va ngana va yona yi gama yiku ngalu "loku a ci gwaja ci ta laha ci ndzi vitana,  a munwi wa nwina kulava aku ngalu: hi mina halavumba."
Hiku maha loku,  a halavumba yi bvelili a va ngana va yona akuva va fihlala lomu khwatini ku tanga hundza a zvi gwaja ni ti halavumba.
Hi sotu a ci gwaja ci txikeli ci kuma a halavumba.
Ci ku ngalu ka yona,  "ahi palisani hiku tsutsuma.
Kanilezvi mina ndzi taku pala."
Hiku maha loku a halavumba yi fihlalili lomu khwatini yi tsika a ci gwaja ci tsutsuma coci.
A ndzeni ka ma palisana ya ku tsutsuma,  a ci gwaja a ci kari ci vitana,  "halavumba,  halavumboooo!"
A yi nwani ni yi nwani halavumba yi nga kari yi fihleli lomu khwatini yi hlamulili yiku ngalu, "hi mina halavumba,  hi mina halavumba!"
Hi ku gamisa,  a ci gwaja ci wa kari ci kareli,  ci lo tsama a hasi,  ci ku ngalu,  "halavumba ndzi kareli ngovu; u ndzi palili!"
Hi ku maha loko,  a halavumba yi kumekili yi pala hiku thlariha ka yona.
A kali loku, a zvihari zvi pimisili aku maha a mubuzu.
Kanilezvi a mubuzu lowu awu ngahi wa zonthle a zvihari.
Awuhi wa zvihari zva timhonzo.
N'wa vundlani awa kari a ti longisela kasi akuya le ku buseni.
Kanilezvi yena a kumili aku a mubuzu awu mu ringani.
Wa zvihari zva timhonzo.
N'wa vundlani a fambili a lava a timhonzo.
Loku a ti kumili a nu vekela laha ka hloku yakwe a gama aya le mubuzweni.
Le ku buseni n'wa vundlani awakari an'wa na a kina.
Aku kina ka yena ku mu karalisili a gama awa laha ka mumu.
Na a kari a etlela, a timhonzo ti nu namuka!
Hiku maha loku, zonthle a zvihari zvinu tsumbula aku n'wa vundlani awa nga lumbi a tlawa wa zvihari zva timhonzo.
Zvi mukokili a tindlevi kala akuza ti leha.
Zvi gama zvi tsutsuma.
Zvi ngaho va n'wa vundlani va kulili a tindlevi tabze!
