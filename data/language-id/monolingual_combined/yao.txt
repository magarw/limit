Eee!
Kunyumba kwana ng'ombe jakusalala.
Ng'ombejo jikwete msengo umo soni jangali mcila.
Jalakwejo jili jakwimbala, jikwete lutumbo lwekulungwa.
Ng'ombeji jikwete macili mnope.
Abusa akusajinonyela mnope ng'ombeji.
Ng'ombe sine sili mkulya, jalakweji jikusalyaga pajika.
Ng'ombeji jauwanga.
Ng'ombe sine sikusajileka jika.
Ali asimene ni ng'ombe cisawu jeleji mpaka atende uli?
Nguku ni Lijongolo ŵaliji acimbusanga.
Nambo ndema syosope ŵatendaga yakuti amanyice ŵakwapunda ajawo.
Lyuŵa line ŵaganisiyse kuti apute mpila wangongolo kuti amanyice ŵakupakombola mnope.
Ŵajigalene kuja ku luŵala lwa mpila ni kutanda kuputa mpilawo.
Nguku jaliji jakuutuka nambo ngalipunda Lijongolo.
Nguku jauputile ni kwausya kwakutalika, nambo Lijongolo lyaujausye kwakutalika mnope.
Nguku jatandite kulukala.
Ŵaganisiyse kuti apute mpila walingana pa golo.
Pandanda Lijongolo lyatemi pa golo.
Nguku jamwesisye cigoli cimpepe.
Kaneko jayice ndaŵi jakuti Nguku jitame pa golo.
Lijongolo lyaputile mpila ni kumwesya.
Lijongolo lyatyasisye njomba ni kumwesya.
Lijongolo lyaputile mpila ni mtwe ni kumwesya.
Lijongolo lyamwesisye yigoli msano.
Nguku jalukele ligongo nganijipunda.
Ngukujo jalepele mwakusakalisya.
Lijongolo lyatandite kuseka ligongo lyakuti ajakwewo ŵakusyaga ngani jangali mate.
Nguku jalukele mnope mwanti jajaseme kukamwa ni kulimila Lijongololyo.
Ngukujo pajajaulaga kunyumba jasimene ni mamagwe Lijongololyo.
Mamawo ŵausisye, "Ana mum'weni mwanace jwangu?"
Nguku nganijiŵeceta cilicose.
Mamagwe Lijongolowo ŵadandawile.
Kaneko mama ŵa Lijongolowo ŵapikene tuloŵe twamwana.
"Mungamucisye mama!"
Twapikanice m'yo tuloŵeto.
Mamawo wasosilesosile ni kupikanicisya cenene.
Maloŵego gatyocelaga mkati mwa Nguku.
Mama ŵa Lijongolowo ŵagumisile, "Mkamulicisye masengo macili genu gapambali mwanangu!"
Majongolo gakusakoposyaga liwungo lyangalumbana ni kunyalaikasya mkamwa.
Nguku jatandite kulwala.
Nguku jatesile ndulo.
Kaneko jamisile ni kulukula.
Kaneko jajasamwile ni kosomola.
Lijongolo lyaliji lyakunyalaya kulilya!
Nguku jakosomwele mpaka kulilukula Lijongololyo.
Mama ŵa Lijongolo ni mwanagwawo ŵakwesile mu citela kuti akajuŵe.
Kutocela pelepo nguku syosope ni majongolo ŵaŵele amagongo.
Kalakala, Lyuŵa, Mwesi, Ula ni Mbepo yaliji pa ukangani.
Cakusawusya cakwe caliji cakuti Lyuŵa lyasosaga kuti liŵaleje lisiku lyosope.
Mwesi wasosaga kuti uŵaleje lisiku line lililyose.
Ula jasosaga kuti jigweje lisiku line lililyose, nipo Mbepo nombe najo jasosaga kuti jipujeje lisiku line lililyose.
Jemanjajo nganasosaga kupelegana lipesa.
Jemanjajo ŵaganisye kuti atame pasi ni kuŵecetana ya nganiji.
Lyuŵa lyawuwusisye Mwesi kuti, "Mmwe mkusatendaga cici cakucikamucisya cilambo ca pasi?"
Mwesi wajanjile kuti, "Une ngusaŵala cilo kuti yinyama yikomboleje kusakula."
Mwesi wajiwusisye Ula kuti, "Mmwe mkusatendaga cici cakucikamucisya cilambo ca pasi?"
Ula jajanjile kuti, "Une ngusacipa cilambo ca pasi mesi kuti yitela ni yakumela yine yikule cenene.
Ngusapeleka mesi gakuti yinyama yimweje."
Ula jajiwusiyse Mbepo kuti, "Mmwe mkusatendaga cici cakucikamucisya cilambo ca pasi?"
Mbepo jajanjile kuti, "Une ngusapyajile pa cilambo ca pasi kuti paŵe pa casa.
Ngusajawusya ula pane palipose pa cilambo ca pasi."
Mbepo jaliwusisye Lyuŵa kuti, "Mmwe mkusatendaga cici cakucikamucisya cilambo ca pasi?"
Lyuŵa lyajanjile kuti, "Ngusacipa cilambo ca pasi lilanguka ni ndukutila kuti yinyama ni yakumela yikole umi."
Lyuŵa, Mwesi, Ula ni Mbepo yapikanicisye cenene yakuŵeceta ya jwalijose.
Kaneko Lyuŵa lyatite, "Yili yakuwona kuti jwalijose jwa uwe akusacikamucisya cilambo ca pasi mwakwilana ni mwaŵelele."
"Yakuwona," watite m'yo Mwesi, "Pangali jumo jwa uwe jwali jwakwapunda acimijakwe."
"Mpaka tukombolece kukamulila masengo yalumo," jatite m'yo Ula.
Mbepo jatite, "Ni kwende tugaŵane masiku."
Wosope ŵajiticisye.
Ni ligongo lyake katema kane mkusawuwona mwesi lyuŵa lili mkuŵala nambo soni mkusajipikana mbepo ula jili mkugwa.
Lyuŵa, Mesi, Ula ni Mbepo yikamula masengo cenene yalumo.
Yikusapikangana.
Ana mkusacinonyela cici, lyuŵa, mwesi, ula kapena mbepo?
Mcijambule cimkusacinonyela mnope.
A Nita akolekwe mwinani nambo mwakupitikuka.
Umbo syawo syelewu sikukwaya pasi.
Yitela, manyasi ni yindu yosope nombe nayo yiŵele mwakupitikuka.
Ngongolo syawo sili mwinani.
A Navi akupita pamalopo nipo akwaŵeceta a Nita kuti, "Katema kane munyumamu, nam'weni soni mmwe apano.
Mpitikwice soni!
Mkutendela cici yeleyi?"
A Niva ngongolo syawo sikujajaŵala mwinani.
A Nita akulinga kulisisa/kulijuya mu umbo syawo.
Ŵalakwewo akwasalila a Niva kuti, "Yikusawusya kuti mbecete.
Nganimba cisawu mungusaŵela.
Ngulepela kuti mbe ni mwe."
A Navi akamwile mkono wa a Nita.
Akusosa kuti ŵakamucisye a Nita.
A Nita ni a Navi akwesile mu citela.
Kutyocela mwinanimo mpaka akombole kuyiwona yindu yejinji.
Jemanjajo atemi pa lunyambi mwangatenda lisegwe ni kwalolaga ŵanace ŵakung'anda.
Ŵanacewo nganaŵa ŵakulandana.
Abe ali ŵakwimbala.
A Chi ŵana madomemadome ku meso.
A Lala ni ŵalewu mwakupelenganya.
A Bambam ali ŵagulucila nipo akwenela kuŵa pa ukoto.
Nambo a Lulu akuŵalanga mwacinunu.
Mlole umbo sya samwalamwa sya a Freya.
Nipo a Sid akusawala magalasi kwine kulikose.
Nombe une ni jwaganda kwejinji.
Nipo mmwe ni mmwe.
Mmwe nganim'ŵa jika.
Mundu jwalijose ali jwakulekangana ni ŵane.
Yalakweyo ni yayikutendekasya kuti mmwe ni une tuŵe ŵakulekangana.
Cilamboci yisyene uli ung'asi umo wekulungwa.
Kuti tung'ande ngaŵa mkukomboleka kuti wosope tuŵe ŵakulandana.
A Nita akupikana cenene sambano ligongo lya mjawo jwasambano jwampatilejo.
Kutama mwakupitikuka kwaliji kwangalumbana.
Sambano akung'anda ni jwalijose.
Wadiji wusiku wine,  valume vamo vasumisyaga mawuta ga vatesile panyumba pawo.
Ni kumangwawo kwadi kwana mikutula kwa mikutula ja makoswe.
Masiku gose-pe acimakoswe vagasakaga mawuta gala ni vatiga,  "Cinawudi tutende mpaka tugapate kung'wa gele mawuta?"
Vele vanya vadingaga kupasya mawuta gala ni pakamwa pawo,  nambo ngayikombola.
Vagalepele digongo dipowo dya dibotolo dyadiji dyamwana.
Vagwisisye dibotolo nambo mawuta nganigakopoka.
Makoswe gayiweni kuti yikusosekwa yakusimonjekwa pakukombola kung'wa gele mawuta-go.
Sano dikoswe dine dyatite kwa acinjawo kuti,  "Sano tujigaleje micila jetu ni tujinjisyeje mwibotolo kuti tukombole kulamba mawuta ga gave m'micila mwetu."
Pele dikoswe-dyo dyayidinjile.
Dyajinjisye ncila wawo mwibotolo ni dyatyosisye ncila wula wudi wugumbile mawuta.
Gugulu!
Gugulu!
Pele gose-pe galambanaga m'micila.
Pele cila dikoswe dyajinjisyaga mwibotolo mwa mawuta ni kulambaga mpaka mwibotolo kuva mwangadi.
Ndema japite valume kutola panandi mawuta,  vayiweni kuti mwadiji mwangadi ata panandi!
Adisi jamadile pele.
A Kaliza ŵanonyelwaga kuwusya mawusyo.
Ŵalijiganyiyse wele mtetowu kutyoecela kwa acinangolo ŵawo.
Ŵaliji mkwasalila a Kaliza kuti, "Naga mkawusyaga mawusyo mli mwanace cimcikula ni kuŵa mjinga!"
Lyuŵa line a Kaliza ŵawusisye aticala ŵawo kuti, "Ana ligongo cici acinangolo ŵetu ndema syosope akusatusalilaga kuti tunaŵe m'myala mkanitutande kulya atamose m'myala mwetumo muli mwamswela?"
Ŵakulijiganya ŵa m'kalasi ja a Kaliza ŵasengwile ni ciwusyoco.
Ŵaŵenganaga ni yakwasalila kuti anaŵe m'myala!
Aticala ŵajanjile kuti, "Ciwusyo cambone!
Atamose m'myala muwonece kuti mwamswela, mpaka mukombolecepe kuŵa ni tulombo twangalumbana /majelemusi."
Ŵalakwewo ŵatite, "Majelemusi gakusatandikasya yilwele.
Uwe ngaŵa mkugawona majelemusi ni meso getuga.
Tukusosekwa tukole cindu cine camacili gejinji kuti tugawone majelemusigo."
Aticalawo ŵajigele mayikolosikopu mu kabati.
"Mayikolosikopu ni cilingo catukusacikamulicisya masengo kuti tuyiwone yindu yayinandi mnope yatukusalepela kuyiwona ni meso getu," ŵatite m'yo aticalawo.
Mwakunyemya, aticalawo ŵang'weng'wesisye katela m'myala mwa a Kaliza kaneko ni kukapukutila pa kagalasi ka pa mayikolosikopu.
Aticala ŵaŵisile kagalasi pa mayikolosikopu nipo ayi ni yiŵayiweni kusepucila pa upande wakulolela.
Atamose kuti m'myala mwa a Kaliza nganimuwonekaga kuti mwana likaku, mwaliji mwana tulombo!
"Tulombotu tuli pane palipose, pa yindu yatukusayikwaya m'kalasi, ku luŵala lwang'anda atamose soni ku nyumba.
Tulombotu mpaka tututendekasye uwe kuti tulwale mnope," ŵatetele aticalawo.
Aticalawo ŵajendelecele kulondesya kuti, "Kuti tuwulaje tulombotu, tukusosekwa kunaŵa m'myala ni mesi gambone nambo soni sopo mnopemnope mkanitutande kulya.
Soni pakatema katukulwala tukwenela kunaŵa m'myala kuti tukapeleganya tulombotu."
Piŵaŵice kunyumba, A Kaliza ŵasimene atati ŵawo ali mkupanganya cilingo cakutesya lung'wanu.
"Ana mkupanganya cici?"
ŵalakwewo ŵawusisye.
"Aci akusacikolanga kuti 'kandagirukarabe' (aliŵate anaŵe)," atati ŵawowo ŵatite m'yo.
"Akusacikamulicisya masengo pakunaŵa m'myala."
A Kaliza ŵasimonjile nipo ŵatite, "Ooo yisyene!
Aticala ŵetu ŵatusalile yakwaya cele cilingoci.
Nambo ŵajinjiwe nganitucimanyililaga.
Cikusakamula uli masengo?"
Atatiwo ŵasecile ni kwasalila a Kaliza kuti, "M'ŵandicile nipo cinamlosye, mwanangu."
"Candanda, mliŵate pa litabwa lyalili pasili," ŵatite m'yo atatiwo.
"Kaneko citini ca mesico cicipikuce ni kwitila mesi m'myala mwenu.
Mkumbucile kunaŵa m'myala ni sopo," ŵalakwewo ŵasalile a Kaliza
A Kaliza ŵasengwile nipo ŵatite, "Ana yeleyi ngayimanyilile uli ngaŵe kuti nganimbusya mawusyo?
Yisyene, mawusyo gakusakamucisya kuti umanyilile yindu."
Mpila.
Mpila wangu.
Mpila wangu wecejewu.
Mpila wangu wekulungwa wecejewu.
Wune ngupuuta.
Wune ngupuuta mpila wangu.
Wune ngupuuta mpila wangu wecejewu.
Wune ngupuuta mpila wangu wecejewu ni macidi.
Kwapi?
Kwapi wudi mpila wangu?
Wudi mpila wangu kwapi sano?
Kwapi wudi mpila wangu wecejewu sano?
Wudi mwinani.
Wudi kwinani n'nope.
Wudi kwinani n'nope kumawunde.
Wudi kwinani n'nope kumawunde.
Wudi kwinani kupunda mwesi.
Pele mpila wupite!
Mlumbu gwangu jwamnandi jukusagona mwakucelewa.
Une ngusajimuka citema ligongo une jwakupunda.
Une ni jungusawugula mawindo kuti m'nyumba mulanguce.
"Mmwe ni mng'andu wangu," mamawo akuti m'yo.
Ngusalikunda jika lisiku lililyosye.
Ngangusasaka ŵakungamucisya.
Ngangusagadandaula mesi gakusisima atamose soni sopo jwakutikitila yakuwala.
Mama akusangumbusya kuti, "Mkasilogwa kuliŵalila meno genu."
Une ngusajanga kuti, "Ngakomboleka, ni ngaŵa une."
Pacimale kogapo, ngusinakomasya Anganga ni Baba ŵakongwe.
Ngusinasosela yambone yosope.
Kaneko ngusawala yakuwala.
"Ngusile sambano, mama," une ngusati m'yo.
Ngukombola kutaŵa jika mabatani ni kutaŵa sapato.
Ngusalolecesya kuti mlumbu gwangu akusimanyilila ngani syosope syakwaya sukulu.
M'kalasi ngusatenda cilicose campaka nacikombole mwamtundu uliwose.
Ngusatenda yindu yambone yosopeyi lisiku lililyose.
Nambo cindu cingusacinonyela mnope ni kung'anda!
Aji nganiji ja ce Kipa ni malo gaŵo gakulelela yinyama yamasije.
M'mwesi wa Ogasiti ce Kipa ni acimijawo ŵakwakamucisya masengo gatupile mnope pa malo gawoga.
Akite ŵa caka cimo ni ŵaliji ŵandanda kuyika.
Ŵayice pa cigalimoto cakalakala canakasamba.
Ce Kipa ni ŵakamula nawo masengo ŵatendele canasa Akite.
Ŵaliji ŵaganda soni ŵangasengwa.
Nambo pangakaŵilisya, Akite ŵapatile macili.
Ŵatandite kung'anda ni acimijaŵo pamalopo.
Lyuŵa line m'mwesi ŵa Ogasiti ndege jatusile pamalopo.
Ce Kipa ni ŵakwakamucisya masengo ŵawo  ŵaŵutucile pasa.
Mu ndegemo mwaliji mwana kandembo kamwana kaŵakawunicile libulangeti.
Ŵaliji a Ndiŵa.
Ŵakwete moŵa msanope.
Ce Kipa ŵamwesisye a Ndiwa mkaka ni libotolo.
Jwamasije jwatatu m'mwesi ŵeleŵo ŵaliji a Maleya.
Ŵayice pamalopo pa telekitala jecenjeŵu.
Ŵalakwewo ŵakwete myesi msano ni umo.
A Maleya ŵatesile umbusanga ni a Enkale mwanace  jwa njati.
Ŵajawulaga kwine kulikose yalumo.
Cilo cine, ŵaliŵose ŵajimwice ligongo lya kuyika kwa Ambiya.
Ambiya ŵaliji ŵa myesi msano.
Nganakola macili ligongo ŵajesile mkuli welewu.
Ligongo lya ulewu wa lukosi lwa Ambiya, ce Kipa ŵayikaga libotolo mwinani pakwamwesya ŵalakwewo.
Tumaŵila twamwana, Abeii ni a Moyiti, ŵakopocele pasikati pa mwesi wa Ogasiti.
Asi ngolombwesi syaliji syanapangwape.
Syaliji syakulwala mnope.
Ŵaliŵose ŵadandawile ni kuwa kwa Abeii pali pamasile cijuma cimope ciyicile pamalopo.
Nambo ce Kipa ni ŵakamula nawo masengogo ŵakulupwisye a Moiti.
Ŵamasije ŵakumalisya kuyika mu mwesi wa Ogasiti ŵaliji a Kopi, a Kepi ni a Keji.
Jemanjaji ŵakwete yijuma yiŵili.
Ŵayive jili jakwete isala  mnope.
Ce Kipa ni ŵakwakamucisya masengoga akusayinonyelaga yinyama yosope ni yagujumba yakwe.
Ŵakusausya mnope ŵaliji a Loboliya.
Loboliya ŵanonyelwaga kusisa magalasi ga ce Kipa.
Ŵandu ŵa pamalopa ŵalimbicilaga kusamalila tuŵanace twa yinyamatu.
Ŵaganisyaga kuti iyuŵa line ŵanace ŵa yinyama ŵamasijeŵa cacilikamucisya acimisyene.
Kele katemako caciwujila ku ukweti.
Paliji pana mcanda lina lyakwe Abelo.
Jwalakwejo jwakolosisye ngolo.
Abelo nganakola jwakwendesya ngolo jawo jasambanojo.
Ŵalakwewo ŵasalile alumbu ŵawo a Meli kuti, "Ngusosa jwakwendesya ngolo jangu.
Conde mumbe cidole cenu.
Cidoleci mpaka cikombolece kutama mu ngolomu."
Nambo a Meli ŵatite, "Manya, une ngusosa cidole cangu."
A Meli piŵakanyisye cidole cawo, Abelo ŵalukele.
Ŵalakwewo ŵakamwile cidoleco ni kuciwuta.
A Meli ŵawutile mkono wine wa cidoleco.
Abelo ŵawutie nombe a Meli wawutile soni.
Mkono wa cidoleco wacuŵice.
A Meli ŵalisile ni kuwutucila kwa mama ŵawo.
"Mama mlole," ŵatite m'yo ŵalakwewo, "Abelo awutile mkono wa cidole cangu nipo mkono wakwe ucuŵice.
Ŵalakwewo asosileje kuti cidole cangu citame mu ngolo jawo nambo une sosileje kuti ng'andeje naco cidoleco."
Mama ŵawowo ŵatite, "Abelo nganatenda yambone."
Mamawo ŵaganisisye yakuti atende kuti Abelo akasayikwaya soni yidole ya alumbu ŵawowo.
Mamawo ŵapatile kalunda.
Ŵalakwewo ŵapite kwa ajawo ŵaŵaliji Dokotala ni kwaŵenda kuti, "Conde, ngusosa mungamucisye."
Dokotalajo ŵajanjile kuti, "Mjangu, nankamucisye mwanti uli?"
Mamawo ŵatite, "Mwanangu Abelo akutenda yangalumbana moŵa agano.
Ŵalakwewo acuŵile mkono wa cidole ca alumbu ŵawo.
Abelo ngakwenela kutenda yeleyi.
Malaŵi cinasalile kuti ayice naco cidoleco kwa mwe kuti cimciŵilile soni mkono wakwewo."
"Conde cimcasalila Abelo kuti akwenela kumlipila pa masengo gacimcitendago.
Ŵalakwewo nganakola mbiya, ni cimcasalila kuti apukute galimoto jenu jekulungwa jajikusaŵaga ni luwundu ndema syosope jila," mamawo ŵatite m'yo.
Ajawowo ŵasecile ni kuti, "Ee-ee!
Yele yiciŵa yambone."
Mama ŵawo Abelo ŵapite kumangwawo.
Ŵalakwewo ŵawusisye Abelo kuti, "Ana naga mli mlwasile kapena kuwulala mkusajawulaga kwapi?"
Abelo ŵajanjile kuti, "Naga ndili mkulwala kapena ndili mbulele ngwenela kwawula kwa a Dokotala."
Mama ŵawo Abelo ŵatite, "Mciwulesye cidole ni mkwenela kucijawusya kwa a Dokotala."
M'yoyo Abelo ŵapite kwa a Dokotala ni cidoleco.
"Cidoleci ciwulele kwejinji.
Mama ŵangu asalile kuti mbice naco kwa wawo.
Ana a Dokotala mpaka mkombolece kuciŵicilila mkono wine?"
A Dokotalawo ŵakundile kucikolosya cidoleco.
Ŵalakwewo ŵakombwele kulinganya mkono wine wasambano.
A Dokotalawo ŵasalile Abelo kuti, "Cidoleci cikwete mkono wine wasambano.
Mmwe mkwenela kundipila.
Mkwete mbiya silingwa?"
Abelo ŵajanjile kuti, "Conde a Dokotala, une jwangali mbiya silisyose.
Une ngaŵa mkwalipila wawo pa masengo gakamwile."
A Dokotala ŵatite, "Cambone!
Nganimkola mbiya silisyose?
Galimoto jangu jekulungwa jinyaleye mnope!
Mpukute galimoto jangujo nipo gelego ni cigaŵe malipilo gacimumbe une."
Abelo ŵajigele ndowa ja mesi ni kaguwo keswela.
Papite ndaŵi jelewu kuti amalisye kucapa galimotojo.
Kaneko Abelo ŵajigele cidoleco ni kuja kwapa a Meli.
A Meli ŵasengwile nipo ŵasalile Abelo kuti, "Mmwe mli alumbu ŵangu ŵambone.
Ngumtogolela ligongo lya kucikolosya cidole cangu."
"Pepani mlumbu gwangu ligongo lya kutenda yindu yakumsakalisya," ŵatite m'yo Abelo.
Kutyocela lyele lyuŵalyo, Abelo ŵalesile kujigala yindu ya alumbu ŵawo.
Ŵalakwewo ŵatesile soni yakomboleka kuti alece yakwalukalila alumbu ŵawowo.
Abelo ŵakumbucile yi ŵatite pakutetemya kucapa cigalimoto ca a Dokotala cila.
Ŵalakwewo ŵaganisisye kuti malipilo ga kulukala ni konaga yindu galiji gangalumbana.
A‑Sara akwete dikuwungwa dimo.
Dikuwungwa dyawo dyekulungwa.
Dikuwungwa-dyo didi mungulugulu lusulo.
Akopocele acakongwe kulusulo.
Vakongwe vamo vana citundu ca yisogosi.
Vane vakongwe akwete nguku.
Sooni vane vakongwe akwete mbusi jimo.
Sooni vane vakongwe akwete mbusi sividi.
Vele vanya akwaawuusya a‑Sara kuti, "Tujomboce cinawudi mpaka pesi lusulo?"
A‑Sara atite kuti, "Nkwele mundikuwungwa dyangu!"
Sooni ayice acalume.
Vamo valume akwete somba.
Vane valume akwete njinga.
Vane akwete cisaka ca mpunga.
Vane valume akwete yisaka yividi ya mpunga.
Vele vanya akwaawuusya a‑Sara kuti, "Tujomboce cinawudi mpaka pesi lusulo?"
A‑Sara akwanga kuti, "Nkwele mundikuwungwa dyangu!"
Yinyama yine yikopocele palusulo.
Yele yikwaawuusya a‑Sara kuti, "Tujomboce cinawudi mpaka pesi lusulo?"
A‑Sara atite kuti, "Nkwele mundikuwungwa dyangu!"
Yinyama yikwesile mundikuwungwa.
Mbwa jikwesile mundikuwungwa.
Come cikwesile mundikuwungwa.
Dijani dikwesile mundikuwungwa.
Kalunga jikwesile mundikuwungwa.
Ngong'o jikwesile mundikuwungwa.
Ngolombwe jikwesile mundikuwungwa.
Ndembo jikopocele kulusulo.
Jele jikwaawuusya kuti, "Wune cinyomboce cinawudi mpaka pesi lusulo?"
A‑Sara atite kuti, "Nkwele mundikuwungwa dyangu!"
Ndembo jikwesile mundikuwungwa.
Dikuwungwadyo digumbele mesi.
Dikuwungwa dyawunicile vele vanya.
Dikuwungwa didi dyamwana n'nope, dyangadi malo gakwanila.
A‑Sara atite, "Njembeceya panadi.
Ca ndanda, cinyigale acakongwe."
A‑Sara atite, "Kaviidi, cinyigale acalume."
A‑Sara sooni atite kuti, "Kumpesi-ko, cinyigale yinyama."
Ndembo jitite, "Yi..!
Wune cinyende wa pasi!"
"Mama," ŵaŵilasile a Lebo, "Myice kumlole, yakuwala yosopeyi yikunandipila!"
"Mumbe ndole," ŵajanjile mamawo.
"Mlole andiloko jangu jinandipe mnope," ŵatite m'yo a Lebo.
"Elo, jinandipe yakuwona," ŵajanjile mamawo.
"A Nomsa mpaka akombolece kujigala andilokojo."
"Mlole buluku jangu jinandipe mnope," ŵatite m'yo a Lebo.
"Elo jinandipe," ŵajiticisye mamawo.
"A Nomsa mpaka akombolece kujigala bulukujo."
"Mlole malaja gangu ganandipe mnope," ŵatite m'yo a Lebo.
"Elo ganandipe yakuwona," ŵajiticisye mamawo.
"A Nomsa mpaka akombolece kujigala malajago."
"Mlole jusi jangu jinandipe mnope," ŵatite m'yo a Lebo."
"Elo yakuwona jinandipe," ŵajiticisye mamawo.
"A Nomsa mpaka akombolece kujigala jusijo."
"Mlole cakuwala cakulicijila ulaci cinandipe mnope," ŵatite m'yo a Lebo.
"Elo cinandipe yakuwona," ŵajiticisye mamawo.
"A Nomsa mpaka akombolece kujigala celeco."
"Mlole sitomkeni syangu sinandipe mnope," ŵatite m'yo a Lebo.
"Elo yakuwona sinandipe," ŵajiticisye mamawo.
"A Nomsa mpaka akombolece kujigala syelesyo."
"Mlole sapato syangu sinandipe mnope," ŵatite m'yo a Lebo.
"Elo yakuwona sinandipe," ŵajiticisye mamawo.
"A Nomsa mpaka akombolece kujigala sapato syenusyo."
"Sambano mkwete yakuwala yejinji," ŵatite m'yo a Lebo.
"Aaa iyayi jwangali," ŵajanjile a Nomsa.
"Yakuwala yosopeyi yikungulila une!"
Ndembo jimo jikwawula kukumwa mesi.
Swala siŵili sikwawula kukumwa mesi.
Njati sitatu ni yijuni mcece nombe nayo yikwawula soni kukumwa mesi.
Ngolombwe msano ni mbango msano ni jimo sikwawula ku mesi.
Mbunda msano ni siŵili sikuwutucila ku mesi.
Yiwula msano ni yitatu ni somba msano ni mcece ying'ambila m'mesi.
Lisimba limo libangwile.
Nombe nalyo likusaka kumwa mesi.
Ŵani ŵakulijogopa lisimba?
Ndembo jimo jikumwa mesi ni lisimbalyo.
Kalaka pa kam'gunda kamwana kakuŵandikana ni kamusi kamwana.
Paliji pana kanguku kamwana lina lyakwe Adese.
"Pacinjikulapo ngusaka cinguluce mwinani mwinani mpaka kumaunde," ŵatite m'yo Adese.
Nambo nguku syosope syasecile ŵelewo.
"Mmwe ŵamangwengwe," syatite m'yo nguku sinesyo, "Ngasitung'anda soni ni mmwe."
"Adese, uwe mpaka tukombole kutambasukula mapapiko nambo yikusaŵa yakusausya mnope kuti nguku siguluce," ŵatite m'yo Mama ŵawo Adese.
Adese nganalecela papopo.
Lisiku lililyose ŵalinjisyaga pajika kupulaga ni mapapiko gawo, kupa kupa kupa.
Ŵakupulaga ni mapapiko gawo nambo ŵalepelaga kuguluka.
Ndema jaŵalinjisyagajo ŵaliganicisyaga ali mkuguluka mwinani kumaunde ni kusilolaga nguku sine sili pasi.
Ŵaliganikisyaga ali mkuguluka kuipunda yijuni.
"Mlole Ijuniyo mpaka yijile."
"Nguku jakupakombola kuguluka mwinani."
M'yoyo,  lyuŵa lililyose Adese ŵaliji ali mkukupula ni mapapiko gawo kupa kupa kupa.
Ŵakombolaga kulinyakula kutyocela pasi nambo nganakaŵaga kutula soni.
"Ata pajile ulingasingombola kunguluka!"
Adese ŵalisile kwa Mama ŵawo.
"Ŵanewo akuŵeceta yisyene."
"Adese, mmwejo mlekangene ni nguku sine.
Nguku sinesyo ngasikusosa kuguluka nambo mmwe mkusaka!
Mpaka mkombole," Mama ŵatite m'yo.
Lyuŵa lijakwe Adese ŵakwesile pa msakasa wa citundu ca nguku ni kupulaga ni mapapiko gawo kupa kupa kupa.
Ŵagulwice mwinani ni kupulaga  nimapapiko gawo ni kupulaga mapapiko gawo, ni kupulaga ni mapapiko gawo kaneko…
Nyukutu!
Nguku sine syasecile mwakwesya maloŵe.
"Ha ha ha!
Twamsalile mmwee!
Nguku syangaguluka!"
Nambo lyuŵa linelyo Adese ŵakwesile pa katobwa  pa msakasa wa nyumbajo.
Kupa kupa kupa Adese ŵakupwile nimapapiko gawo.
Ŵagulwice mwinani  ni kupulaga ni mapapiko gawo ni kupulaga ni mapapiko gawo, ni kupulaga ni mapapiko gawo ni…
Ŵajendelecele kuguluka!
Mbepo ja kusi kwa mapapiko gawo japujile ni macili ni ŵagulwice kuja mwinani ni kulunda soni kuja mwinani!
Yijuni yatite, "Yakusimonjesya!
Nguku jakuguluka!"
Nombe nguku sine sila syasacile kuti siŵe mpela Adese.
Syatite, "Ukwi Adese, mmwejo ŵakusimonjeka!"
Kalakalako yinyama nganiyikola ngongolo.
Yinyama yosope yagambaga kukwaŵa.
Ŵandupe ni ŵaŵakwete ngongolo sisyaliji syakupegwa ni a Magulu.
Lyuŵa line a Magulu ŵaganisisye yakupeleka ngongolo ku yinyama yosope.
Ŵalakwewo ŵasosile kuti yinyama yosope yijendeje.
Yinyamayo yatite, "Mpaka yiŵe yambone tuli tukwete ngongolo."
Yajimbile ni kuŵina.
Yinyamayo yatite kuti kukwaŵa kwaliji kwakusausya.
Yapikanaga kupweteka.
Pilyakwanile lyuŵalyo, yinyama yejinji yapite kumnango kwa a Magulu.
Swala, masimba, ndembo, acikalunga, ngwena ni yinjuni yajimi pa ndandala.
Cinyama cilicose ŵacipele ngongolo mcece.
Yijuni ŵayipele ngongolo siŵilisiŵili.
Cilicose caliji cakulekangana yijuniyo piyapocele ngongolopoYine yaŵinaga ligongo lya kusengwa, yine yagwaga.
Yapite kuja kwalanjisya ŵandu.
Yinyama yatite, "Uwe ngasitukwaŵa soni."
Ŵakumalicisya pa ndandalapo ŵaliji ce Lijongolo.
A Magulu ŵawusisye kuti, "Ana pana soni ŵane kunyuma kwenuko?"
Lijongolo lajanjile kuti, "Iyayi, une jwakumalisya."
A Magulu ŵaganisisye, "Aŵa ni ŵakumalisya sambano.
Cindende nasyo cici ngongolo syakusigalasi?"
A Magulu ŵapele ce Lijongolo ngongolo syosope sila.
Ce Lijongolo ŵasengwile mnope.
Ŵalakwewo ŵatite, "Cinjendeje mwakwanuya mnope kulekangana ni ŵanewo."
Ce Lijongolo ali atyosile, ŵaŵice ce Lijoka kumnango  kwa a Magulu.
Ŵalakwewo ŵaŵendile a Magulu kuti, "Conde, mumbe none ngongolo."
A Magulu ŵatite, "Mbelece ngongolo syosope.
Mwaliji kwapi?"
Ce Lijoka ŵajanjile kuti, "Nagonesye."
A Magulu ŵalolesisye kuti ninkaŵa paliji pana ngongolo sine sisyasigele.
Nganalusimana amta lumo.
A Magulu ŵasalile ce Lijoka kuti, "Pepani, pangali ngongolo syasisigele."
Ce Lijoka ŵaliwutile ulendo wa kumangwawo ali ŵangali ngongolo.
Kutyocela lyele lyuŵalyo, ce Lijoka nganagonesya soni kwembeceya kuti caŵe ŵandanda pa ndandala ja ŵakuja kupocela ngongolo.
Kalakala kwaliji kwana mwali lina lyakwe lyaliji a Kalabushe.
A Kalabushe ŵaliji ŵamkamwa.
Atamose kuti mama ŵawo ŵasalile a Kalabushe kuti akaŵecetaga mnope, ŵalakwewo nganapikanila.
Mama ŵakulungwa ŵa a Kalabushe ŵatamaga mu upande wine wa musi wa Kalabushe.
Lyuŵa line mamawo ŵalwasile.
Nganakola mundu jwalijose jwakwakamicisya.
Mama ŵawo a Kalabushe ŵakwete masengo gejinji.
Kwaliji kuli kuswele piŵapaga a Kalabushe yakulya yakuti akape ŵakulwalawo.
Ali mkwawula a Kalabushe ŵasimene ni a Sinson.
A Sinson ŵaliji litunu lilyalambucisye kuŵa mundu.
A Sinson ŵausisye a Kalabushe kuti, "Ana mjigele cici?"
A Kalabushe ŵajanjile kuti, "Njigele nyama, mandanda ni mkaka."
Mama ŵawo a Kalabushe ŵaliji ali ŵasalile kala a Kalabushe kuti akasajuwula yajigele.
A Kalabushe ŵatite soni, "Njigele yakulyayi kuti ngape mama ŵakulungwa ŵakulwala."
A Sinson ŵalapite ngomo syawo pakwamba kuganisya ya nyama jiŵagele a Kalabushe.
A Sinson ŵawutwice mwacitema ni kulongola kuja kuŵika kunyumba ja mama ŵakulungwa ŵa a Kalabushe.
A Sinson ŵamisile mama ŵakulungwa ŵa a Kalabushe ni kuliwunicila libulangete lya mamawo.
Piŵaŵikaga a Kalabushe m'nyumbamo pangali cicapikanikaga.
Ŵalakwewo ŵajinjile m'nyumbamo ni kuŵilanga, "Mama ŵakulungwa, mli kwapi?"
A Kalabushe nganapikana maloŵe ga mamawo.
Ŵalakwewo ŵajinjile ku cipinda kuŵagonaga mama ŵakulungwawo.
Ŵalakwewo ŵasimonjile ali am'weni mundu jwine ali aliwunicile libulangete lyekulungwa.
A Kalabushe ŵawusisye kuti, "Mama ŵakulungwa, ana ligongo cici mawiwi genu gali gekulungwa mnope lelo?"
A Sinson ŵajanjle ali ciliwunicilile libulangetelyo kuti, "Kuti nampikaneje cenene."
A Kalabushe ŵawusisye soni kuti, "Mama ŵakulungwa, ana ligongo cici meso genu gali gekulungwa mnope lelo?"
A Sinson ŵajanjile kuti, "Kuti nam'woneje cenene."
Pakumalisya a Kalabushe ŵawusisye kuti, "Mama ŵakulungwa, ana ligongo cici pakamwa penu pali pekulungwa mnope lelo?"
A Sinson ŵajanjile kuti, "Kuti namtawune!"
Ŵalakwewo ŵasumnbile kutyocela pa cindandapo ni kwamila a Kalabushe.
A Kalabushe ŵajendelecele kuŵeceta atamose ali m'citumbo mwa a Sinson.
Ŵawusisye mawusyo gejinji.
Pambesi pakwe a Sinson ŵapesile ni mawusyo ga a Kalabushe nipo ŵalukwile a Kalabushewo.
Ŵandu ŵa m'musi ŵakulupwisye a Kalabushe ni mama ŵawo ŵakulungwa.
Kutyocela pelepo, a Kalabushe ŵalesile kuŵeceta mnope ni ŵandu ŵangamanya.
Aŵa ni Agnes.
Ŵalakweŵa ni aticala ŵangu.
Agnes akusajendela ndodo.
Aŵa ni a Metobo.
Ŵalakweŵa ni mundu jagulusya maloŵe pa wayilesi jwapamtima pangu.
A Metobo ŵangalolecesya.
Aŵa ni a Moraa, ŵatuŵandikene nawo majumba.
A Moraa masengo gawo ni gakulima.
A Moraa ŵangapikana.
Akusaŵecetaga mwakamulicisya masengo makono.
Aŵa ni a Osero.
Ŵalakwewo ni mundu jwakombola mnope kuputa mpila pa sukulu jetu.
A Osero ŵangali makono nambo akusamwesya yigoli yejinji ya timu jetu.
Eee!
Kunyumba kwana ng'ombe jakusalala.
Ng'ombejo jikwete msengo umo soni jangali mcila.
Jalakwejo jili jakwimbala, jikwete lutumbo lwekulungwa.
Ng'ombeji jikwete macili mnope.
Abusa akusajinonyela mnope ng'ombeji.
Ng'ombe sine sili mkulya, jalakweji jikusalyaga pajika.
Ng'ombeji jauwanga.
Ng'ombe sine sikusajileka jika.
Ali asimene ni ng'ombe cisawu jeleji mpaka atende uli?
Wapadi wusiku wumo, a-Citagamulo na a-Kalunga valanganaga kuwutuka vawone vacawine.
A-Kalunga vajiticisye ni vatite, "M'mwe vankwenda kwa panandi-panandi.
Ntande kwenda nalu lukongolo-lu ni njime.
Pele ntandile sooni ni lwine lukongolo-lu.
M'mwe ngajakwika.
Cinan'nece kwetadice n'nope!
Ngamusimana."
Vayiladice yinyama yejinji ya yadiji mbesi.
A-Citagamulo na a-Kalunga vatandite kuwutuka.
A-Citagamulo vagulwice ni vatemi muncila mwa a-Kalunga.
A-Kalunga pavawutukaga, yinyama yasekaga ni yakwataga yinankutenda dilama dyejinji, ntande a-Citagamulo vadiji muncila wa a-Kalunga.
A-Kalunga pakupikana dilama, vajimi ni vatemi.
A-Citagamulo vatite, "Ngatama pacanya pawune!
Wune nayice katasi."
A-Kalunga vasimonjile ni vatandite kuwutuka sooni.
Pavayice kumbesi, yinyama ni yakwataga n'nyala ni yagumilaga pakwawona a-Citagamulo adi civela muncila.
A-Kalunga vapikene ni vaganisisye kuti a-Citagamulo vayice!
Pavayice pambesi, a-Citagamulo ni vatite, "M'mwe ngatama pacanya pawune!
Wune nyice malo gandanda!"
A-Kalunga nganajima kwele.
Vele vatisile.
Sano a-Citagamulo vasigele pakupocela wini.
A-Kalunga valusile.
A-Tiyagu valamaga ni anganga vawo.
Vele vasilondesyaga ng'ombe ni anganga vawo.
Dine disiku vakopocele asikadi.
Vanya-wo vajigele ng'ombe syose-pe.
A-Tiyagu ni anganga vawo vatisile ni vajuvile.
Vanya-wo vajuvile mwitinji mpaka kuswa.
Pawujo pakwe asikadi ni vawujaga.
Anganga vasisile a-Tiyagu m'masamba.
Nsikadi jumo jwakwe vadivete vevala,  nambo vele vadiji civela jii.
Pavapadi vakucengela,  a-Tiyagu ni anganga vawo vatyosile mwitinji.
Vanya-wo vapite kunyumba mwa citema-citema.
Nimkwe namlondecesye ngani jangu.
Ngusatanda mwakuŵa cisawu kunyesima.
Ngusalaŵalaŵa naga mbepo jili mkumbuga.
Uwe tuli acimbusanga ŵakupikangana, jemanja ni une.
Ngusateleka yakulya yenu.
Ngusalangusya cilo cenu.
Ngwete matipwi gejinji/tutagu twejinji.
Une mlongo mjenu.
Nambo msamale naga mli mumbilanjile kumangwenu.
Jwangaosa kundeka pajika.
Dine disiku ce-Kalunga vadiji nkwenda mungulugulu lusulo.
Ce-Ndomondo nombe vadiji kukoko,  vadiji nkwenda-jenda ni kudyaga makonde gambone ga mavisi.
Ce-Ndomondo nganivawonaga ce-Kalunga vala kuti vadiji papopo.
Kwa yiyoyo,  mwa ngosi vadivete ncikambato ce-Kalunga vala.
Ce-Kalunga vagumisile ni kwasakadicila ce-Ndomondo,  "M'mwe ce-Ndomondo!
Ana ngankulola kuti nkundivata cikambato cangu?"
Ce-Ndomondo vavendile pepani kwa ce-Kalunga,  "Ngudandawula n'nope bwanawe!
Wune nganinambonaga.
Conde mungululucile."
Nambo ce-Kalunga,  nganapikanila pepani-jo ni vagumidile ce-Ndomondo,  "Ntesile mele-pe ayi!
Disiku dine,  cincilola ni kudipisya!"
Sano pele ce-Kalunga vajile kwasosa ce-Moto ni vatite,  "Njawule ni nkacome ce-Ndomondo pacakacuwuce m'mesi kupita ncidya makonde.
Vele andivete!"
Ce-Moto ni vaajanjile kuti,  "Yangadikandu bwanawe ce-Kalunga.
Wune cindende ya mbendile-yo."
Pawujo pakwe,  ce-Ndomondo vadiji nkudya makonde pakutadikangana ni lusulo.
Vasisimwice,  "Cuuee!"
Malamba ga moto gatandite kucoma manyunya ga ce-Ndomondo.
Ce-Ndomondo vatandite kudila ni kuwutucila m'mesi.
Manyunya gawo gose-pe gatinice ni moto.
Ce-Ndomondo nganajimicila kudila,  "Manyunya gangu gatinice ni moto!
Ncomile manyunya gangu gose-pe!
Manyunya gangu ngagakuwoneka!
Manyunya gesalale gala!"
Ni kwa yiyoyo,  ce-Ndomondo vangatadicila ni mesi,  kogopa kuti cacitinika ni moto.
Ce-Kalunga vasangalele n'nope pavatinice ce-Ndomondo ni moto.
Acitiji,  "Mucisye!"
Aci ni come.
Aji ni mbwa.
Come ni mbwa akusaka kwambula.
Come ni mbwa akusaka kupaka utoto.
Come ni mbwa akusaka kutenda yakwambula.
Mbwa ni jijatandite.
Jajigele pensulo ni cikalakala.
Cipepalaco caliji cakulandana ulewu wakwe mbali syosope.
Candanda mbwa jajambwile cindu campela lindanda.
Calakweco ni cilandanyo ca cilu ca come.
Eee, cele cangasawusya.
Kaneko jajambwile yindu iŵili yandumba sitatu pa canya pa cilandanyo ca ciluco.
Yindu yiŵiliyo ni mawiwi ga come.
Mbajo ni jajambwile soni cine ca ndumba sitatu cepiliwu mkati mwa cilandanyoco.
Calakweci  ni mbula sya come.
Kaneko jajambwile kamsela pacanya pambulapo.
Sambano jajambwile meso ni nguŵikuŵi sya come.
Mesogo ni tudondo tuŵili.
Nguŵikuŵisyo ni misela jiŵili.
Eee, yangasawusya.
Kaneko jajambwile pakamwa pa come.
Pakamwapo ni kamsela.
Kakuoneka mpela cilembo ca 'w'.
Mbwajo jajambwile soni ndewu sya come.
Ndewu sitatu kumciji nambo soni ndewu sitatu kumlyo.
Cakwambulaco cisigele panondi kumala.
Jajambwile makono ni ngongolo sya come.
Makono ni ngongolosyo ni tumiselape ni jajambwile yala ya come.
Yalayo ni tumisela twandendela ni jajambwile mcila wa come.
Mcilawo ni kamsela kelewu.
Pakumalicisya jajambwile tumisela pa cilu ca comeco ni kucisalalisya ni mtundu wa olanje.
Kaneko cakwambulaco camalile pele.
Eee, nambo ni kasalele.
Sambano ndaŵi ja come.
Come cajigele pensulo ni cikalakala.
Cipepalaco cakwete mbali siŵili syakulolegana syakulandana ulewu wakwe ni mbali siŵili syakulolegana syakulandana wipi wakwe.
Candanda Come cajambwile cindu campela lindanda.
Calakweco ni cilandanyo ca cilu ca mbwa.
Eee, ni cambone.
Kaneko cajambwile yindu yepiliwu yiŵili pacanya pa cilandanyoco.
Yindu yiŵili yepiliwuyo, ni mawiwi ga Mbwa ni cajambwile cindu ca ndendela cepiliwu mkati mwa cilandanyoco.
Cindu cepiliwuco ni lupula lwa Mbwa ni cajambwile kamsela pacanya pa lupulapo.
Kaneko cajambwile meso ni nguŵikuŵi sya Mbwa.
Mesogo ni tudondo tuŵili.
Eee, aci ni cambone.
Kaneko cajambwile pakamwa pa Mbwa.
Pakamwapo ni kamselape.
Kawonece  kakwe nombe nako kaliji mpela cilembo ca 'w' ni cajambwile tudondo kusyungusya pakamwa pa Mbwapo.
Tutatu kumciji soni tutatu kumlyo.
Cakwambulaco cisigele panondi kumala.
Cajambwile makono ni ngongolo sya Mbwa.
Makono ni ngongolosyo ni tumiselape ni cajambwile yala ya Mbwa.
Yalayo ni tumisela twandendela ni caajambwile mcila wa Mbwa.
Mcilawo ukuwoneka mpela liluŵa.
Pakumalisya cajambwile tumisela twandendela twepiliwu pa cilu wa Mbwawo ni kusalalisya ni mtundu wa kale.
Kaneko cakwambulaco camalile pele.
Eee, calakweci ni cakunonyelesya mnope.
Mbite a Come.
Mbite kwambula kwa Come.
Mbite a Mbwa.
Mbite kwambula kwa Mbwa.
Yawonece caka cimo wula kuleka kunya.
Yitela yajumwile ni yawile.
Sulo nganasipagwa ni mesi gatutwime.
Vandu ni yinyama vatandite kuwa sala ni njota.
Ce‑Disimba ni ce‑Ndembo, acimamwenye va yinyama, gasosangene kwiganyana yisawusyo.
Ce‑Disimba vatite, "Tumale kuwa njota.
Kwende twavilanganye wose ni tutavisyane lunda lwa kusola cisima ni matala gakuti gapagwe mesi gatumweje."
Ce‑Ndembo vapikangene nayo ni vapelegenye dilove dila ku yinyama yose.
Yinyama yose yasosangene kwiganyana ngani pasi pacitela cimo cakwe cekulungwa.
Ni ce‑Disimba vatandite kuveceta ayi, "Mpikanicisyeje, vanya acimwene ni dada!
Acino caka cino, wula nganajinya.
Wose‑pe adi nkuwa sala ni njota.
Nambo mwa uwe, tutende ditala dya kusola cisima pakuti wose tukole mesi gatumweje."
Yinyama yose yapikangene nayo mwa citema‑citema ni yakamwile majela, yipocolo ni yipiki ni yatandaga kusola.
Nambo a‑Kalunga nganayika.
Yinyama yose yatandite kusevesa ndavi jijojo ni yasolaga.
Ni yasolaga sooni n'nope.
Mbesi jakwe yagapatile mesi.
Vanya‑wo pavayice kumesi, ce‑Disimba vatite, "Tucitenda yapi patugapatile mesi?
A‑Kalunga nganayika kukamucisya kusola aci cisima.
Vele ngang'wa aga mesi‑ga, mwa cimbalambanda!"
Pawujo pakwe, a‑Kalunga vakopocele ni pavaciweni cisima ni vatite, "Wodi, wodi pacisima!"
ni ngadi cavacipikene.
Sano ni vajinjile, vang'wele mesi.
Basi pavamasile, vadisiwice kandavi panandi nkati‑mo.
Disiku dine payayice yinyama, vayiweni kuti cisima cawo cadiji cangalondecela.
Mesi nganagapitaga m'matope.
Vanya‑wo vaawuusyanaga, "Vani va vatesile yicindu mpela yeleyi?"
Vane vajanjile, "Nguganisya kuti adi a‑Kalunga digongo patusosileje cisima, vele nganayiceje."
Pele yinyama yasayine kuvika londa pacisima ni yasagwile ce‑Dijani aloleleje yicindu.
Ce‑Dijani vadiji londa pavakopocele a‑Kalunga cilo, acitiji, "Wodi!
Wodi!
M'mesi!"
Ni jiiii, ngadi capikene.
Ni vavecete kane, "Wodi!
Wodi!
M'mesi!"
Basi ce‑Dijani vajanjile, "Mpite!"
Pele a‑Kalunga vakopocele ni vakolasile ce‑Dijani, "Nyice bwanawe, ni nyigele yeyila ya yikwakondaga acakulungwa kudya yila!"
Ce‑Dijani ni vajanjile, "Njende, kwende tuyiwone yele."
A‑Kalunga vakwete wuci, vavandicile ni vatesile ce Dijani, "Ye bwanawe, n'nyipasye panandi ayi!"
Ni vaapele wuci.
Pawujo, vatyosisye mesi ga pacisima.
Pavatyokaga wulendo, vayice a‑Ditunu ni vaaweni a Kalunga.
Disiku dine pavayice a‑Ditunu, vaasaadile aciyinyama wose kuti a‑Kalunga vatyosisye mesi ga pacisima.
Awuno wulendo wuno, yasagwile a‑Ngong'o kuti ave londa pacisima.
A‑Ngong'o vadiji pamasengo pavayice a‑Kalunga cilo acitiji, "Wodi pacisima!"
Jiiii.
Nganapikana dilama ata dimo.
Pele vajinjile ni vatandite kudivecetela jika jawo kuti, "Yele ni ya yikusacikwa!
Wune ndi a‑Kalunga!
Ngwika kung'wa mesi panandi."
Pavayice a‑Ngong'o kucisima, vajuvile panyuma pamaduka ni vawonecelaga basi panandi pakwe vevala.
N'nyi ni yatite kwinjila a-Kalunga m'mesi, a Ngong'o vaakamwile lukongolo.
A-Ngong'o ngadi ya vatite ni vadiji citamile adi akamwile lukongolo mpaka kwacele.
Payayice yinyama yalolete kuti a‑Ngong'o vaakamwile a‑Kalunga.
Vavilasile vane aciyinyama kuti asayine yakutenda na a‑Kalunga.
Pavasosangene wose, ce-Disimba vaawuusisye wose kuti, "Tutende cici na ava a-Kalunga?"
A-Ngong'o vajanjile, "Ngusaka kuti ce-Ndembo mwakamule ni caso cenu ni mwapuute nagala maduka gala."
Yinyama yose yajiticisye.
Nambo a‑Kalunga vajanjile, "Vakulungwa ce‑Disimba, n'nyimanyi kuti acikalunga vangawa naga ni maduka.
Kalunga basi akuwa naga kwaponya padiwu."
Pele ce‑Disimba vatesile ce‑Ndembo kuti vaakamule a‑Kalunga.
Ce‑Ndembo vaakamwile vevala ni vatandite kwapuuta vevala padiwu.
Pawujo pakwe, a‑Kalunga pavadiji diwu‑diwu‑pe, ce‑Ndembo sooni vaakamwile ni vaaponyisye.
Ce‑Ndembo pavapumwile, vatesile diwunde dyekulungwa dya luwundu.
Puuuu!
Luwundu lwadiji m'mawupande wose.
Yinyama wose payadiweni diwu‑dyo, yasekaga n'nope.
Luwundu palwatondweve, yinyama yalolete mumbadi nambo a‑Kalunga nganawoneka!
Sano pele ni yapikanicisye kuti a‑Kalunga valambwisye kane sooni!
Aŵa ni aticala ŵangu.
Lina lyawo ni Akinyi.
Ŵalakweŵa akusatunonyela uwe kwejinji.
Aticalaŵa akusatujiganya afabeti.
Akusatujiganya yilembo.
Ngusakombola kukolanga yilembo cisawu a, e, i, o, u.
Aticala Akinyi akusatujiganya mitundu ja kawonece ka yindu.
Une nguwumanyilila mtundu wecejewu, wabuluwu, nakasamba, wacikasu ni wepiliwu.
Pa ndaŵi ja kupumula, aticalaŵa akusatujimbila tunyimbo kuti tugone.
Akusatujimbila tunyimbo twagonecela ŵanace.
Lyakulemba akusatujimbila adisi/ngani sya acalume ŵaŵatesile yindu yekulungwakulungwa.
Lyaŵili akusatujimbila adisi/ngani sya acakongwe ŵaŵatesile yindu yekulungwakulungwa.
Lyatatu akusatujimbila adisi/ngani syakwaya yakwela pa maulendo.
Lyamcece akusatujimbila yakwaya ulimi.
Nipo Lyamsano akusatusalila kuti tujimbe adisi/ngani syetu.
Aticala ŵetuŵa ni ŵali ŵakupakombola kwiganya pa cilambo cosope.
Pacinjikulapo ngusosa cimbe cisawu aticalaŵa.
A Tamala ŵaliji mwanace jwamkongwe jwa yaka msano juŵatamaga ni acinangolo ŵakwe.
Musi wawo waŵandikene ni ukweti uwakwetei ni yinyama yakwitinji.
A Tamala ŵapikanilaga acinangolo ŵawo.
Ŵacingaga ngondolo ni mbusi.
Tamala ŵanonyelwaga kupikanila kwimba kwa yijuni ali mkucinga yilangoyo.
Yijuni yili mkwimba, ŵalakwewo ŵaŵikaga maloŵe gaŵo mu luga lwa yijunilo.
A Tamala ŵaliji ŵamwana kuti ajawuleje ku sukulu.
Acinangolo ŵawo ŵakundaga ŵanace ŵaŵo ŵacikulilepe a Nashipaye ni a Tasiyeku kwawula ku sukulu.
Sukulujo jaliji kwanawula pa mkuli wa makilomita  likumi.
A Nashipaye ni a Tasiyeku ŵajawulaga ku sukulu ni ŵanace ŵane ŵam'musimo kundaŵi ni kuwuja ligulo.
Ŵajigalaga yakulya.
A Tamala ŵawusisye mama ŵawo kuti, "Ana cinjijawula lyuŵaci ku sukulu?"
Mamawo ŵajanjile kuti, "Cimjale pangakaŵapa mwanangu jwapamtima."
Lyuŵa line galimoto jayice ni mwenye ni acim'masyeto ŵaŵili.
Mwenyewo ŵalolecesyaga kuti ŵanace akwawula ku sukulu ali pa msingu wakwenela.
Ŵandu  ŵakulupililaga kuti, mwanace naga ali akombwele kupitisya mkono wakwe pamtwe ni kukamula liwiwi lya mbali jine, ni kuti ayice pa msingu wakutanda sukulu.
Mwenyewo ŵawusisye kuti, "Mkwete yaka yilingwa?"
A Tamala ŵajanjile kuti, "Ngwete yaka msano."
"Tulole naga mpaka mkombolece kutanda sukulu," ŵatite m'yo mwenyewo.
Jumo mwa acim'masyetowo ŵakamwile mkoko wamlyo wa a Tamala ni kuwupitisya mwakunyemya pamtwe pa a Tamalawo.
Tamala ŵakamwile liwiwi lyawo iyakumciji.
A Tamala cajawuleje ku sukulu, jakulekangana ni ja a Nashipaye ni a Tasiyeku.
Sukulujo jaliji ja msambano soni jaliji pakuŵandicila ni kumangwawo.
A Tamala ŵaliji ŵakusengwa mnope nipo ŵaganisisye kuti, "Cimbalanjeje ni kulemba mpela a Nashipaye ni a Tasiyeku."
Lelo ganjawula ku sukulu.
Lelo lyakupumula.
Lelo ngandolela kanema.
Kwangali magesi soni.
Ana cindende cici?
Lelo cimbikanile yacikuti cilu cangu!
Candanda cindame jiii kuti mbikane yacikuti cilu cangu.
Elo sambano ngukupikana kupumula kwangu.
Ngupumula cenenepe.
Soni ngukombola kupumula mwakusinganga ssssssssss!
Kwisa soni mwangali lisengwe mmmmmmmm.
Sambano ngupikana kugunda kwa mtima!
Titii tii tii.
Ana mpaka ngombole kuwutendekasya mtimawu kuti ugunde mwakuwutuka ni mwakunyanyika?
Elo pakuguluka mwinani ni kutula pasi kwakwana makumi gawili.
Sambano mnole mtima wangu ukugunda mwakuwutuka.
Naga mkutwinicisya yala yangu pa mtasi wa pamalumbiko ga ligasa lyangu, ngupikana katute ka myasi jangu.
Ngupikana kuseka kwangu.
Haha, haha, haaah, haaa!
Ngupikana kulila kwangu.
Mamanee!
Mamanee!
Ngupikana naga namsyene ndili mkukwata myala mwangu.
Pwa, pwa, pwa.
Ngumupikana m'citumbo mwangu muli mkuguluma!
Gululu, gululu
M'citumbo mwangu mukuŵeceta, "Mundisye!"
Mbula syangu sikupikana kununjila kwa yitumbuwa yakuteleka mama ku kicini.
Sambano ngusaka kupikana majeje gangu gali mkutawuna yitumbuwayo!
Ava ni a-Nema.
A-Nema akutota.
A-Nema akutota saya.
A-Nema akutota ni wusi.
Wumasile wusi.
A-Nema akusaka kusuma wusi.
Akusaka mbiya pakusuma yicindu.
Kwapi vele kwacasipate mbiya?
A-Nema akucilola citela cimo.
Citela-co cidi pakuvandika.
Citela-co cana yisogosi.
Yisogosi-yo gadi mapapaya.
Mapapaya gadi ga kunong'a.
A-Nema akwete lupici.
A-Nema akupopola mapapaya.
A-Nema vayice kunsika.
Vele vayice kunsika ni mapapaya.
Vele akusaka kusumisya mapapaya.
Vayice valume vamo.
Valume-wo akusuma dipapaya dimo.
Vele akwaapa mbiya a-Nema.
A-Nema akusumisya mapapaya gejinji.
Mbiya sila, vapele a-Nema.
A-Nema mbiya sila, akwawula kusuma wusi.
Kunsika kula, vele agaweni magombo.
Vele nganasuma magombo gala.
Kunsika kula, sooni akusiwona mbwetecela.
Vele nganasuma mbwetecela sila.
Kunsika kula, sooni akujiwona sepa.
Vele nganasuma sepa jila.
Kunsika kula, sooni akujiwona buledi.
Vele nganasuma buledi.
A-Nema akwaawona valume vane.
Valume vala adi akusumisya wusi.
A-Nema akusuma wusi wula.
A-Nema akwete wusi.
A-Nema adi akusengwa.
Vele pele camadisye kutota saya jila ni wusi wula.
Mbusi, mbwa ni ng'ombe wadiji wuganja.
Disiku dine, vapite kukwendajenda m'motoka.
Pavayice kumbesi wulendo, vakwendesya motoka vavendaga kudipa mbiya.
Ng'ombe jadipile wupande wawo wa mbiya.
Mbwa jadipile n'nope ntande jakwete mbiya syangacenga.
Vakwendesya motoka pavajaga kupeleka cenje kwa mbwa, mbusi jatyosile wakuwutuka digongo nganajidipa.
Vakwendesya motoka vadiji vasakadice.
Vele vatyosile anankwendesya motoka ni nganabucisya cenje a-Nambwa.
Ni digongo kutandila kwa wewula wusiku wula mpaka lelo, mbwa pakujiwona motoka ni kuwutucila kuja kudingula m'motoka mula yikave kwasimana vakwendesya vanganivaapa cenje vala.
Mbusi jikutilaga pakupikana kutongola kwa motoka.
Vele akwete woga wa kwatava ntande jidi nganajidipa mbiya sya motoka.
Ng'ombe jangajisepuk motoka jinankwika.
Ng'ombe jikombokanya munsewo mwakudisiwucisya ntande jadipile wupande wawo.
Lyuŵa line mama ŵasumile yisogosi.
"Ana yisogosi citulye katema kaci?"
uwe twawusisye.
"Citulye cilo cino," ŵatite m'yo mama.
Mcimwene jwangu jwakulosoka.
Jwapasisye yisogosi yosope.
Jwalile yejinji.
"Mlole yatesile a Rahim!"
ŵaagumisile mcimwene jwangu jwamnandi.
"A Rahim ŵakusawusya soni ŵakulinonyela," une natite m'yo.
Mama ŵatumbilile a Rahim.
Uwe soni twatumbilile a Rahim.
Nambo a Rahim nganalosya kuligamba.
"Ana cimwape camuko a Rahim?"
ŵawusiyse mcimwene jwangu jwamnandi.
"A Rahim caligambe pangakaŵapa," ŵatetele mamawo.
A Rahim ŵatandite kulwala.
"M'citumbo mwangu mukupweteka," ŵaŵecete a Rahim mwakusongona.
Mama ŵacimanyilile cicatendekasisye kuti a Rahim alwale.
"Yisogosi yikwapa camuko a Rahim," ŵaganisisye m'yo mamawo.
Panyuma pakwe a Rahim ŵatupepesisye.
"Ngasimba jwakulosoka soni," ŵalakwewo ŵapelece cilanga.
Uwe twakulupilile yiŵaŵeceteyo.
Dyapadi disiku dine ce-Kalunga vaasimene ce-Dikonokono ni vaatesile,  "M'mwe ngakomboleka kuwutuka!
Ya nkombwele m'mwe ni ya kudiwuta pasi."
Sano ce-Dikonokono vatite,  "Can'nyice Jumapidi kuti m'mwe can'nyiwone."
Ce-Dikonokono vadinganisye macila kwa macila ga yipande ya yipepa ni valembile malove gane gakwe ga acila cipepa,  ni ntenga wakwe wumpepe yipepa yose.
Ce-Dikonokono vaapele yipepa yila acinjawo ni vatite,  "Katema ka cakopoceleje ce-Kalunga,  camumilanje.
Vamo vakwe m'mwanya-jo canjile,  'Wune ni ce-Dikonokono'."
Digongo vaatesile kuti catusimanile pasyeto maluva-po pakuti kwele ce-Kalunga ni ce-Dikonokono ni kwa cacipitaga.
Jumapidi ce-Kalunga vakopocele pamalo pala ni vaasimene ce-Dikonokono ni vatite,  "Kwende tupikisane!
Nambo cinambwine!"
Ndavi jila-jila ce-Dikonokono vajuvile pasyeto maluva ni valesile ce-Kalunga adi nkuwutuka.
Pawujo pakuwutuka,  ce-Kalunga vavilasile,  "Ce-Dikonokono!
Ce-Dikonokono!"
Mwa acimakonokono ga gajuvile pamaluva gala,  dyajanjile dimo dyakwe,  "Wune ce-Dikonokono!
Wune ce-Dikonokono!"
Pambesi pakwe,  ce-Kalunga vapesile n'nope mpaka vatemi pasi ni vatite,  "Ce-Dikonokono,  wune mbesile ni m'mwe mbwinile."
Ni pele ce-Dikonokono vawinile ntande wa wukalamuci wawo!
Ce-Dijani vatamaga muncitela cekulungwa mungulugulu lusulo.
Cidikati ca lusulo capadi cilumba cimo camwana.
Yitela ya cele cilumba-co yasogwele yisogosi yejinji.
Ce-Dijani vasakaga kuja kudya yisogosi yila.
Vele vadiweni diganga dyekulungwa cidikati ca ditala ni vaganisisye kuti ngagulucile peganga pala,  guluka sooni pele mpaka pacilumba pala.
Ce-Dijani vagulwice kwa macidi mpaka peganga pala.
Sooni vagulwice kane mpaka pacilumba pavapasakaga pala.
Vele ni vadiji nkudya yisogosi yila.
Pawujo pakwe ni dyawujaga wa kunyumba.
Ce-Dijani yele vatendaga kakajinji.
Nambo vapadi vamo ce-Ngwena va vatamaga mun'nusulo ni vankwawo.
Ce-Ngwena vakongwe vatite,  "Vankwangu m'mwe nkaajesile mpaka peganga pala ni nkaajile kuva cimile.
Dipende dyenu didi ntundu wumo ni diganga dila."
Gane masiku mbujo mwakwe,  ce- Ngwena vaweni ce-Dijani adi nkwawula kucilumba kula.
Ce-Ngwena ata dilama nganatenda,  vele vakwesile peganga ni vagonile ni kusisa ntwe wawo nkati mwa mesi.
Ce-Dijani pa vamasile kudya ni vadiji tayadi ja kuwuja wa kumangwawo.
Nambo diganga dyalosisye wukulu kulekangana ni mwa dyavelele.
Sano vele vatite pakwamba diganga,  "Alakwe ce-Diganga,  mpela alakwe sano akusile?
Alakwe adi cenene?"
Ce-Ngwena vadiji cisilu ni vaganisyaga kuti diganga dila ni dya dyavecetaga.
Sano vele vajanjile ce-Dijani kutiji,  "Wune nguwoneka mpelaga jwankulungwa ntande ngwena jekulungwa jigonile pacanya pa wune."
Ce-Dijani vatite,  "M'mwe ce-Ngwena,  wune nayimanyi kuti m'mwe nkusaka kundya.
Wune ndi jwancekulu ni ntande wakwe m'mwe komboleka kunyigala wune.
Nambo wune ngusaka kulanga kwa vanace vangu kwele kucitela cekulungwa.
Pele ce-Ngwena vakwesisye ce-Dijani ku n'gongo kwawo!"
Pa vayice kwekula ce-Dijani vakwesile ncitela ni vatite,  "Asante kwa boleya ambusanga.
Basi,  sano m'mwe komboleka kwawulaga kunyumba jenu!"
Ni ce-Ngwena ni vatite,  "Nambo m'mwe mwapelece cilanga."
Ce-Dijani vasecile ni kuti,  "M'mwe ntesile wusilu kungulupidila wune!"
ni vajuvile kusyeto nyambi sya ncitela.
Ce-Ngwena nganakomboleje kwakamula ce-Dijani va kukalamuka!
Luka 8:5-15Mundu jwine vapite kukumisa mbeju.
Pavadiji nkumisa yila‑yila, mbeju sine syagwidile mwitala, ni syadivatikwe ni vandu ni kudikwa ni yijuni.
Mbeju sine syagwidile petaka dya maganga, syamesile nambo syanyasile digongo dya kusova cinyesi.
Mbeju sine syagwidile pamawukutu ga miva.
Mawukutu‑go pagakusile, ganyolwesye mbeju sila.
Mbeju sine syagwidile petaka dya cajila, syamesile ni kusogola, disace didi dyose dyakwete songolo dicila."
Yesu pavamasile kuveceta yeleyi, vavecete sooni mwakwesya malove acitiji, "Jwampaka ambikane, apikane!"
Vakudijiganya va Yesu vambuusisye jwalakwe‑jo gopolela kwakwe kwa citagu‑ci.
Yesu vaajanjile kuti, "N'nungu am'manyisye m'mwanya yicindu yakusisika ya mu Wucimwene wakwe.
Nambo kwa vane‑va agambile kuyipikana kupitila mwitagu‑pe, kuti, Atamosi alole nambo akalolecesya cenene.
'Atamosi apikane nambo ngapikanicisya cenene.'"
"Aku ni kugopolela kwakwe kwa citagu‑ci.
Mbeju‑syo sidi malove ga N'nungu."
"Mbeju sya syagwidile mwitala sila sidi mpela vandu vakunapikana malove ga N'nungu.
Nambo Cetani akunayika ni kutyosya malove gala m'mitima mwawo, kogopela kuti vanya‑wo civakulupidile N'nungu ni kulupuka."
"Mbeju sya syagwidile petaka dya palwala adi vandu vakupikana malove ga N'nungu, ni akunagapocela mwa kukondwa, nambo malove‑go gangamelela miciga jakwe.
Vanya‑wo mwa ndavi ja panandi akunakulupidila, mwakuti pandavi jakudinjikwa akunajasa ntima."
"Mbeju sya syagwidile pamawukutu sila, adi vandu vakunapikana malove ga N'nungu, nambo pawujo pakwe akunakayicila pakuti akunayinonyelaga yipanje ni yakunonyelesya ya wumi awuno.
Ni yikunayalepekasyaga malove ga N'nungu.
Sooni yisogosi yawo yikunava yangakomala ndavi jose‑pe."
"Nambo mbeju sya syagwidile petaka dya cajila sila, adi vandu vakugapikana malove ga N'nungu ni kugasunga m'mitima jawo.
Vanya‑wo akunadimbicila mpaka kusogola yisogosi."
Ce-Dijani vatamaga muncitela cekulungwa mungulugulu lusulo.
Cidikati ca lusulo capadi cilumba cimo camwana.
Yitela ya cele cilumba-co yasogwele yisogosi yejinji.
Ce-Dijani vasakaga kuja kudya yisogosi yila.
Vele vadiweni diganga dyekulungwa cidikati ca ditala.
Pele vaganisisye kuti ngagulucile peganga pala ni guluka sooni mpaka pacilumba pala.
Ce-Dijani vagulwice kwa macidi mpaka peganga pala.
Sooni vagulwice kane mpaka pacilumba pavapasakaga pala.
Vele ni vadiji nkudya yisogosi yila.
Pawujo pakwe ni dyawujaga wa kunyumba.
Ce-Dijani yele vatendaga kakajinji.
Nambo vapadi vamo ce-Ngwena va vatamaga mun'nusulo ni vankwawo.
Ce-Ngwena vakongwe vatite,  "Vankwangu,  m'mwe nkaapite mpaka peganga pala ni nkaajile kuva cimile.
Dipende dyenu didi ntundu wumo ni diganga dila."
Gane masiku mbujo mwakwe,  ce- Ngwena vaaweni ce-Dijani adi nkwawula kucilumba kula.
Ce-Ngwena ata dilama nganatenda,  vele vakwesile peganga ni vagonile ni kusisa ntwe wawo nkati mwa mesi.
Ce-Dijani pavamasile kudya ni vadiji tayadi ja kuwuja wa kumangwawo.
Nambo diganga dyalosisye wukulu kulekangana ni mwa dyavelele.
Sano vele vatite pakwamba diganga,  "Alakwe ce-Diganga,  mpela alakwe sano akusile?
Alakwe adi cenene?"
Ce-Ngwena vadiji cisilu ni vaganisyaga kuti diganga dila ni dya dyavecetaga.
Sano vele vaajanjile ce-Dijani kutiji,  "Wune nguwoneka mpelaga jwankulungwa ntande wakwe,  ngwena jekulungwa jigonile pacanya pawune."
Ce-Dijani vatite,  "M'mwe ce-Ngwena,  wune nayimanyi kuti m'mwe nkusaka kundya.
Wune ndi jwancekulu ni ntande wakwe,  m'mwe komboleka kunyigala wune.
Nambo wune ngusaka kulanga kwa vanace vangu kwele kucitela cekulungwa.
Pele ce-Ngwena vaakwesisye ce-Dijani kun'gongo kwawo!"
Pavayice kwekula ce-Dijani vakwesile ncitela ni vatite,  "Asante kwa boleya ambusanga.
Basi,  sano m'mwe komboleka kwawulaga kunyumba jenu!"
Ni ce-Ngwena ni vatite,  "Nambo m'mwe mwapelece cilanga."
Ce-Dijani vasecile ni kuti,  "M'mwe ntesile wusilu kungulupidila wune!"
Ni vajuvile kusyeto nyambi sya ncitela.
Ce-Ngwena nganakomboleje kwakamula ce-Dijani va kukalamuka!
