Lwali lunaku lyeibugumu omukyibila.
Nonkaabe yabaile awuula amaizi okumala enaku ejeera kuu.
“Netagaku itondo lya maize, nowelitonya kuzwa kukyikola," onkabe ya kungile.
No luume lyali lukalile.
"Nga mbula, maize, naafa," onkabe ya.
"Omwiga gwizwire era mugumu.
Gwaga kukweyawo," okyuli yalawire.
Naye onkabe yaali ne nyota.
"Nafa owentanywe amaizi."
Era yabile nanonya amwiga ejeguli.
.
Yatambwire nabita okukyibilio kyeisubi okwisaga ikalu.
Yatambwire paka owe yawulile amaizi nga gasambuka.
Yabaile nyanza!
Yawulilanga amayengo.
Onkabe ya nywile nkambi empanzu elya maize.
Yasanyukile ino teyawoineku amayengo nga gaiza.
Onkabe yagezerye ku okukwata eisubi ereli okumaizi naye lyamubitileku.
Naye amaizi gamutwaile.
"Munyambe, Munyambe!"
yayetele.
"Oyanguwe onine," onkodole namukoba, nga akwaite akasaga omumunya gwe.
.
"Njaba kutyama anu paka nga nebalilye onkodole,” onkabe nasalawo.
Ajaba kumukuma paka oweyawila omukunywa.”
Olunaku lumo oweyali nga akumilile, abaisuka babili baizire okumwiga Baali nomutego.
"Walilio onkodole omweru aiza anno okunywa," omwisuka omweiza nakoba.
"Tulina okumulya ekyeigulo olwati."
.
"Tenyinza okuleka abaisuka bano okwita onkodole ono om weru," onkabe nalowoza.
"Naye ndi mutono, nkole tya?"
Onkodole we ya tukile nazwa okumusale naika okunywa amaizi.
.
Onkabe yabaile ne ndowoza.
Yawukiile okukyigele kya mwisuka omweiza.
Onkabe namuluma ino namani.
Omumwisuka yawukire.
“Nana!” omwisuka nakoba.
Onkodole ye wunyire era naguluka nazwawo olwe kwetasa.
Eyo niye ngeri onkabe ejiyebalilye mu onkodole olwo kumuyamba.
Lunu niirwo olugero lwo muliisya n'ekiraalokye eky'ebisolo ebibulaku omawaawe.
Omweri gwomunana gwabbaire gw'okufulugutana eeri omulisya na bayambibe oku kiraalo.
ONaisiga ow'omwaka ogumo niiye eyasookele okutuuka.
Yaiziire mu kiloore ekyekilagala.
Omulisya nabayambibe basaasiire ino oNaisiga.
Yabbaire mutono ino era nga munakuwali.
Naye amangu awo,  oNaisiga n'airamu amaani.
N'atandika okuzeenya n'ebisolo ebindi omu kiraalo.
Oku lunaku olundi omumweri ogwomunaana,  endege n'eika oku kiraalo.
Omulisya n'abayambibe ni banguwa e nza.
Omu ndege mwabbairemu nzogi omutomuto ng'ali omu gubbulangiti ogunene.
ONanyido eyabbaire omu bbulangiti,  yabbaire w'enaku itaano.
Omulisya namulisyanga ng'akozesya cupa.
Omweri ogwo,  okisolo owo kusatu eyabbaire abulaku omaaye yabbaire Naudo.
Okwiza oku kiraalo,  yaiziire mu karakita entukuliki.
Era Yabbaire we myeri mukaaga.
ONaudo eyabbaire onamosingi mangu awo yasalire omukago n'oNaula ombogo omutomuto.
Ni batambuliranga aamo buli wantu.
Ekiire kimo,  okutuuka kwa Kataike kwalamucirye buli muntu.
OKataike yabbaire w'emyeri mitaano.
Yabbaire munafu ino olw'olugendo oluwanvu oluyatambwire.
Olw'eikotilye eriwanvu, omulisya yakwatiranga ecupa ngulu okumunywisya.
Aakati omu mweri gwomunaana,  obulongo obuserebende,  oDongo n'oKapio bwatuukire.
ENamyamya ginu gyabbaire ndwaire ino aate nga gy'esaawa-busaawa.
Buli moiza yanakuwaire oDongo oweyafiire nga yakamala esaabiiti moiza omu kiraalo.
Naye omulisya n'abayambibe ni balamya oKapio.
Ebisolo ebibulaku omawaawe ebyasembereyo okwiza omu gwomunaana byaali Bbaluka,  Mboiza n'oNanfuka.
Obwana wanjovu bunu bwabbaire bwesaabbiiti ibiri.
Bwatuukire nga buli nzala.
Omulisya nabayambibe batakanga ino ebisolo byona byona ne byempuutu.
Ekinyana ekisinga ekyejo kyabbaire Nacamu.
ONacamu yatakaanga ino okubisa egalibindi gy'omulisya.
Abantu ab'omu kiraalo basumbukana ino okulisya ebisolo ebitobito.
Basuubira nti ekiseera kyatuuka ebisolo binu ni byeriisya.
Oolwo ni bikanga omu kigona.
waliyo omwisuka nga bamweta Abel.
yekoleile akagali.
Abel yali awula omuvugi wakagali keh.
nakoba omwonyoko weh.
"ntaka omuvugi wakagali kange mpe odolle who  atyame nge omukagali kange.
oh meri nakoba "beh,nze ntaka odolle wange".
oh Meri yali tasobola okumwikililya okutwala odolle.
abel nanyiga.
nakusa odolle yena namukusa.
meri yakusile odolle engalo emweiza.
bwobona nibakusa engalo ya dolle nezwaku.
oh meri yankungile nailuka ewamaye.
"one mama, abel akusile odolle engalo nezwaku.
eizile nga ataaaka odolle wange atyame omukagali keh naye nze ntakile ku zenya naye."
omaye nakoba "abel tiyebitilye kusa"
omaye nalwoza ekiwonelezo ekyo kuwa abel.
nafuna endowoza.
yabile ewa mukwano gwe omusaawo namuwulya "ntaka ku owuyambi" omusawo nailamu "buyambi ki?"
omaye nailamu "omwana wange oh abel alina empisa embibi enaku ginu.
akusile engalo ya dolle wah mwonyoko weh.
tayikiliziwa owukola ekyo.
eizo naleta odoolle omukanje ku engalo."
"okobe abel mbula sente.
kale okusasula omulimo gwo, akunabilye emwotoka yo enkaile enkyafu bulikasela.
"omaye nakoba.
omusawo nasseeka nakoba "eeeeeh, ekyo kyaba kisa.
Omaye wa Abel nakanga eika.
Nawulya abel "oba nga oli mulwaile, oyaba yaina?"
abel nailamu "emba nga ndi mulwaile njaba wa musaawo"Omaye wah abel nakoba "oyononele odolle, olina okumutwala ewa musawo."
Abel natwaala odole ewa musaawo.
"odolle onu ayononekele.
omama ankobele okumuleta anu.
musaawo, osobola okumutekaku engalo egendi?"
omusawo naikililya okulongosa odolle.
ela namukolela engalo egendi.
omusawo  nakoba abel, "odolle alina engalo egendi, olina onkunsasula, olina esente imeka?"
abel  nailamu, "onyambe musawo, mbula sente jona jona, tinsobola okusasula omulimo gwo.'
omusawo nakoba, "kale, owula sente, naye omotoka yange nkyafu, onabilye emotoka yange, awo waba onsaswile"abel nafuna endobo ya maizi na ka gwoye akanyilila natwaala ekisela kiwanvu ino oku naabya emotoka.
oh abel eyatwalile oh meri oh dolle,nasanyuka  ino nakoba oh abel, "oli muganda wange musa, webale okunongosela o'dolle""onsonyiwe okunyiza, nokunukuwalya" abel nakoba
okuzwa olunaku olwo, Abel tatwalanga ku bintu bya mwonyoko weh ela nagezya ku owutanyiza omwonyoko weh.
abel yewukyilye eibanga eli yatwaile nga anabya emotoka ya musaaawo, nakoba ati tikimusowozesya okunyiga nokumenya ebintu
Lwabbaire lumo ekyalo ni kigwamu eisana erinene.
Ebisolo ni birya eisubi lyonalyona omu kyalo.
Okutoolaku emigulukira gyonkani egibba oku misaale eminene niigyo egyalamireku.
Lumo ombuli n'abona oMpiti ng'abita n'akambe,  ombuli n'amusaba akambe asobole okusala emigulukira alye.
OMpiti n'amuwa akambe.
N'asala emigulukira era n'alya n'aikuta nakimo.
OMbuli ni yeerabirira nakimo ebyakambe akaakozesere.
OMpiti oweyairire okumubuulya akambe,  ombuli yabbaire mu buzibu.
Yabbaire nga takaali ayebukirya egyakabumire.
OMbuli n'atakula buli wantu nga anoonia akambe.
N'okutuka okuti oMbuli akaali anoonia akambe ako.
OMpiti n'akoba oMbuli,  ati,  "Okuzwa ng'owogoterye akambe kange akabbaire kandisya,  nze n'alya niiwe.
Awo kaisi nndye abaanabo,  n'abaizukulubo."
Okuzwa olwo,  oMpiti tabitirya oMbuli.
Ebyo nga bikaali biri awo,  oMbuli akaali yeyongera oku noonia akambe ka Mpiti.
Eriina lyange ni nze oGala.
Ndi n'abakaagwa bange bana.
Amalina gaawe niibo Loda,  Wakida,  Kalebbo no Nantono.
Omukaagwa wange oLoda ataka okusamba omupiira.
Omukaagwa wange oWakida ataka okwejuuja.
Omukaagwa wange oKalebbo ataka okuzeenya ekyebiso.
Omukagwa wange oNantono ataka okusoma.
Nze?
Ntaka okukola byonabyona ebibataka.
Nsamba omupiila n'oLoda.
Nejuuja n'oWakida.
Nzeenya ekyebiso n'oKalebbo.
Mukaagwa wange oize,  otaka niki?
Oize osambe omupila n'aiswe.
Oize wejuuje na iswe.
Oize tuzeenye ekyebiso na iswe.
Oize osome na iswe!
ONkoko n'oGongolo b'omukago.
Baaba okusamba omupiira.
ONkoko niiye omukuumi w'egoolo.
OGongolo ateeba egoolo!
ONkoko asunguwala.
ONkoko alya oGongolo.
ONkoko asangaana oMaaye wa Gongolo.
OGongolo akunga ati,  "Maama onyambe!"
ONkoko yeewulira nga mulwaire.
OGongolo tawooma.
ONkonoko asesema oGongolo,  Amagongolo ni gairuka.
ONkoko na magongolo balabe.
Omu biseera eby'eira wabbairewo omwala ogubeetanga bati Kadondi.
OKadondi yabbaire mwala mutumulitumuli.
Omaaye wa Kadondi n'amulabula obutatumulatumulanga ino,  naye oKadondi tiyamuwulirisirye.
Lumo,  oisenga wa Kadondi yalwaire.
Yabbanga ku mugingi oguli oku lubba ly'ekiinamo okuteeba oku kyalo e w'aba Kadondi.
Olunaku olwo,  omaaye wa Kadondi yafulugutanire n'emirimo.
Omaaye wa Kadondi oweyawereire oKadondi emere okutwalira oisengawe obwire bwabbaire kanaigolo.
Oweyabbaire ayaba,  n'asisinkana Gabeya omu nzira,  eyabbaire oMpiti naye nga yeecuusire oti muntu.
OGabeya n'abuulya oKadondi ekiyabbaire yetiikire.
OKadondi n'airamu ati,  "Nyama,  magi,  n'amata."
Omaaye wa Kadondi yabbaire amusisiitiire obutakoberaku omuntu yenayena ekiyetiikire.
OKadondi era n'akobera oGabeya ati oisengawe mulwaire era amutwalira mere.
OGabeya n'atandiika okumira ebita olw'ekiloboozo ky'enyama oKadondi giyabbaire yeetiikire.
N'airuka mangu n'asoka oKadondi e wa isengawe.
N'amira oisenga wa Kadondi era ni yebiika ogubbulangiti.
OKadondi oweyatukire,  yagyirye enyumba nga nsiriki ti,  n'angira omu nyumba era n'ayeta oisengawe,  ati,  "Isenga,  oli yaina?"
OKadondi oweyakaire okuwulira edoboozi lya isengawe,  yangiliire kimo mu kisenge ky'omunda oisengawe egiyabbaire agona.
Yewunyire owe yabwoine omuntu e yebwikire ogubbulangiti ogunene.
OKadondi n'abuulya ati,  "Isenga,  lwaki amatwigo manene ino olwatyanu?"
OGabeya n'airiramu munda omu bbulangiti ati,  "Kaisi isobole okukuwulira kusa."
OKadondi n'amubuulya tete ati,  "Isenga,  lwaki amaisogo manene ino olwatyanu?"
OGabeya n'airamu ati,  "Kaisi isobole okukubona kusa."
OKadondi n'abuulya ogusembayo ati "Isenga,  lwaki omunwagwo munene ino olwatyanu?"
OGabeya n'airamu ati,  "Kaisi isobole okukumira."
OGabeya n'abuuka okuzwa okukitanda n'amira oKadondi.
Olwokubba oKadondi yabbaire mutumulitumuli,  yeyongeire okutumula n'oweyabbaire omu kida kya Gabeya.
Yabwirye ebibuulyo bingi ino.
Okunkomerero,  Gabeya n'asinya ebibuulyo bya Kadondi ebingi,  era n'asalawo okumwandula.
Abantu b'oku kitundu balamilye oKadondi n'oisengawe.
Okuzwa kwolwo,  oKadondi tiyairireyo okutumulanga ino n'abantu abatamaite.
Luuna luumo akamwu kabaire mukwano gwa enkiima.
Luunaku luumo akamwu  kakobere, "twaabe okunyonya ekyokulya" enkiima nekiililya, naaye kabeire katego.
Babiire munimiiro ya duuma nebatandika okulya.
Naye akamwu kabaire kagezi kabaire kamalire okutuumula nonanyeere enimiiro, okukwata enkiima omubusiru bwako.
Akamwu omubugezi bwako katandikile okulenkaana nti, "omwibbi!
omwibbi!
odduma wanyu bamumaliilewo" bwe kamalire nekabuuka nekaabba.
oluvanyuuma abananyere enimiiro bagiire enkiima ngegezako okwiluka.
Naye omukiira gwo yo negugikwata.
Abananyere enimiiro bajigoberere, ngabalenkaana, "oyemelere!
oyemelere!
tukuweyiine, oli nkiima."
Era bwebamukwaite nebatandiika okumukuuba.
Obuluumi bwe bweyongeere nabakoba nti, "nbaire nomukwano gwange akamwu.
Era niiye andetele
Abananyeere eniimiro basaalire ko omukiira gwe enkiima nebagikooba nti, "oyabe okobe omukwano gwo nti tusalire ko omukiira gwo!"
Oluvanyuuma babaire omunyumba yakamu nebasumba omukiira gwenkiima okuliibwa.
Akamwu kayetere enkiima okulya ekyemisana.
Bwe bamaliire okulya akamwu yabwiire enkiima oba kamaite kyekaliire.
Obusiiru bwenkiima yaililemu nti,"tiimaite!"
Akamwu kamukoobere nti eliile omukiira gwayo oluvanyuma neiluka neyabaa.
Okuzwa olunaku olwo babeire tibemikwano
Onu Mulyabwita.
OMulyabwita dole wange.
Ntaka oMulyabwita kuba bulijo amwemwenyula.
Owensetuka,  nnaaba omu maiso.
Kaisi ni noonia oMulyabwita.
Owenjaja oMulyabwita,  mmusanyuliza enzirigye.
Owemba ndya ekyamakeezi Mulyabwita yena mmulisyaku.
Owemba ndya oswiiti,  mpaaku oMulyabwita omoiza.
Naye oMulyabwita talya oswitiwe bbe namwunya lwaki!
Ntambula oku luuga nga nnondya ebimuli.
Mpaaku oMulyabwita ekimuli.
Naye takobaku ati,  "Webale."
Nnaabya oMulyabwita kusa nga omama akali oku naabya.
Nzwalisya oMulyabwita ngoye entukuliki kubanga ntaka ino erangi tukuliki.
Owenjaba okugona,  oMulyabwita mmuteekawo n'agona kulwete lwange.
Nabwoine ogumutoka ogwetika nga guselengeta ansi woluguudo.
Akamotoka kaizire kanina enguru woluguudo.
Omuvugi wo gumotoka yali nga atumula okwisimu lye.
Yali tali kuwona omuluguudo.
Waliwo akabeenje akanene.
Emotoka eyamba abarwaire ne polisi baizile okuyamba.
Agamotoka agaginga ebifunire akabeenje gaizire.
Gatwaire ogumotoka ne akamotoka.
Nanyolerwe.
Onapowo yabbaire agonere ansi w'o musaale ogw'omuyembe.
Omupera ni gugwa okuzwa oku kisaga.
Edoboozi n'ekoba eti,  "Oiruke,  napowo oiruke!"
N'alamuka mangu n'airuka mangu.
N'asisinkana oNkoko n'amubuulya ati,  "Lwaki oli kwiruka?"
ONapowo n'airamu ati,  "Timaite,  mpuliire kintu nga kigwa n'edoboozi n'ekoba eti,  "Oiruke,  Napowo oiruke!
ONkoko oweyawuriire oNapowo ekiyamukobeire,  ni yeekanga,  era n'atandika okwiruka.
Ni basisinkana oMbwa.
OMbwa n,  ababuulya ati,  "Lwaki mwiruka?"
ONkoko n'airamu ati,  "Timaite,  zena mpuliire oNapowo ekyakobere,  yena tamaite.
Awuliire kintu nga kigwa,  edoboozi n'ekoba eti,  "Oiruke,  Napowo oiruke!
OMbwa ni yeewunya olw'ekyo ekiyawuliire.
N'atandiika okwiiruka n'oNapowo n'oNkoko.
Ni basisinkana oMbalaasi,  oMbalaasi n'abuulya oMbwa ati,  "Lwaki mwiruka?"
OMbwa n'akoba ati,  "Timaite,  mpuliire Nkoko eky'akobere,  era yena tamaite,  awuliire oNapowo eky'akobere era yena tamaite.
Awuliire kintu nga kigwa edoboozi n'ekoba eti oiruke Napowo oiruke."
Ombalaasi n'atandika okwiruka n'abainaye.
Ni basisinkana oMpunda.
OMpunda n'abuulya ati,  "Lwaki mwiiruka?"
OMbalaasi n'airamu ati,  "Timaite,  mpuliire Mbwa eky'akobere,  era yena tamaite.
Awuliire Nkoko eky'akobere,  era yena tamaite.
Awuliire Napowo eky'akobere,  era yena tamaite.
Awuliire kintu nga kigwa edoboozi n'ekoba eti oiruke,  Napowo,  oiruke."
Kale oMbalaasi yena n'atandiika okwiruka.
Ni basisinkana oNte,  oNte n'abuulya ati,  "Lwaki mwiruka?"
OMpuda n'airamu ati,  "Timaite,  zena mpuliire Mbalaasi eky'akobere,  era yena tamaite.
Awuliire oMbwa eky'akobere era yena tamaite.
Awuliire oNkoko eky'akobere era yena tamaite.
Awuliire Napowo eky'akobere era yena tamaite,  Awuliire kintu nga kigwa edoboozi n'ekoba eti oiruke,  Napowo oyiruke."
ONte ni yeeraliikirira era yena n'atandiika okwiruka.
Ni basisinkana opuusi.
OPuusi n'abuulya ati,  "Lwaki mwiruka?"
ONte n'airamu ati,  "Timaite,  mpuliire oMpuda eky'akobere,  era tamaite.
Awulire ombalaasi eky'akobere era yena tamaite.
Awuliire oMbwa eky'akobere era yena tamaite.
Awuliire oNkoko eky'akobere era yena tamaite.
Awulile oNapowo eky'akobere era yena tamaite.
Awulire kintu nga kigwa edoboozi n'ekoba eti,  "Oiruke,  Napowo oiruke!
Opuusi yena n'atandiika okwiruka n'abayinaye.
Oluvanyuma ni basisinkana omwisuka ngaavuga e'gaali.
Yena nawulya,  "Lwaki mulikwiruka?"
Ebisolo byayililemu nti,  "Titumaite.
Tuwulile onapowo ekyakobere era tamaite.
Awulile ekintu nga kigwa ne edoboozi n'ekoba eti oiruke,  napowo,  oiruke."
Omwisuka n'aseka era n'akoba ati,  "Omupera gugwire kuzwa ku musaale lwa mpunga.
Era ni nze nkobere nti oiruke,  Napowo oiruke."
Onu niiye omusomesya wange.
Eliinalye niiye omusomesya oNankoma.
Antaka ino.
Omusomesya oNankoma atwegesya owalifu n'enyukuta ensiriki.
Nsobola okusoma enyukuta a,  e,  i,  o,  u.
Omusomesya oNankoma atwegeselye amalangi amatukuliki,  agabululu,  agekiragala,  agakinamagi,  n'amairugazu.
Omu kiseera eky'endoolo,  omusomesya atwembera akembo tugone.
Atwembera akembo aka tusununkirirya.
Olwebbalaza,  atugerera olugero olukwata oku basaiza abamaani.
Olwokubiri,  atugerera olugero olukwata oku bakali abamaani.
Olwokusatu,  atugerera olugero olukwata oku byentabula.
Olwokuna,  atugerera olugero olukwata oku byobulimi.
Olwokutaano omusomesya oNankoma atukoba swena okugera engero gya iswe eeri ekibiina.
Omusomesya wa iswe niiye omusomesya asinga obusa omu basomesya oku kyalo.
Zena owenakula,  ntaka kubba ng'omusomesya oNankoma.
Onu Mulyabwita.OMulyabwita dolewange.
Ntaka oMulyabwitakuba bulijoamwemwenyula.
Owensetuka, nnaaba omu maiso.
Kaisi ni noonia oMulyabwita.
Owenjaja oMulyabwita, mmusanyuliza enzirigye.
Owemba ndya ekyamakeezi Mulyabwita yena mmulisyaku.
Owemba ndya oswiiti, mpaaku oMulyabwita omoiza.
Naye oMulyabwita talya oswitiwe bbe namwunya lwaki!
Ntambula oku luuga nga nnondya ebimuli.
Mpaaku oMulyabwita ekimuli.
Naye takobaku ati, "Webale."
Nnaabya oMulyabwita kusa nga omama akali oku naabya.
Nzwalisya oMulyabwita ngoye entukuliki kubanga ntaka ino erangi tukuliki.
Owenjaba okugona, oMulyabwita mmuteekawo n'agona kulwete lwange.
O'Kate ali n'ekintu mu mutwe.
bab'okukitolamu batya?
Kyimudembesya.
Kyimusata.
Kyimumenya.
Tasobola o'kulya.
Tasobola o'kunywa.
Taseka nga bulinaku.
omusawo awon'ekintu mu mutwe we nakoba, "waliw'ekintu yaanu."
"Tulin'okukitolamu omumutwe olw'atyanu.
Tulin'okukitolamu olw'atyanu," omusawo nga'koba.
Balet'ekitanda
Balet'akambe
Bamusumuta
Nibamusal'omutwe
batolamu obwongo bwe
Nibasala ekintu ebaire emutawanya
Bamuwirirya mu obwongo bwe.
Nebamulongosa.
O'Kate awulir'ekintu kyona kyona?
Be!
O'Kate alimwigulu.
Tawulir'ekintu.
Talya.
Talowoza.
Paka Paka.
Obulamu bwe neira.
Atyanu alikusa.
Oti'omwana.
swena swena tuli basanyufu olwokuba o'Kate yairire.
Lumo eira,  eyonyi gyabbaire omu lukiiko.
Gyatakire okufuna okabaka,  nga a'bantu nebisolo owebibba.
Nyonyiki ateekwa okubba okabaka?
Onyonyi omweiza nakoba,  "OKokomi w'amaani era ali n'ekitibwa eky'abakabaka."
Ogondi n'ayakana ati,  "Awula ekisule,  era abba ayeta,  edoboozilye libba linakuwali."
Omweiza naceera ati,  "Kale Maaya olwokubba niiye asinga obunene ate airiitira oti Mpologoma."
Ogondi n'ayakana ati,  "Tasobola okuguluka.
Okabaka w'enyonyi atekwa okubba asobola okuguluka."
Pikooko nga atengetya omuduusi gwe nakoba ati,  "Ndobooza ndi nokubba okabaka.
Nyirira ino."
EKiwugulu ni kikoba kiti,  "Iiwe wewulira iino."
"Ni nze ndi nokubba okabaka olwokubba ndi n'amaiso aga siinga obunene omu nyonyi gyonagyona."
Egindi ni giceera giti,  "Kiwugulu tiniiwe,  iwe oyaba okugona nga eisana lizwayo."
Kale tigyabrlire yala.
Kale Oyonyi omweiza n'aleeta ekiseego ati oyo asobola okugulukira ngulu ino niiye eyaabba okabaka.
Nigiceera giti,  "Ee ee," era gyonagyona ni giguluka engulu ino omwibbanga.
Ombaati w'oku maizi yagulukiire engulu olunaku lumo nga aterembereire engulu w'ensozi egisingayo obuwanvu omu kyaalo.
OKokomi yagulukiire enaku ibiri mu bireri ebya bbululu engulu w'esonzi.
Naye Onsega yagulukiire kimo ino enaku isatu nga Takoma,  era nga asemberera kimo kumpi n'eisana.
Enyonyi ni giwulira okuzwa engulu waagyo nga onsega akunga ati,  "Ni nze asingayo okubba engulu nakimo,  era ndi kabaka!"
Naye onsega tete nawulira akadoboozi enguluwe,  nga kakola kati,  "Tinki,  tinki tinki!
Ni nze asinga okubba engulu nakimo,  ni nze okabaka."
Kaali kanadwiti akanyonyi akasembayo obutono.
Kaali kekwaiite oku mayaya ga Nsega oweyabbaire aguluka okwaba engulu omwimbanga!
Onsega n'airamu ati,  "Tiwansinge tete," era ni yeyongerayo nga aterembereire engulu omwibbanga.
Yagulukile engulu kimo paka nga takaali asobola okweyongerayo.
N'akunga ati,  "Ndi ngulu wenyonyi gyonagyona,  ni nze okabaka waanywe!"
Naye omu mayayage ni muzwamu akanyonyi akatono nga kakwetuka.
Ni kakoba kati,  "Tinki, tinki tinki,  nze asembayo obutono ni nze okabaka waanywe."
Onsega yabbaire adembere ino nga tasobola okweyongerayo engulu tete.
Kale n'aika ansi na kanyonyi nga kakaali keekwaite omu mayayage.
Enyonyi eginaye ni gisunguwalira akanadwiti.
Ni gikakuumirira,  nga gyetegekere okukakunyuulaku amayaya gonagona.
Naye akanyonyi akangu angu ni kagibona nga nsunguwali ni kawuuka ni kangira omu kina ky'omusota ekyerere.
Ni bakoba eKiwugulu bati,  "Iwe owamaiso amanene oli n'okukenga ekiina era okakwate owekaabba kabulukamu."
Kale eKiwugulu nikityaama aawo omu maiso g'ekina.
Naye eyisana lyali lyoca,  era amangu ago eKiwugulu ni kigona.
Akayonyi owekalonkereirye e nza,  ni kabona ng'ekiwugulu kigonere,  ni keesodokera puru-ru.
Ekiwugulu ni kiswala ino olwo kuleka akanyonyi okukisodokaku.
Okuti ayiiga bwiire bwonkani.
Emisana agona ni yebisa oku giinaye okutamubona.
Omu biseera eby'eira, omu kyalo ky'e Pulaka, wabbaireyo oMpiti ow'amairu.
Omu biseera eby'eira, omu kyalo ky'e Pulaka, wabbaireyo oMpiti ow'amairu.
OMpiti n'awulira ati oku ntuumo kw'omwiga okw'e bugwayisana wabbaireyo eNzoki egyabbaire n'omujenene omunoli.
ENzoki ginu gyazwangayo ni gitambula omulundi gumo omu mwanka, era gyazwangayo omu bisaasala byagyo okumala esaabbiiti namba.
OMpiti n'akoba oFudu ati, “Tuteakwa okufuna omujenene ogwo ng'eNzoki gibulawo.”
OFudu ni yeraliikirira okwaba.
Naye n'atya ino okugaana.
Eizo lyaku, ni baaba oku bisaasala by'ezoki, oMpiti n'atambula mangumangu naye oFudu n'akwetuka ng'amuzwaku enyuma naye nga muti.
Baniinile oku lusozi, ni baikirira, ni basalamu omu muswete.
Ni bambuka omwiga ogw'e bbugwaisana era ni beeyongerayo.
Okumalilirya, ni babona ebisaasala omu bisaale oku lusozi, oMpiti n'airuka n'amaan.
Olwobuddembi, n'enzala, oFudu katono abbalikeku.
OMpiti oweyatuukire oku gusaasala ogusingamu obunene, tiyamalire ebiseera, n'ayeta oFudu, “Oyanguweeku, oniine omusaale ojaakeyo ekisaasala.”
OFudu n'alwanikana okuniina omusale mpolampola.
Yabbaire amaite ati ayinza okutyerera n'agwa.
Kinu kyanyiizire oMpiti eyabbaire atandiika okwasyamikira oFudu.
OFudu oweyakwaite oku kisaasala, n'awulira ezoki nga gikunga.
Gyabbaire gikaali giri mu bisaasala byagyo.
OFudu ni yeekanga ino era n'azwa oku kisaale n'agwa.
N'ogusaasala ogunene gwona ni gugwa.
Ekisaasala ni kigwa oku Fudu.
Omujenene ni gumususukaku era ni gumubiikiraku nakimo kale nabba tabonekaku.
OMpiti n'atandika okukomba omujenene.
Ekyo tikyasanyusire enzoki.
Enzoki ni giruma oMpiti buli wantu.
OMpiti N'asalawo okwiruka okulamya obwomibwe naye enzoki ni gimusimbaku.
OMpiti n'airuka naikirira oku lusozi, n'ayambuka omwiga n'abita omu muswete yooyo mukiinamo.
Ensoki ni gimwetoloola nga gimuluma.
OFudu nga akaali ansi wekisasala nategeera ati bulikintu kisirikiliri.
Ekisasala n'omujenene nga bye bbapiirye okumugongo gwe.
Amangu ago ofudu nategera ati takaali yetaaga okukweetuka okwingira omukigona okwebisa.
Ekikonkolo kye ekiyaaka eky' omujenene kisobola okumukuma.
OMpiti yabbaire adembere ino era ng'aizwire birumerume by'enzoki atyo n'abbarikaku ng'akaali okutuuka e'ika.
Oweyairiwire, nategeera ati ebirumerume by'enzoki bimukutulyagireku ebyoya ebimo okwidiba.
Eyo niiyo engeri oFudu egi yafuniremu ekikonkolo kye ekigumu era oMpiti atyo nafuna ebirumerume by'enzoki.
OMpiti nalayira ati tiyaliirayo tete okwibba.
Naye oMpiti n'oFudu tibakaali bakaagwa.
Omu biseera eby'eira,  omu kyalo ky'e Pulaka,  wabbaireyo oMpiti ow'amairu.
Oku kyalo ekiriraine e Pulaka wabbaireyo oFudu omuti.
OMpiti n'oFudu babbaire bamukago.
OMpiti n'awulira ati oku ntuumo kw'omwiga okw'e bugwayisana wabbaireyo eNzoki egyabbaire n'omujenene omunoli.
ENzoki ginu gyazwangayo ni gitambula omulundi gumo omu mwanka,  era gyazwangayo omu bisaasala byagyo okumala esaabbiiti namba.
OMpiti n'akoba oFudu ati,  "Tuteakwa okufuna omujenene ogwo ng'eNzoki gibulawo."
OFudu ni yeraliikirira okwaba.
Naye n'atya ino okugaana.
Eizo lyaku,  ni baaba oku bisaasala by'ezoki,  oMpiti n'atambula mangumangu naye oFudu n'akwetuka ng'amuzwaku enyuma naye nga muti.
Baniinile oku lusozi,  ni baikirira,  ni basalamu omu muswete.
Ni bambuka omwiga ogw'e bbugwaisana era ni beeyongerayo.
Okumalilirya,  ni babona ebisaasala omu bisaale oku lusozi,  oMpiti n'airuka n'amaan.
Olwobuddembi,  n'enzala,  oFudu katono abbalikeku.
OMpiti oweyatuukire oku gusaasala ogusingamu obunene,  tiyamalire ebiseera,  n'ayeta oFudu,  "Oyanguweeku,  oniine omusaale ojaakeyo ekisaasala."
OFudu n'alwanikana okuniina omusale mpolampola.
Yabbaire amaite ati ayinza okutyerera n'agwa.
Kinu kyanyiizire oMpiti eyabbaire atandiika okwasyamikira oFudu.
OFudu oweyakwaite oku kisaasala,  n'awulira ezoki nga gikunga.
Gyabbaire gikaali giri mu bisaasala byagyo.
OFudu ni yeekanga ino era n'azwa oku kisaale n'agwa.
N'ogusaasala ogunene gwona ni gugwa.
Ekisaasala ni kigwa oku Fudu.
Omujenene ni gumususukaku era ni gumubiikiraku nakimo kale nabba tabonekaku.
OMpiti n'atandika okukomba omujenene.
Ekyo tikyasanyusire enzoki.
Enzoki ni giruma oMpiti buli wantu.
OMpiti N'asalawo okwiruka okulamya obwomibwe naye enzoki ni gimusimbaku.
OMpiti n'airuka naikirira oku lusozi,  n'ayambuka omwiga n'abita omu muswete yooyo mukiinamo.
Ensoki ni gimwetoloola nga gimuluma.
OFudu nga akaali ansi wekisasala nategeera ati bulikintu kisirikiliri.
Ekisasala n'omujenene nga bye bbapiirye okumugongo gwe.
Amangu ago ofudu nategera ati takaali yetaaga okukweetuka okwingira omukigona okwebisa.
Ekikonkolo kye ekiyaaka eky' omujenene kisobola okumukuma.
OMpiti yabbaire adembere ino era ng'aizwire birumerume by'enzoki atyo n'abbarikaku ng'akaali okutuuka e'ika.
Oweyairiwire,  nategeera ati ebirumerume by'enzoki bimukutulyagireku ebyoya ebimo okwidiba.
Lwabbaire lumo ekyalo ni kigwamu eisana erinene.
Ebisolo ni birya eisubi lyonalyona omu kyalo.
Okutoolaku emigulukira gyonkani egibba oku misaale eminene niigyo egyalamireku.
Lumo ombuli n'abona oMpiti ng'abita n'akambe, ombuli n'amusaba akambe asobole okusala emigulukira alye.
OMpiti n'amuwa akambe.
N'asala emigulukira era n'alya n'aikuta nakimo.
OMbuli ni yeerabirira nakimo ebyakambeakaakozesere.
OMpiti oweyairire okumubuulya akambe, ombuli yabbaire mu buzibu.
Yabbaire nga takaali ayebukirya egyakabumire.
OMbuli n'atakula buli wantu nga anoonia akambe.
N'okutuka okuti oMbuli akaali anoonia akambe ako.
OMpiti n'akoba oMbuli, ati, “Okuzwa ng'owogoterye akambe kange akabbaire kandisya, nze n'alya niiwe.
Awo kaisi nndyeabaanabo, n'abaizukulubo.”
Okuzwa olwo, oMpiti tabitirya oMbuli.
Ebyo nga bikaali biri awo, oMbuli akaali yeyongera oku noonia akambe ka Mpiti.
