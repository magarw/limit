A siku rin'wi a Mpfundla ni Havu avali va nganu.
Hi nkama wa dlala Mpfundla wu rambi a mu nganu a kuva va tlanga.
A Mpfundla wuku: A hi tlangi hiku svekana.
A Havu yi hlamula yiku: Hinga svi yentsisa aku yini svolesvo?
A Mpfundla u hlamula wuku: A hi tsiveli ndzilu.
Hi cela mati ka bota,  hi gama hi thlathleka a ndzilweni.
Mina ni ta ngena a ku sungula.
A loko ni gongondza a xi mbonyo xa bota ni pfuleli ni ta huma.
A Mpfundla yi ngena a ku sungula.
A nkama a mati manga sungula a ku kufumela.
A Mpfundla wu gongondza,  a Havu yi pfula.
A nkama ku nga ngena a Havu,  a Mpfundla wu teka a ribzi dza dzikulu u thlanteka a henhla ka xi mbonyo xa bota.
A nkama a mati manga sungula aku bila,  a Havu yi gongondza a Mpfundla a wu pfulanga a xi mbonyo xa bota.
A Havu yi gama yifa,  a Mpfundla yi gama yida a munganu wakwe!
