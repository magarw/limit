Sɑrɑ yɛɛ kúninɔi mɑ.
Kúninɔi kpɛɛ kumɑ́ɑlɛ.
Kun nkói ritimɛ we.
Pinɔ́si ɑpi kɛyɑ́ɑ kɛnyinɛ nkói sĩ.
Ucɔ un kucɑ́ri nɛ ɑ́minɑŋ topiri.
Ucɔ un icɑ̃́ isɛ múílɛ̃.
Ucɔ ipoi isɛ.
Ucɔ ipoi itɛ́.
Pinɔ́si pɛ̃ ɑpi Sɑrɑ pisɛ rɛ: "Íye kɑri yɛ́ wɑ tɔkɛ́ nɛ nkói ritɛ́ŋ́?"
Sɑrɑ uu rɛ: "Ani kunɛ́ninɔi kɛ́mɛɛ lommɛ!"
Pitisi pɔ́ɔ́ weri.
Ucɔ un íkpíntomɛ́ topiri.
Ucɔ nɛ iwenisɑ̃.
Ucɔ pɔ̃́ un kupúusirɛ́ sɑɑki topiri.
Utisi ucɔ un ɑsɑɑki ɑtɛ́ topiri.
Pɛ̃ pɔ́ɔ́ kɔ Sɑrɑ pisɛ rɛ: "Íye kɑri yɛ́ wɑ tɔkɛ́ nɛ nkói ritɛ́ŋ́?"
Sɑrɑ uu kɔ rɛ: "Ani kunɛ́ninɔi kɛ́mɛɛ lommɛ!"
Isɛɛ pɔ́ɔ́ kɔ nkói ritimɛ weri.
Ii Sɑrɑ pisɛ rɛ: "Íye kɑri yɛ́ wɑ tɔkɛ́ nɛ nkói ritɛ́ŋ́?"
Sɑrɑ uu kɔ rɛ: "Ani kunɛ́ninɔi kɛ́mɛɛ lommɛ!"
Isɛɛ ii kúninɔi kɛ́mɛɛ lompɔ.
Kɛpɔpi ɑkɛ lompɔ.
Kɛmɑmpi ɑkɛ lompɔ.
Kɛwɑmɛ ɑkɛ lompɔ.
Kɛŋmúmpi ɑkɛ lompɔ.
Tikulɛ ɑri lompɔ.
Inɑ́mɛ ii lompɔ.
Lɛ̃ mɛmɑ́ɑ́ kɛ ísu pɔ́ɔ́ kɔ nkói-i kɑ.
Ii pisɛ rɛ: "Íye kɑm yɛ́ wɑ kɛ́ nɛ nkói ritɛ́ŋ́?"
Sɑrɑ uu rɛ: "A kunɛ́ninɔi kɛ́mɛɛ lompɔ!"
Ísu ii kúninɔi kɛ́mɛɛ lompɔ, kúninɔi ɑku mí.
Kúninɔi ɑ́ku piyɛ.
Kɛtonɛ ɑ́kɛ we.
Sɑrɑ uu rɛ: "Ani nyɛrɛ kɛ́ nɛ pinɔ́si mɛfoí ritɛ́ŋ́!"
"Nɛn m mɑsí, ɑm nɛ pitisi tɛ́ŋ́."
Sɑrɑ uu rɛ: "Am pɛɛ mɛtɔ́rɔɔ nɛ isɛɛ tɛ́ŋ́."
Ísu ii rɛ: "Nɛ̃́ nɛ́ ɑ́nɑ sɔ́nɛ!"
Kunɛ́yu ncɔ́ŋ yɛ pɛɛ kulúi welɛ.
Nnɔŋ kɑri yɛ toi ɑri kɛlenɛ kupɔ́mpi kusɛ kɛ́mɛɛ míni yɛnu ɑri lúni.
Picɔ ilukɛ hɔɔnɛ-hɔɔnɛ kɑri yɛ pɛɛ́ m mɛ̃́.
Ari sírɔ́yɔ hɑ́nɑɑnkɛɛ piyɑɑ nnyɑ.
Siwɑ̃́ mɛyɑ̃ ɑsi ísukuli léeni.
Pikpére ɑpi ɑyu ɑcɔ piŋmɛnkɛi tɔ́ŋɑɑnkɛɛpɔ.
Piŋmɑ́nɛ pin mɛ́woo kɔɔnii.
Picɔ pin picɔ sicɑrɛ lum.
Kuyɔ yɛɛ pɛɛ ɑ́tɛlɛ ɑléé kɛcɑ́ɑ́ sɑ́kɑisɛlɛ.
Akpɑ́pilɑ wɛlɛ kɑpi mɛ́woo nɛ mɛcɔ n sɑrii yɛɛ pɛɛ pisoi sehesilɛ.
Kupɔ́mpi mɛni ɑmɛ kɛyɑ́ɑ tɛnɛ ɑrɔ́cɑ́ri ɑɑ mɛŋmɑnɛ tonɛ.
Unɛ́sɑ́ɑ uu síyɔ kɔ́ɔ́nu uu pisoi cɑ́pinɛ.
Pisoi ɑpi tilééyiki cɑ́pinɛ ɑpi kutu cɔ.
Unɛ́sɑ́ɑ uu yisi uu rɛ: "Li pisɛ rɛ tɔkɛ́ kɛsẽ́ kɛisi tɔkɛ́ nɛ ntɔ́cɔ́ŋ pitɛ yɛ̃."
Ukpéré unyinɛ yɛɛ rilééyiki n tṹ uu cɑ́ɑ́i rɛ: "Nɛ̃́ nɛ́ pipéei lɛ̃́."
Unɔ́si ucɔ uu rɛ: "Pinɔ́si pikɛ́ kɑm tɔkɛ́ hɑ lukɛsi ɑri ilukɛ yɛnu."
Utisi unyinɛ uu yisi uu rɛ: "Pitisi pɔ́ɔ́ rɛ pɛ̃ nɛ́ kɛlúkɑnkɑ tṹ."
Ari ntɔ́nɛ́í cɑ́ɑ́i rɛ: "Li pisɛ rɛ tɔkɛ́ mɛfinɛ consɛ."
Kɑi nɛ kɛyɑ́ɑ kɛ̃ n kpíimɛ kɛsẽ́ kɑri yɛ kɛisi ɑrí nɛ ntɔ́cɔ́ŋ pɔisɛ.
