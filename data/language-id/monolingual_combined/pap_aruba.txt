Akinan no, ayanan no.
Unda bo a bay?
No riba sofa.
No bou di cama.
No den caha.
No bou shimis di mi ruman chikito.
No bou cusinchi.
No den mi tas.
Bu-hu, unda bo a bay?
Mi a busca den tur camber, mi a busca bou di cada buki.
Mi a busca bou di e stoel, mi a busca bou di e kruk.
Unda bo a bay?
Un rato despues Machi a bin bek for di su canamento.
"Wak kico mi a haya den parke."
E por zwaai, epor bons.
E por draai, e por zoya bay bin.
Ha-ha, hee-hee”, Machi a bisana harimento.
Ay Machi!
Masha danki!
Machi a haya mi yoyo stima!
"Yoyo?
Esta un nomber pret!
Esta un co'i hunga pret!
Mikier hunga cu ne, e ta haci mi asina contento!"
Machi a keda hari, hari, hari pa baster, ta hunga cu mi co'i hunga.
Pa eresto di dia!
Con bay, ami taesun di cuater den rij.
Bo por mira mi?
Links, rechts, links, rechts.
Nos ta cana keto den rij.
Mi a caba di haya un idea.
Mi ta bay busca algo riba WIEL pamove mas lihe!
Nos no ta haci desordo manera otro bestia.
Nos idioma ta unidioma di holo.
Un tipo di holo ta bisa, "Sigui mi akibanda pa unbankete."
Un otro holo ta bisa, "Peliger!
No bay eynan."
Mi gusta bolo y tur sorto di cos dushi, mescos cu bo.
Bo kier mira mispiernan traha?
Mi por mustra hopi chikito pa bo, pero mi tin hopi forsa.
No worry si e porta ta cera.
Mi por pasa door di e sker dimas chikito.
Bo no ta kere, pero miles di nos ta biba feliz den uncolonia.
BAN SIÑA ALGUN PALABRA NOBO Chikito-GrandiPocopoco-LiheCortico-Largo/HaltoFlaco-GordoDuro-SuaveYen di desordo-Keto Aki tin algun palabra cu nan antonimo.
Bo por traha un frasepa cada set di palabra?
Por ehempel, "Un vruminga ta chikito; un olifante tagrandi."
"Vruminga no ta muri bou di saco di sucu" kiermencu ora bo ta haci algo cu bo ta gusta hopi, e trabou no ta cay pisa.
Winter ta yegando cerca.
Un parha ta dicidi di traha unneishi.
E ta piki taki chikito y ta traha su neishi cu cuidou.
Despues di hopi dedicacion y trabou duro, e neishi ta cla.
E ta dushicayente y comodo.
E parha ta contento.
E ta bay drumi den dje y soña lanta tocante un winter comodo.
Net ora e ta denpega soño, e ta sinti algo ta sacudi.
E parha ta pensa: Por ta e biento ta sacudi e neishi unpoco.
Pero e neishi ta sacudi y tembla y sacudi un poco mas.
E parha ta bula sali for di e neishi.
Despues, ata e neishi tacay abou.
E parha ta wak un olifanti ta uza e palo pa grawata sulomba.
E parha ta basta rabia.
“Esaki ta hopi fresco di bo parti, olifanti!”, e ta bis’etur rabia y ta bula bay.
E ta cuminsa busca un luga nobo.
Un caminda cu olifanti nopor yega na dje.
E ta cuminsa traha un neishi nobo.
Cu dedicacion y trabou duro, e ta traha un hogar.
Cansa, e tapega soño.
Net ora e ta cuminsa cera wowo, e ta mira dos wowo grandirondo.
Nan ta keda wak e.
Ta un verfdo.
E ta coy su neishi y bent’e afo.
Despues e tacoy un cuashi y cuminsa verf e muraya.
E parha ta hopi fada.
“Esaki ta hopi fresco di bo parti, hende!”, e ta bis’e turrabia y ta bula bay.
Su curason ta carga cu ansha.
Ora e ta bulando, e ta mira un blaas ta flota den aire.
Y uno mas!
E ta wak abou y ta mira hopi, pero hopi blaas!
E parha ta wak e blaasnan y ta haya un idea.
Cu dedicacion y trabou duro, e ta traha un neishi nobo.
E biaha aki, niun hende no por strob’e.
﻿Ta mi prome dia di scol.
Mama ta tene mi man y ta cana cu mi.
"Mi ta grandi caba", mi ta bisa.
"Laga mi man bay, lag'e bay!"
Mama ta tene mi man bon duro.
﻿Tin hopi mucha banda di scol.
Nan ta bin cu bus.
Nan ta bin cu auto.
Nan ta bin cu riksja*.
Nan ta core bais.
Nan ta cana, manera ami.
*Riksja ta un garoshi cu 2 of 3 wiel cu ta uza hopi na Asia.
Nos ta yega na e cura di scol.
Mama ta laga mi man bay.
E ta keda para na e cura.
Mi mester drenta mi so.
Tin hopi cara nobo tur rond di mi.
Mi ta dal un stap.
Mi ta dal un otro stap.
Mi ta bira wak.
Mama ta bira mas chikito ora mi sigui cana.
E lo disparce?
Mi ta core bay bek cerca dje.
Mi no ta sinti mi asina grandi.
Mi ta tene su man.
"No bay", mi ta bisa.
Tur hende ta paden awo.
Ami ta e unico pafo.
Juffrouw ta bin pafo.
E ta smile cu mi.
Mi ta smile bek.
Mama ta bisa: "Rani, mi lo ta akinan ora bo sali."
Mi ta laga su man los.
E ta zwaai cu mi.
Mi ta core bay paden.
Mama lo t'ey ora scol caba!
Ami cu Meera ta un team.
E ta mi persona mas faborito na mundo.
Bo sa dicon?
E ta e unico cu por mira mi!
Tur cos cu e gusta, ami gusta.
Tur cos cu ami gusta, e gusta.
Nos nomber tambe ta zona mescos.
Meera cu Ameera!
Cos cu ta pasa cu ne, ta pasa cu mi tambe.
"Mi a perde un djente mas", Meera ta bisa.
Mientras ami a perde un spina mas.
Tin biaha nos por ta un poco diferente.
Meera ta inventa problema.
Ami ta pone nan disparce.
Manera e dia cu awa tabata yobe - "Ay no, awo nos no por bay hunga pafo", Meera a grita yora.
Pero ami a haya un idea!
Ata nos ta nabega riba un boto di papel.
Of dia cu el a cuminsa scol.
"Awo si mi no haya niun amigo?"
Meera tabata preocupa.
"Bo a bira amigo cu mi.
Awo bay busca un amigo mas", mi a bis'e.
Ta mi beurt pa conta e storia awo.
Ameera ta mi persona mas faborito na mundo.
Bo sa dicon?
E ta bira cos cabes abou, djis pa mi haya un otro bista.
Ameera nunca ta laga mi drenta den un pleito mi so.
Maske e ta no yuda mucho tampoco.
E ta laga tur dia bira un aventura GRANDI.
Manera dia cu nos mester a sali for di un laberinto di murukku*.
"Mi sa caba!
Ban keda come pa sali afo", Ameera a bisa.
* Murukku ta un snack di India den forma di un laberinto.
Manera Ameera di, nos ta un team.
Pa prome prome biaha, Malochi ta piki berdura den hofi.
El apiki tomati cora, berehein fresco y yambo berde.
Dudu ta bisa: "Hopi bon, Malochi!
Bay busca un par dibatata tambe."
Malochi a keda wak tur e palonan, matanan y e matanan cu ta rama.
E no por a mira ni un batata.
"Dudu, e batatanan no ta cla ainda", Malochi abisa y el a pone e macutu bashi abou.
"No Malochi, tin hopi batata.
Wak bon", Dudu abisa.
Malochi a bay den hofi un biaha mas.
Kalochi a sigui sutras.
Malochi tabata buscando batata ora el a tende "Wuf!
Wuf!"
"Kalochi!
Stop, Kalochi!
", Malochi a grita, nacareda su tras.
"No daña e hofi."
Malochi a mira Kalochi ta coba pa loco y kico bo ta kere a sali for di e lodo?
Batata grandi y gordo!
"Hopi bon, Kalochi.
Bo a haya e batatanan!
",Malochi a hari, yenando su macutu cu batata.
Mama su cantica tabata suave y dushi.
Chandu tabatascuchando e. Chandu a pega soño.
Den su soño e tabata bula.
E ta bula, e ta bula bay den un hardin.
Wak!
Un barbulet, esta bunita.
E barbulet a bisa: “Ey, hallo!
Con bay?”“Bon danki”, Chandu a responde.
Chandu a bula bay un tiki mas halto.
E ta bula, e ta bula.
El a bin topa cu un mofi.
“Ey, hallo!
Con bay cu bo?”, e mofi a puntra.
“Hopi bon, danki”, Chandu a bisa.
Despues Chandu a subi bay mas halto.
E ta bula, bulandoainda, el a bin topa cu un aguila.
“Hallo mi amigo!
Con bay?”, e aguila a puntra.
“Mi ta sinti bon”, Chandu a responde.
Chandu tabata bula bay mas y mas halto.
Tabata parce asinafacil.
E ta bula, e ta bula.
Asina halto cu el a yega na un avion.
“Ey Chandu, con bay cu bo?”, e avion a puntra.
“Bon.
Y bon biahe!”, Chandu a responde lihe.
Pronto Chandu a bay mas halto cu prome.
E ta bula y ainda eta bula.
Un raket a bin topa cu ne.
“Hallo meneer, con ta bay cu bo?”,e raket a grita.
“Hopi bon”, Chandu a smile.
Ainda Chandu tabata bula bay mas y mas halto.
Awo e streanantabata briya tur rond.
Nan tabata smile cu Chandu, manera cu e tabata forma partidi nan.
“Con bo ta sinti, Chandu?”, un strea a puntr’e.
“Mi ta sinti hopi bon!”, el a bisa.
Diripiente, e streanan a cuminsa baila.
Y sacudi.
Ta mama tabata sacudi Chandu pa e lanta.
“Bon dia, con bay?” Chandu a bras’e duro y a bisa: “O, awo mi ta sinti miho cu nunca!”
Rinky gusta e handschrift di su ruman homber grandi.
E ta skirbi cu unpen hopi special cu ta briya.
Un dia, ora Bhaiya no ta na cas, Rinky ta bay busca su pen.
E ta habri su lachi.
Su bukinan e tazwaai afo!
Un nietmashin e tazwaai afo!
Un liniaal dimetal e ta zwaai afo!
Riba bom di e lachi, Rinky ta haya su pen special.
Pero kico esey ta?
Un bloki preto straño ta pega na dje.
Rinky ta hala e pen cu e bloki for di otro.
Pero despues…Plink, click!
Un tapa di boter ta bula pega na e bloki!
Rinky ta harikikiki cu smaak.
Cos por pega na e bloki aki manera magia?
E nietmashin tapega na e bloki aki?
Plink, click!
Si, e ta pega!
E pushi yen di lana ta pega na dje?
No, esey no.
E liniaal dimetal ta pega na dje?
Plink, click!
Si, e ta pega!
E coco bruin yen di cabey ta pega na dje?
No, esey no.
E coco yen di cabey ta kishiki Rinky su nanishi.
HA-CHU!
E ta niester duro.
E pen ta bula sali for di su man y ta somenta bou di cama.
Rinky ta preocupa.
Bhaiya lo ta bek pronto!
E ta pone su man bou di cama.
Ay no!
E no por yega na e pen.
E ta purba yegana e pen cu e liniaal.
Ay no!
E pen ta schuif mas leu.
Mare tabatin un manera cu e por trece e pen mas cerca didje.
Diripiente, Rinky tin un idea!
E miho idea di mundo!
Rinky ta pone e bloki preto banda di e liniaal.
Plink, click!
E ta pega!
E ora ey e ta tene e liniaal bou di e cama y e ta rek suman.
Rek, rek, rek…
Plink, click!
Reykico ta pega na e bloki?
Pura!
Pura!
Bhaiya ta yega cas pronto.
Den lachi e pen cu e bloki preto ta bay.
Den lachi e bukinancu e nietmashin ta bay.
Den lachi e liniaal di metal ta bay.
Rinky ta pusha e lachi cera.
Net na tempo!
E ta tende e porta dal cera y Bhaiya ta canadrenta den camber.
“Rinky”, Bhaiya ta bisa, “dicon tin un coco benta riba vloer?”
E secreto di e bloki magicoE bloki magicoden e storia yama magnet.
Magnet ta bin den diferente forma.
Nan por tarondo, rectangular, cuadra of den forma di U. Un magnet no por pega na tur obheto.
E por pega solamente nacierto obhetonan cu tin elemento special den dje.
E elementonan special aki cuta laga un obheto pega na un magnet ta hero, nikel, staal y cobalt.
Cua di esakinanbo ta kere lo pega na un magnet?
"Amachi!
Amachi!
Nos por traha barfi* di coco awe?
", Sooraj a puntra su wela.
"PLEEEEAASE?"
*Barfi ta un cos dushi di India.
"Hee hee hee!
Solamente si bo yuda mi trah'e, ah?
", Amachi a contesta.
"YEE!"
"Cla?
", Sooraj a grita.
"Cla!
", Amachi a bisa.
"Nos ta piki esunnan hecho so, okay?
Esunnan cu ta ful bruin...                               Cuidou!
Awo nan ta bin!"
WUUUSH... WUMP!
"                                                                                        "Awo pa kita e casca..."                                               POTCH!
CRAANKK!
Sooraj su stoma a haci: "GRRRRR!"
Amachi a hari kikiki.
"Despues nos ta kraak                                           e coco... ASINA aki!"
KATAK!
"Y rrrraaaaaaspa e coocoooooo!"
"Tir'e den panchi cu tur e otro ingredientenan...""E ta hole ASINA dushi, Amachi!"
"Despues nos ta basha tur cos den un baki... Warda pa lag'e fria, bubu!"
"Awo ta cort'e na pida pida..."                                               SCUIK                                    SCUIK
'YUPII!
Nos barfi di coco ta cla pa come!"
'YUM YUM YUM!"
Nan a traha e barfi di Amachi door di uza MASHIN SIMPEL!
Mashin simpel ta hacie mas facil pa haci trabou.
Tin seis diferente tipo di mashin simpel:1.
Rampa2.
Palanca3.
Wiel y as
4.
Wechi5.
Katrol6.
SchroefBo por reconoce e mashinnan simpel cu Sooraj y Amachi a uza ora di traha barfi di coco?
Diadomingo e mayornan di Manu a cumpra un regenjas cora p'e.
"Ma, mi por bistie awo?
", Manu a puntra.
"No, mi dushi, tempo di awasero ta den yega, peroaworaki cielo ta cla", Ma a bisa.
Dialuna tabata cla cla y solo ta briya.
"AWA lo cay awe, Mami?
", Manu a puntra.
"No Manu, awe no.
Si bo bisti bo regenjas, bo lo mustrabasta straño!
", Ma a bisa.
Diamars cielo tabata blauw.
"Ma, KI DIA mi deseo por bira realidad?
", Manu apuntra.
"Awe no, mi dushi, tin un nubia blanco so den cielo!
",Ma a bisa.
Diaranson tabata calor.
"Ma, DICON awa no ta yobe?
", Manu a puntra.
"Mi yiu, mi ta kere awa lo yobe pronto.
Por ta hastaprome cu merdia", Ma a bisa.
Diahuebs Manu a bay picnik.
"Ma, awo si awa yobe?
Hibami regenjas?
", Manu a puntra.
"No, mi dushi, awa no ta yobe awe.
E nubianan chikitoblanco ta mucho halto den cielo", Ma a bisa.
Diabierna tabata nubla.
"Ma, awa ta yobe awe?
", Manu a puntra cu stemduro.
"Por ta, mi dushi.
Tin un par di nubia preto pisa tacolga abou den cielo", Ma a bisa.
Diasabra a habri cu un zonido duro!
Bragabum!
"Ma, esey ta strena loke mi ta tende?
Awa lo yobepronto?
", Manu a puntra.
Y e ora porfin, awa a cuminsa yobe!
"O, awa ta yobe, awa ta yobe", Manu a canta nacareda pa bay pafo.
"Pero Manu", Ma a grita na careda su tras,"bo a lubida bo regenjas!"
Mi ta un mucha homber grandi awo.
Mi por subi trapi.
Pero mi no por baha bek.
Mi por subi riba stoel.
Pero mi no por baha bek.
Mi ta subi riba stoel y despues riba mesa!
Pero mi no por baha bek.
"Papa!
Papa!
", mi ta grita.
Papa ta hari.
"Sonu, siña baha!
", e ta bisa.
Mi tin miedo.
Pero mi no ta yora.
Pocopoco mi ta baha for di mesa y for di e stoel.
Porfin mi a siña baha tambe!
E cucu ta canta cu cu...
E parha ta canta chip chip...﻿
﻿E palomba ta bisa cu ru cu ru...
E lora ta bisa macaaaa...﻿
E gay ta canta cocoyoco...﻿
﻿Y e pato ta bisa cua cua...
Bheema gusta drumi y djis no por lanta trempan.
Ramu, elabado di paña, ta zundra Bheema hopi.
Un dia, Gauri, e baca, a puntr'e: "Bheema, dicon bo taasina tristo?"
Bheema a bisa: "Mi no por lanta trempan y Ramu tagrita mi tur dia.
Bo por lanta mi tur mainta, please?"
"Ta bon, mi lo haci esey", Gauri a bisa.
Maintatrempan pa su mañan, Gauri a bisa buuu duro, pero Bheema no a lanta.
Atardi, na caminda bek for di riu, Bheema a topa cu Moti, ecacho.
"Nunca mi no por lanta na tempo mainta.
Bo por lanta mi?
",Bheema a puntra Moti.
"Ta bon, mi lo haci esey", Moti a bisa y pa sumañan mainta el a keda blaf, blaf, pero Bheema a lanta?
Ni pa nada!
E atardi ey Bheema a topa cu Cheenu, e gay.
El a bisaCheenu: "Bo ta canta cocoyoco mainta y tur hende ta lanta.
Bo por lanta mitambe?"
Cheenu a bay di acuerdo.
Pa su mañan mainta, Cheenu a cantacocoyoco duro bay gol, pero Bheema no a lanta.
E siguiente atardi, Bheema a mira Kalu, e kraai, cu tabatagrita contento di dje.
"Kalu, bo por lanta mi mainta, please?
", el apuntra.
Kalu a bisa: "Pakico no?
Mi ta lanta bo na grito."
Pa su mainta Kalu a grita su alma, pero Bheema no a lanta.
Bheema tabata tristo.
E siguiente mainta, un musca a bin sintariba su nanishi.
"Haaa...chhuuuu...hachhuu!” Bheema a lanta ta nister nagrandi.
"Waw!
Mi a lanta.
Con mi a haci lanta?
", el apuntra tur straña.
"Ami a lanta bo", e musca a bisa.
"Bo porlanta mi asina tur mainta trempan?"
"Sigur cu si", e musca a bisa.
Bheema tabatacontento.
Awo e no tin problema mas pa lanta trempan tur mainta!
Ora cu e ultimo bel a bati, tur mucha a cuminsa hari y gritacontento.
Tur, menos Akku.
Akkutabata RABIA!
"Akku!
Akku!
Wak e flornan bunita!
", Papa a bisa,ora nan tabata pasa den mondi.
"GRRMPH!
Nan ta MUCHO GEEL!
Nan ta haci mi wowodolor!
", Akku a bisa.
"Akku!
Akku!
Wak!
Wak tur e macaconan!
", Papa abisa, mustrando riba dak di nan cas.
"CHEEE!"
Akku a bisa.
"SHUUU!
BAY fe djaki!
SHUUU!"
"Tuma, bebe un tiki calmeki", Papa a bisa.
"Eta calma bo."
"HRRRM!
", Akku a bisa.
"MI NO KIER!"
"Purba un slok, sikiera?"
"OKAY!
TA BON!
", Akku a bisa y a purba un slok.
E no tabata dje malo ey.
El a dal un slok mas.
Y un mas.
Den un frega di wowo, e glas tabata bashi.
"Bo kier un donut?
", Papa a puntra.
"FFEHH!
", Akku a bisa.
"Un hap chikito so?"
"Okay.
TA BON!
", Akku a bisa, y a dal un hap.
Etabata smaak basta bon.
El a dal un hap mas.
Y un mas.
Den un frega di wowo, e tayo tabata bashi.
"Bon mucha", Papa a bisa.
"Awo bo kier contami dicon bo ta asina rabia?"
"NO!
", Akku a bisa.
"Ta algo cu ami a haci?"
"NO!"
"Ta algo cu Mama a haci?"
"NO!"
"Algo malo a pasa na scol awe?"
"POR TA!"
"Aha."
"Bo kier pint'e?
", Papa a puntra.
"Ata un blachi bunita cu un par di krijtakinan."
“Okay, TA BON!”, Akku a bisa.
Akku a pinta un bloki..."Esaki ta e BLOKI KENS cu mi a trompica riba dje awemainta", Akku a bisa.
"Bo tin rason.
Esey ta un bloki HOPI KENS!
", Papaa bisa.
Y Akku a pinta un mucha homber..."Esaki ta Bikku, un mucha homber HOPI MAL HENDE!
El ahari ora mi a cay!
", Akku a bisa.
"Bo tin rason", Papa a bisa.
"E no mester ahari bo."
Y Akku a pinta un idli*..."Esaki ta mi idli", Akku a bisa.
"El a salicay for di mi baki di cuminda ora mi a trompica riba e BLOKI KENS!"
*Idli ta un co'i come di India.
Y Akku a pinta un kraai..."Esaki ta e KRAAI HOPI MALO cu a bula bay cu miidli", Akku a bisa.
"E kraai lo tabatin hopi hamber", Papa a bisa.
Y Akku a pinta su juffrouw..."Esaki ta mi juffrouw, Juffrouw Amala", Akku abisa.
"El a yuda mi lanta para ora mi a cay.
Y despues el a brasami."
"Esey ta lief di su parti", Papa a bisa.
"Y despues el a kinipi mi cara.
MI NO GUSTA ora nankinipi mi cara."
"Aha!
Esey lo mester a haci DOLOR, no?"
"Un tiki.
Pero mi ta okay awo."
"Esey ta bon."
"Bo ta mira con bon bo a pinta?
", Papa a bisa.
"Bo ta un artista di berdad!
Bo ta pinta algo pa Mamatambe?"
"OO-kay!
", Akku a bisa, y a cuminsa pinta un tikimas.
"Esaki ta un raton chikito blanco... y esaki ta unboto... y esaki ta un palo di coco..."
"Y esaki ta un flor... y esaki ta bo baiskel, Papa... yesaki ta un cacho.... y esaki ta un dori..."Den un frega di wowo, Akku a lubida ful tocante e BLOKI KENScu a pon'e trompica cay.
Y tocante e MAL HENDE cu a harie.
Y tocante e KRAAI LADRON DI IDLI.
Y Akku a hasta lubida cu e tabata RABIA.
10 Cos pa Haci Si Bo ta Sinti Bo RABIA manera Akku:1.
Hari duro ybula rond cu man na laira!
2.
Hala rosea aden y sac'e afo pocopoco - hopi, hopipocopoco!
3.
Bebe un tiki awa!
Of calmeki!
4.
Come un tiki fruta!
Of un donut!
5.
Conta un hende grandi con bo ta sinti!
6.
Skirbi tocante con bo ta sinti!
7.
Pint'e!
Kleure!
8.
Hunga cu unmonton di klei!
9.
Inventa un cantica tocante bo rabia!
Cant'e duro!
10.
Baila manera un macaco!
Shanti y Arun tabata bon amigo.
Nan tabata pasa hopi prethunto.
Nan tabata comparti secreto den klas.
Nan tabata pusta na caminda pacas.
Shanti semper tabata contento.
Un dia, Shanti a drenta klas pocopoco.
Su cara tabata abou.
E tabata mustra tristo.
"Nan a zundra bo?
", Arun a puntra.
Shanti a sacudi cabes cu no.
El a bay sinta y no a hisa sucara.
E no a contesta "Presente!"
ora Juffrouw Sona a bisa Shanti sunomber.
Juffrouw Sona a bisa su nomber atrobe, mas duro e biaha aki, "ShantiKumar!"
Shanti a hisa man.
"Bo tin dolor di garganta?
", su juffrouw a puntr’e.
Shanti a sacudi cabes cu no.
Su banda di cara tabata cora y tabata mustramanera cu e tin keintura.
"Bo ta sinti bon?
", Juffrouw Sona a puntra.
Shanti a sacudi cabes cu si, ainda sin durf di wak ariba.
"Dicon Shanti ta mustra asina tristo?"
"Bo ruman chikito ta bon?"
"Bo cacho chikito ta bon?"
"Bo wela ta bon?"
Shanti tabata keda sacudi cabes cu si pa cada un di suamigonan.
Pero e no tabata hisa cara.
Arun tabata kier a pone Shanti smile.
E tabata tin un idea!
El a saca un cos for di su tas.
Ora el a core bay mustra Shanti e, el a slip cay for di suman.
Shanti a wak un cos ta bula bin riba dje y el a gar'e.
Tabata un doriberde GRANDI di rubber!
Shanti su wowo a habri hancho.
Despues el a habri su boca pahari.
E ORA EY Arun y su amigonan a miradicon e no a smile ni papia henter dia!
E tabata falta cuater di su djentenan dilanti!
Mi ta lanta anochi cu sed.
Mi kier bay bebe awa.
Mi tacuminsa busca mi slof bou di mi cama.
Ay mi Dios!
Tin un tiger bou di mi cama.
Kico mi haci awo?
Mi mester yama Ma?
Awo si e tiger gruña?
Mi mester djis bay drumi bek?
Pero mi no tin soño mas.
E ora ey un hendeta cende luz.
Ma ta para na porta.
"Kico a pasa, dushi?
Bo a yama mi?
", Ma ta puntra.
Mi ta mustra riba e tiger.
Ma ta buk y ta saca e tiger fordi abou di e cama!
Ey, esaki no ta un tiger.
Esaki ta mi sweater diki geel cupreto.
Su botonnan ta lombra manera wowo di tiger.
Mi a spanta pornada!
Ma ta trece awa pa mi.
Awo si mi ta bay drumi.
Y soña cu tiger di berdad den un mondi grandi!
Cuater amigo kier haci un careda cu nan co'i hunganan.
Vina tin un auto berde.Mina tin un auto geel.
Sanju tin un bus cora.Manju tin un truck blauw.
Cla?
1-2-3, BAY!
Ata, Lucky tambe t'ey.Haha, el a join e careda!
Wak cos 'ki!Lucky ta mas lihe cu tur.Lucky a gana e careda!
Tur dia despues di scol, Manu ta hunga pele.
E ta bula yconta.
1, 2 y 3.
4, 5 y 6.
7, 8, 9 y 10.
Pero awe Manu ta sinti grawatashi na su barica.
E ta bula yconta.
1, 2 y 3.
GRAWATA!
4, 5 y 6.
GRAWATA!
GRAWATA!
7, 8, 9 y 10.
GRAWATA!
GRAWATA!
GRAWATA!
E ta wak bulto chikito cu ta grawata.
1, 2 y 3.
Riba su barica!
4, 5 y 6.
Riba su brasanan!
7, 8, 9 y 10.
Riba su lomba!
Bulto cu ta grawata tur caminda!
"Bo tin bruhela", Mama ta bisa.
"Bo no por bay scol."
Manu ta benta su curpa riba cama y ta cuminsa.
GRAWATA!
GRAWATA!
GRAWATA!
GRAWATA!
GRAWATA!
GRAWATA!
"No grawata!
", Mama ta bisa.
Esey ta pone Manu sinti su curpa grawata mas!
Ora Mama cu Papa no ta wak, GRAWATA!
Despues di come papa, GRAWATA!
GRAWATA!
"No grawata!
", Mama cu Papa ta grita.
Pero ora e ta drumi riba cama, e ta cuminsa atrobe.
GRAWATA!
GRAWATA!
GRAWATA!
GRAWATA!
GRAWATA!
GRAWATA!
Manu ta keda purba di no GRAWATA!
GRAWATA!
E ta hunga e wegadi colebra cu trapi.
E ta inventa hopi storia.
E ta lubida di GRAWATA!
GRAWATA!
Pocopoco e bultonan ta somenta.
Manu ta conta.
10, 9 y 8.
7,6 y 5.
4, 3, 2 y 1.
Te cu un dia Manu ta hisa su blusa.
Tur e bultonan cu tagrawata a ... BAY!
Awo Manu por hunga pele.
E ta bula y conta.
1, 2 y 3.
4, 5 y 6.
7, 8, 9 y 10.
Ami cu Meera ta un team.
E ta mi persona mas faborito na mundo.
Bo sa dicon?
E ta e unico cu por mira mi!
Tur cos cu e gusta, ami gusta.
Tur cos cu ami gusta, e gusta.
Nos nomber tambe ta zona mescos.
Meera cu Ameera!
Cos cu ta pasa cu ne, ta pasa cu mi tambe.
"Mi a perde un djente mas", Meera ta bisa.
Mientras ami a perde un spina mas.
Tin biaha nos por ta un poco diferente.
Meera ta inventa problema.
Ami ta pone nan disparce.
Manera e dia cu awa tabata yobe - "Ay no, awo nos no por bay hunga pafo", Meera a grita yora.
Pero ami a haya un idea!
Ata nos ta nabega riba un boto di papel.
Of dia cu el a cuminsa scol.
"Awo si mi no haya niun amigo?"
Meera tabata preocupa.
"Bo a bira amigo cu mi.
Awo bay busca un amigo mas", mi a bis'e.
Ta mi beurt pa conta e storia awo.
Ameera ta mi persona mas faborito na mundo.
Bo sa dicon?
E ta bira cos cabes abou, djis pa mi haya un otro bista.
Ameera nunca ta laga mi drenta den un pleito mi so.
Maske e ta no yuda mucho tampoco.
E ta laga tur dia bira un aventura GRANDI.
Manera dia cu nos mester a sali for di un laberinto di murukku*.
"Mi sa caba!
Ban keda come pa sali afo", Ameera a bisa.
* Murukku ta un snack di India den forma di un laberinto.
Manera Ameera di, nos ta un team.
Un nubia tabata move contento di dje na cielo.
E pauwies a bisa: “Dicon bo no ta yobe?
Mi lo baila pa bo.”
E pisca a bisa: “Por fabor yobe.
Mi mester di mas awa.”
E cunukero a bisa: “Por fabor yobe.
Mi lo planta simia pa esiguiente cosecha.”
Raju a bisa: “Si bo yobe, mi lo hunga cu boto di papel.”
E nubia a yobe den un palo di awa cu gota briyante.
E pauwies a habri su plumanan bunita y baila.
E tanki di awa a yena.
E pisca tabata contento.
E cunukero a cuminsa planta simia.
Splish!
Splash!
Splosh!
Raju cu su amigonan a pasa pret dene plasnan di awa.
E nubia a haci tur hende su curason contento.
El a siguibay.
Tur e muchanan a zwaai bisa ayo.
Ta mainta.
Solo a sali.
Solo ta subi pariba...
﻿y e ta baha pabou.
"Mi no por hisa bo, Shanu!
", Mami ta bisa,"Bo ta mucho grandi!"
"Bo no por cana bay scol bo so, Shanu!
", Papi ta bisa.
"Bo ta mucho chikito!"
"Bo no por drumi den e cama di baby, Shanu!
", Padu ta bisa.
"Bo ta mucho grandi!"
"Bo no por carga e baby bay park cu ne, Shanu!
", Madu ta bisa.
"Bo ta mucho chikito!"
Shanu ta tur bruha.
Mucho grandi!
Mucho chikito!
Con e por ta mucho grandi y mucho chikito na mes momento?
Mucho grandi pa bisti su shimis ros di antes.
Mucho chikito pa traha dosa* na stoof.
"Dosa ta un tipo di pannenkoek di India.
Mucho grandi pa subi riba Padu su lomba?
Mucho chikito pa carga e baby riba esun di dje mes?
"Ta pa kico mi grandura ta bon anto?
",                   Shanu ta puntra su mes.
Mami ta smile y ta bisa: "Wel, bo ta      net grandi suficiente pa bay scol grandi."
"Y bo ta net chikito suficiente pa mi carga bo riba mi schouder", Papi ta bisa.
"Bo ta net grandi suficiente pa hiba mi bay cana tur mainta", Padu ta bisa.
"Y bo ta net chikito suficiente pa mi conta bo storia", Madu ta bisa.
"Y semper, semper bo lo tin e grandura perfecto... pa esaki!
", tur ta bisa, y nan ta dun'e un dushi brasa cu hopi cariño.
Awe, mi ta un astronaut.
Wak con halto mi por bula riba luna!
Awe mi ta traha cu klei.
Mi ta un escultor.
﻿Cuidou, mi crocodil y dinosaurio tin hamber.
Rrrraaaa!
Awe mi ta un hungado di baseball.
Ta mi turno pa picha.
Y ... abo ta OUT!
Awe mi ta studia mata.
Mi ta un botanista.
Mi a bin topa cu un mata nobo.Mi lo dun'e mi mesun nomber.
﻿Awe mi ta un tocado di drum.
Dudum!
Tssss!
Mi drumsticknan ta move asina lihe, di baina bo por wak nan.
Awe, mi ta asina hopi cos.Mañan, kico tur mi lo ta?
Cheekoo tabata e mucha muhe mas infeliz den tur su amigonan.E tabata sigur e mucha muhe mas infeliz di henter su klas.Ta bon posibel, cu e tabata e mucha muhe di mas infeliz di henter mundo!
Amigonan?
Cheekoo no tabatin niun amigo, ni amiga mas.Niun hende no tabata kier hunga cu Cheekoo.Pa motibo di e nubia cu tabata colga riba su cabes.Un nubia di SUSHI.﻿ ﻿﻿
Casca di apelsina y paki uza di buscuchi.Cos di hunga kibra y sas di potlood.Boternan di plastic trociy saconan di plastic colorido.Tur rondona pa un hala di musca cu ta zum bula bay bin.
Niun hende no kier a hunga cu un mucha muhe cu tabatin un nubia di sushi ta colga riba dje.Imagina bo si un casca di bacoba ta cay riba bo cabes?
CHE!Cheekoo no por a ni hunga caco di sconde mas.E nubia semper tabata red'e.
"Ban cana bay scol hunto", el a bisa Sona.Sona a core bay den direccion contrario.
"Mi mag fia bo slijper?
", el a puntra Sweety.Sweety a traha un cara y el a cambia di luga bay sinta banda di Asha.Cheekoo a hasta haya su mes obliga di come su so den pauze.Cheekoo tabata lamenta cu e no a haci caso di Mama.Mama semper tabata bis'e pa e no tira sushi riba caya.
"No tira casca di bacoba riba caya!
""Tira e paki uza di buscuchi den bari di sushi.
"Pero Cheekoo nunca no tabata tende.
Hari so e tabata hari y sigui tira sushi riba caya.
Te cu un dia Mama a consumi su alma.
"Un djis tur e sushi aki ta bay cuminsa sigui bo!
", el a bisa.Cheekoo a djis hari.
Pa su mañan, Cheekoo a spierta cu un holo vies y cu zonido di musca ta bula rond.
E nubia di sushi tabata zweef riba su cabes.Mama a papia berdad!
E ora ey Cheekoo no tabata hari mas.
Cheekoo a purba core bay.Pero e nubia di sushi tabata siguie tur caminda.Cheekoo a coy un basora pa purba hala e nubia trec'e abou.Pero no tabata posibel pa bari e sushi kit'e.
Cheekoo a purba TUR COS.El a grita y pidi e nubia pa lag'e na paz.
El a hasta purba tira e nubia den bari di sushi.Pero e nubia di sushi no kier a kita pa nada.
Cheekoo a bira hopi tristo.
﻿Te cu un dia algo a pasa!﻿Cheekoo a wak con Bala a tira un casca di bacoba den caya.Cheekoo a keda disgusta.
E mucha no por a wak e nubia riba su cabes?
"Mira, mucha homber kens!
", el a grita.
"No tira e casca riba caya.
Un hende por slip cay!
"Bala, yen di temor pa e nubia di sushi, a core benta e casca den e bari di sushi.
Pa su mañan, e nubia di sushi a bira mas chikito!
"Con por ta?
", Cheekoo a puntra su mes.E ora ey el a wak Tanchi Reema ta benta saco di plastic afo."Tanchi!
", Cheekoo a bisa.
"Please piki e saconan aki y uza nan di nobo.
"Tanchi Reema a piki e saconan y el a bay cu nan.
Su siguiente dia ora Cheekoo a spierta, e nubia tabata hopi mas chikito.Cheekoo a smile.
Ya e tabata sa kico e tabata tin cu haci.
Ora cu un hende kier a benta un paki di buscuchi uza of sas di potlood riba caya, Cheekoo tabata para nan.
E tabata piki delaster un boter di plastic troci, pon'e den bari di sushi.E pueblo tabata bira cada bes mas limpi.
Y Cheekoo su nubia tabata bira cada bes mas chikito.Te cu un dia, el a bay.El a somenta POR COMPLETO.Awo Cheekoo tabata kisas e mucha muhe mas feliz na mundo.
Nunca mas Cheekoo a benta sushi riba caya.Eigenlijk, e tabata gusta biba den un pueblo limpi.Ademas, e tabatin miedo cu un dia e nubia di sushi lo bolbe.Imagina bo!
Ban papia di sushiBo a yega di puntra bo mes kico ta pasa cu sushi despues cu bo a bent'e afo caba?
No worry, e no ta bira un nubia riba bo cabes.
E sushi ta bay para riba un dump grandi.﻿Ora bo tira sushi riba caya, e sushi ta acumula canto di caminda.
Parti di dje ta drenta den riool cu ta hiba awa sushi for di e casnan.
E sushi ta plok e tubonan y ta trece musca cu ta plama malesa vies!
CHE!
Ningun hende no ta gusta biba rondona pa sushi.
Puntra Cheekoo!﻿ ﻿
Con pa NO traha un nubia di sushi- Pa cuminsa, no tira sushi riba vloer of riba caya.- Semper, semper corda benta sushi den un bari di sushii.
Busca esun mas cerca di bo.
- Ora bo caba di come un bacoba, no benta e casca riba caminda.
Hinc'e den un saco di papel chikito te ora bo topa un bari di sushi.Tin hopi cos cu kisas bo ta kere no ta util, manera e saco di papel cu bo a uza pa hinca e casca aden.
Pero no tur cos ta desperdicio.
Pues no benta e saco afo!
Hib'e cas y uz'e di nobo.- Tapa bari di sushi pa musca no tin chens di drenta.
"Ta blo wortel curu mi ta come tur dia", Coneua bisa su mes.
"Mi ta fada di wortel curu!"
"Kico mi porhaci pa drecha e smaak?"
E atardi ey, el a bay cas di un cunukero y a wak un wea taherbe riba candela.
Net ora el a cuminsa haya un idea, e cacho di e cunukero a bincore su tras ta ladra.
"Hmm", Coneu a pensa.
"Kico mi haciawo?"
Coneu a purbalaga e wortelnan den solo.
Pero e wortelnan a keda mesun curu cu prome.
Despues el a purba pone nan den candela.
Ora el a purba nan, nan tabata smaak marga!
El a keda pensa, pensa, pensa kico pa haci.
Porfin el a haya un idea!
Prome, el a bay busca un casca bieu di morocoy.
Despues el a bay piki palo.
Y tres piedra.
Yupi!
Coneu porfin a haya un manera pa cushina su wortelnan.
E tabata asina entusiasma cu el a invita tur su amigonan.
Y nan tur a come un dushi plato di wortel herbi.
Riba su hacimento di aña, Tra su mama a dun'e un regalospecial.
"Wow!
Bonchi cora y un buki di planta", Tra abisa.
"Awor mi por planta mi propio mata di bonchi cora."
Pa cuminsa, planta e simia, Tra a lesa.
Esey el a haci.
"Bo ta bayendo bon, Tra!
", e buki a bis'e.
Awo, dun'e awa.
La La La!
Tra tabata canta ora di muh'e.
"Mi mata di bonchi cora lo crece pronto", Tra abisa su amiganan.
"Bo mester muh'e hopi pa ten'e bon di salud", nan a bisa.
"Mescos cu mucha mester bebe hopi lechi pa bira grandi y fuerte!"
Un par di dia despues, e bonchi cora a spruit.
"Wak, Mama!"
Tra a grita.
"E ta creciendo!"
Pa su mañan mainta, Tra a muha su mata atrobe.
"La La La!
Bebe, bebe, bebe!
", e tabata canta.
"Si bo bebe mas awa, bo ta crece mas lihe!"
"Ay mi mama, Tra, asina no!
", e buki a bisa.
Tra a muha e mata merdia atrobe.
La La La!
"Ay mi mama, Tra!
", e buki a bisa, mas duro awo.
"Mi paginanan ta bisa pa no muha mata merdia."
Pero Tra a sigui muha e mata keto bay.
La La La, La La La!
Ay mi mama, Tra!
Bo a lubida di lesa mi!
Su siguiente dia, Tra a duna su mama instruccion ora el asali pa bay scol.
"Duna mi mata mas awa merdia, por fabor!"
"Bo a lesa e buki?
", su mama a puntra.
"Den mi paginanan ta poni pa muha e mata un biaha so padia", e buki a bisa tristo.
Ay mi mama, Tra!
Tres dia despues, Tra tambe tabata tristo.
"Mi pober mata!
", el a yora.
Na scol el a papia cu su amiganan.
"Mi a cuida mi mata asina bon.
Dicon e ta asinatristo?"
"Kico e buki ta bisa?
", nan a puntra.
"Ay mi mama", Tra a bisa.
"Mi a stop diles'e."
Na cas, Tra a mustra su mama e mata.
"Despensa mi, Mama", Tra a bisa.
"Mi ta baylesa e buki awo."
"Esey ta un hopi bon idea", su mama a contesta.
No muha e mata mucho hopi, sino su reisnan ta yena mucho cuawa, Tra a lesa.
E ora e blachinan ta bira slap y bruin.
"Ta duel mi hopi, Bonchi Cora", Tra a bisa pocopoco.
"E mata no ta bira tristo, pasobra e sa cu bo tastim'e", su mama a bisa.
"Bo por mustr'e bo amor door di siña con pa cuid'ebon."
"Bo por pidi e buki tambe despensa, pasobra bo no ahaci caso di dje.
E tambe mester di bo atencion!"
Algun dia despues, Bonchi Cora tabata bon di salud atrobe.
Awo Tray su buki di planta tabata miho amiga di otro!
Tabata un anochi cla cu claridad di luna.
Tur e bestianan den Mangu su cunucu tabata na soño.
Menos Tinku!
“Mi no tin soño, Ma”, Tinku a murmura.
Pero Ma no a tend’e.
E tabata morto na soño.
El a bira banda robes, el a bira banda drechi.
El a drumi riba su barica y bira riba su lomba.
Pero e nopor a drumi!
Asina ta cu el a dicidi di sali den anochi pa wak kico e porhaya.
Ariba, na cielo, Tinku a mira e luna, blanco y rondo, tasmile cu ne.
Tinku tabata sinti hopi contento.
“Anochi ta bunita”, Tinku a pensa.
Leu aya, na top di un palo, tabatin un par di luz hopichikito.
Un mancha  di luz a bula binabou!
“Mi ta un bichi di candela”, e mancha di luz a bisa.
“Mi ta briya denscuridad!”“Bo kier ta mi amigo?”, Tinku a puntra.
“Si, ta bon!”, e bichi di candela a bisa.
Algo a pasa bula y colga boca abou na un palo.
“Kico bo nomber ta, parha?”, Tinku a puntra.
“Mi no ta un parha, mi ta un raton di anochi.
Mi por miraanochi!”, e raton di anochi a bisa.
“Bo kier ta mi amigo?”, Tinku a puntra.
“Si, ta bon!”, e raton di anochi a bisa.
Un par di blachi a move den e matanan.
Tabatin un hendescondi!
“Ken bo ta?”, Tinku a puntra.
“Mi ta un vos”, e vos a bisa.
“Mi ta sali keiro anochi.” “Bo kier ta mi amigo?”, Tinku a puntra.
“Si, ta bon!”, e vos a bisa.
Dos wowo briyante ta wak e for di un palo.
“Ken bo ta?”,Tinku a puntra.
“Mi ta un shoco”, e shoco a bisa.
“Mi ta jaag pa cuminda den anochi.”“Bo kier ta mi amigo?”, Tinku a puntra.
“Si, ta bon!”, e shoco a bisa.
“Chipchip!
Chipchip!”“Ken t’ey?”, Tinku a puntra.
“Mi ta un criki”, e criki a bisa.
“Mi ta chipchip ora tascur.” “Bo kier ta mi amigo?”, Tinku a puntra.
“Si, ta bon!”, e criki a bisa.
Tinku cu su amigonan a bula, bolter y lora te cu Tinku acuminsa hap.
“Mi tin soño.
Mi tin cu bay cas awo”, Tinku a bisa.
E tabatacontento cu e tin hopi amigo nobo.
Mientras el a bay drumi pega pega cu Ma, el a bisa: “Anochino ta un luga solitario, Ma.
Anochi ta yen di ser maraviyoso.”“Si!”, Ma a bisa.
“Bo amigonan nobo ta nocturno, mescos cucacho salvahe.”
“Bestia nocturno ta come, hunga y traha anochi.
Nan tasosega durante dia.
Bo mester bay drumi awo.
Un bon soño lo duna bo energia pahunga cu bo amigonan di den dia mañan.
Bon nochi, chikitin!”, el a bisa y abras’e duro.
E luna rondo briyante a briya henter anochi y a plama suclaridad calmo tur rond.
Y Tinku a drumi henter anochi!
Bon dia!
Ora pa lanta ariba.
Mi NO kier lanta!
Mi NO kier bay post carta!
Mi NO kier skeiro djente!
Mi NO kier baña!
Mi NO kier come pan bati pa desayuno!
Mi NO kier bay scol!
Hmmm… Pero awe boso ta bay picnik cu boso klas na dierentuin!
Mi GUSTA pan bati cu sucu!
Mi KIER bay scol!
Mi GUSTA canta ora mi ta baña!
Mi KIER uza miskeiro di djente nobo!
Uy!
Esaki ta urgente!
Mi KIER bay post carta!
Ata mi ta bin, manera un raket… PLEASE hala un banda, NOstroba mi di cana!
Padu y Muznah gusta wak nubia.
"Bo tabata sa cu bo nomber ta bin di e nubianan?
Muznahta nifica e nubia cu ta carga awasero," Padu ta bisa.
Tin asina hopiforma den e nubianan - un bloemkool, un mustashi, un luna creciente.
Muznah ta ripara un cu tin forma di cacho.
"E tin unnanishi asiiina grandi!"
"Bo ta mira e nubia ey?
Mi conoce un bestia cu ta parc’e",Padu ta bisa.
"Berdad?
", Muznah ta puntra tur entusiasma.
"E yama bayena y e ta biba den ocean."
"Conta mi mas!
", Muznah ta bisa.
"Wel, tin hopi tipo di bayena, pero e grandura di enubia aki ta haci mi corda e bayena blauw.
E bayena blauw ta e bestia masgrandi cu a yega di biba na mundo, mucho mas grandi cu un dinosaurio y hopi,hopi mas grandi cu un olifanti", Padu ta bisa.
"Asiiiiiiiiiiiiiiiiiiiiiiiiiiiiiina grandi!
Muznah tabisa.
"E ta asina grandi cu bo lo por sinta den sucurason", Padu ta splica.
"E nanishi di bo cacho ta bayendo", Padu ta hari.
"Por ta e nanishi no gusta e cacho mas", Muznah tahari kikiki.
"Oy!
El a cuminsa zweef bay na e nubia di e bayena.
Kico ebayena ta haci cu un nanishi?
Pisca mester tin caicay, no un nanishi pa halarosea bou di awa."
"Esey ta berdad pa un pisca.
Pero e bayena blauw no taun pisca.
E ta hala rosea, kiermen e tin un nanishi", Padu ta bisa.
"E lo mester tin e nanishi mas GRANDI di mundo!
Con eta haci hala rosea, si e ta biba bou di awa?"
"Bayena ta hopi special", Padu ta splica.
"Nan ta hala rosea na superficio di lama."
"Oooooooo... kiermen e bayena ta landa riba su lomba?
",Muznah ta puntra.
"Bo tin hopi fantasia, Muznah!
", Padu ta hari.
Enanishi di e bayena ta riba su lomba!"
"Ta asina cu", Padu ta bisa, "e zonido di unbayena cu ta hala rosea bo por tend'e di hopi, hopi leu.
E bayena ta halarosea, bay bou di awa, bin ariba bek y ta haci PFFFFFFFFFFFFFFFFFFFFF.
Cada rosea tacrea un fontein riba e bayena su nanishi."
Muznah ta keda wak e nubia di e bayena.
"E bayena cu e nanishi riba su lomba tabin den nos direccion, Padu!"
Muznah ta bay drumi riba su lomba cu su brasanan tapa manerahala di pisca.
Mientras e ta zwaai su brasanan, Muznah ta grita: "Mi tambeta un bayena...
...PFFFFFFFFFFFFFFFFFFFFFFFFFFFFFFFFFFFFFF, hallo bayena!"
Observacion di bayena!
Aki ta sigui algun cos interesante pa sa tocante bayena.
Bayena tin diferente forma y tamaño, y ta biba den tur eoceannan di e planeta.
Nan ta hasta saca fontein cu nan rosea den diferente forma ytamaño!
Cientifico cu ta studia nan por distingui e bayenanan for di otro doordi observa con nan ta hala  rosea.
Bayena blauw no tin djente.
Na luga di esey, nan ta comebestia hopi chikito door di guli un cantidad grandi di awa y despues nan tafilter e bestianan den nan plachinan di balein.
Nan ta mamifero, loke ta nifica cu nan ta haya baby, mescoscu nos.
Nan baby yama bishe.
E bishenan ta landa cu nan mama añanan largo pasiña tur e sabiduria cu nan tin mester pa biba feliz den e oceannan.
Pasa e liñaDen zomer, un bayena mama cu su bishe ta bay na e regionnanpolar, caminda tin mas cuminda.
Den winter, ora cu e lamanan polar vries, nan tabay na e zona tropical.
Bayena cu ta biba den e hemisferio zuid nunca ta crusabay esun nort.
Esnan cu ta biba panort nunca ta crusa bay pazuid.
Mirando cu eequator no ta un liña di berdad den e oceannan, ta e bayenanan so sa dicon nanno ta pas'e!
Hasta cu tur nos tecnologia, ainda nos no sa con nan ta hacie.
Den un shelo cla cla, Solo ta sintie tristo y su so.
﻿﻿E ta wak abou y e ta mira pisca ta landra rond den e awa, super feliz.
El a haya gana di join nan.
"Hombo", e ta bisa e piscanan, "Boso ta mustra asina contento!
Mi mag hunga cu boso?"
﻿Ora e ta yega cerca nan, e piscanan ta grita, "No!
Keda eynan, please.
Bo calor ta mucho fuerte pa nos!"
﻿"Mi lo tapa mi mes cu un paña", Solo ta bisa.
﻿Pero e paña ta pega candela!
﻿"AYAYAYAAAY!
", Solo ta yora te snik.Un parha, cu ta bula pasa, ta puntra: "Dicon bo ta yora?"
﻿"Mi kier hunga cu e piscanan.
Pero mi calor ta di mas pa nan.
Mi por kima nan mahos ora mi baha!"
﻿"Bay anochi, ora ta mas fresco.
Asina bo no ta kima nan", e parha di.
﻿E anochi ey, Solo a baha den riu.CHUPLUB!
"Porfin mi por landra cu e piscanan!"
"Awo bo calor no ta di mas pa nos", e piscanan ta bisa.Solo, cu no ta sinti ni tristo, ni su so mas, ta bisa: "Ban hunga hunto TUR anochi!"
Guru y Pichu e cacho ta gusta hunga.
Nan ta hunga bala y ta core banda di otro.
Guru y Pichu ta bay hunga den camber.
"Pichu, no haci desaster den cas, tende?
Guru, bay pafo cu ne", Mama ta zundra bon rabia.
Guru y Pichu ta bay hunga pafo.
"Guru, con boso ta haci tanto desordo asina?
Sssshhh!
", omo Manohar ta grita tur sara.
Guru y Pichu ta bay hunga den parke.
"Guru!
Pichu no mag di ta akinan.
Ban mira ... Ayo!
Shu!
", un meneer Ajoba crepchi ta keha.
"Unda nos por hunga, Pichu?
", Guru ta bisa tristo, fihando su bista riba lama.
"Ahn si!
Mi sa caba unda nos por bay."
Guru y Pichu ta bay hunga riba beach.
Nan tur dos ta saca lenga y ta disfruta un bol di e biento cu ta caricia nan cara.
Niun hende no ta bisa "Pichu, no!"
Niun hende no ta bisa "Guru, hiba Pichu otro caminda."
"Bay coy, Pichu!"
Guru ta tira nan bala cora.E bala ta lora bay pa lama.Pichu ta core su tras, stret den awa.
"No, Pichu!
No bay eynan!
﻿Bin bek", Guru ta grita.Pero Pichu su cabes yen di lana ya ta disparce bou awa.
Guru ta cuminsa yora.Cada memoria di Pichu ta pasa den su cabes manera un pelicula.
"Wrrraf!
Wrrraf!"
Pichu ta bati pia bin tur orguyoso cu e bala den su boca.
"Pichu, mi no tabata sa cu bo por landa", Guru ta bisa.
"Wraf!
Wraf!
",  Pichu ta contesta, mane un cos cu semper e tabata sa cu e por landa.
Awo Guru y Pichu ta bay beach tur dia.Nan ta hunga bala.
Nan ta core sam sam.Y nan ta hunga den e olanan, ta bula spart awa riba otro!
Macaco Chikito su cas ta keda den un palo grandi.
E no ta ruim op nada nunca.
Pues su cas tur ora bay ta un desaster!
Un mainta, mondi henter por a tende con Macaco Chikito ta grita for di su cas den palo.
"Ta na unda nan ta?
Nan no t'ey!
Mi man di bacobanan!
Unda nan a bay?"
Macaco Chikito a puntra e bij: "Bij!
Bij!"
Bo a come mi bacobanan?""Bzzz!
Bzzz!
Bzzz!
", e bij a contesta.
"Mi ta come nectar y polen.
Ami no ta come bacoba."
﻿Macaco Chikito a puntra e colebra: "Colebra!
Colebra!
Bo a come mi bacobanan?"
E colebra a contesta: "Ssss!
Ssss!
Ssss!
Mi sa unda bo bacobanan ta anto?
No molestia mi!"
Macaco Chikito tabatin hamber!
"Mi a busca tur caminda!
Paden y pafo...pero mi bacobanan a somenta!"
El a sigui busca, riba e mesa y bou di e cama.
"Ainda mi no por haya nan!
Mi no por haya mi bacobanan!"
Macaco Chikito a cunsumi su alma.
El a sapatia na yoramento, "Mi tin hopi hamber!
Mi bacobanan no t'ey y mi no tin nada di come!"
Tristo, Macaco Chikito a bay para riba su balcon.
"Warda un rato...", el a bisa.
"Eseynan ta casca di bacoba!
1... 2...3...4... Ta hopi tin!"
"O, ata Coneu!
Ta e t'esun cu a come mi bacobanan anto!"
"Coneu!
Ki mishi bo ta come mi bacobanan?"
Macaco Chikito a grita.
"No, Macaco Chikito.
Mi no ta come bo bacobanan", Coneu a contesta.
"Wak p'ayabanda.
Mi ta planta bacoba!"
E coneu a bin para na e troncon di e cas di palo.
"Mi kier sa bo tin hamber", Coneu di.
"Tuma - ata'ki un man di mi bacobanan."
Macaco Chikito a keda contento.
"Danki!
Danki, Coneu!
Pero..."
"Ta ken...?
Ken...?
KEN a horta MI bacobanan anto?"
Den esey, Macaco Chikito a bin bij."O...
Awo mi ta corda!
Mi tabatin hopi hamber ayera nochi.
Ta ami mes a come tur e bacobanan!"
Lara e bacator ta un bestia masha special.
E no ta mescos cu su otro amigonan.
E tin su halanan color geel briyante.
Tur hende ta stima su halanan color geel.
Tur mainta Bibi Barbulet ta bis'e bon dia.
Anto Coco Tiracochi semper ta zwaai.
Asta Ana e haraña ta contento pa wak e.
Na scol e ta hunga cu hopi amigo.
Pero Lara kier ta mescos cu e otro bacatornan.
"Mi ta desea di tin mi halanan color cora manera Mami", el a yora.
Pues un dia,pa alegra Lara su dia, Lara su mama a pinta Lara su halanan cu verf color cora briyante briyante.
E siguiente mainta na caminda pa scol,niun hende no a cuminda Lara, manera ta di custumber.
Anto ora el a yega scol, niun di su amigonan a bis'e bon dia.
Lara a sinta su so.Niun hende no a riparasu halanan nobocolor cora.
Te ora Juffrouw Mia a wak e y a bis'e: "Bo a pinta bo halanan geel!"
Lara su compañeronan di klas tabata asombra.
"Bo halanan geel ta special!
""Asina bunita!
"Asina unico!"
"Lara", Juffrouw Mia a bisa, "bo halanan color geel ta locual ta haci abo, abo.
Mescos Sambo su ronchi y Sally su pianan."
Na cas, Lara a tuma su tempo den baño y a frega frega frega te ora su halanan color geel bunitaa briya atrobe.
"Mi nunca mas lo pinta mi halanan atrobe!
"Lara a pensa.
"Menos porta un of dos biaha..."
"Djis pa purba e color biña... of un dibuho bunita.
""Pero no pa semper!
Solamente pa pasa pret!"
Nina ta bay den trein pa prome biaha!
Pero e no ta niun tiki contento.
Su famia ta mudando diKolkata pa New Delhi.
“Di berdad nos mester muda?”, Nina ta puntra.
”Tur miamiganan y Nani-Nana ta bay sinti mi falta.
Unda mi ta bay haya puchka* perfecto?
Dicon bo no por haya un otro trabou na Kolkata, Papa?”*Puchka ta un snack di India.
“No bira tristo, Nina”, Papa ta bisa.
“Bo lo haya amiga noboy un puchkawala* nobo.”Pero Nina no kier tende.
Ma cu Papa ta purba anim’e.
﻿*Puchkawala ta un luga caminda nan ta bende puchka.
“Bo kier un tikiijscream den cup?”“Ijscream dencone?”“Ijscream na unpalito?”“Concomber?”“Toffee?”“No!
Mi a bisa no!” Nina ta sucudi cabes.
Ma cu Papa no sa kico otro pa haci.
Despues Papa ta smile.
“Mi ta mira un …” Papa ta cuminsa.
“Aaaah!
Mi wega faborito”, Ma ta bisa.
“Mi ta mira algo cu ta bruin”, Papa ta bisa.
“Mi sapato?
E seronan?
E maleta?”, Ma ta puntra.
“Maleta ta corecto!”, Papa ta bisa ta bati man.
Nina ta pone su buki abou y ta cuminsa scucha.
“Mi beurt”, Ma tabisa.
“Mi ta mira algo cu ta geel.”“Un plantacion di mosterd!”, Papa ta bisa.
“Mi co’i cabey!”, Nina ta bisa.
“Corecto”, Ma ta bati man pa Nina.
Nina ta hari y ta join nan.
“Mi ta mira algo blauw.” “Cielo!”, Ma ta bisa.
“Mi ta mira algo bruin”, Ma ta bisa.
“E sero aya!”, Papa ta bisa.
“Mi ta mira algo blanco”, Papa ta bisa.
“Un baca!”, Nina ta bisa.
“Mi ta mira algo berde”, Nina ta bisa.
“Yerba!”, Ma cu Papa ta contesta.
“Mi ta mira algo preto”, Ma ta bisa.
“Un kraai!”, Nina ta bisa.
“Mi ta mira un bestia halto cu mancha bruin”, Papa ta bisa.
“Huh!
Bo a mira un leopardo?”, Ma ta puntra.
“No, un giraf!”, Papa ta bisa.
Nina ta wak pafo di bentana y ta grita: “Giraf no ta biba naIndia!
Papa ta hunga wega di ladron.” Nan tur ta cuminsa hari.
Papa cu Ma ta habri un deken riba nan sienta.
Nan ta sacudi un cusinchi pa Nina.
“Nos por hunga e wega aki atrobe ora nos yega Delhi?”, Ninata smile.
“Mi ta sigur cu ta mas dushi ainda pa hunga e wega aki na unluga nobo!”
Riba su hacimento di aña, Tra su mama a dun'e un regalospecial.
"Wow!
Bonchi cora y un buki di planta", Tra abisa.
"Awor mi por planta mi propio mata di bonchi cora."
Pa cuminsa, planta e simia, Tra a lesa.
Esey el a haci.
"Bo ta bayendo bon, Tra!
", e buki a bis'e.
Awo, dun'e awa.
La La La!
Tra tabata canta ora di muh'e.
"Mi mata di bonchi cora lo crece pronto", Tra abisa su amiganan.
"Bo mester muh'e hopi pa ten'e bon di salud", nan a bisa.
"Mescos cu mucha mester bebe hopi lechi pa bira grandi y fuerte!"
Un par di dia despues, e bonchi cora a spruit.
"Wak, Mama!"
Tra a grita.
"E ta creciendo!"
Pa su mañan mainta, Tra a muha su mata atrobe.
"La La La!
Bebe, bebe, bebe!
", e tabata canta.
"Si bo bebe mas awa, bo ta crece mas lihe!"
"Ay mi mama, Tra, asina no!
", e buki a bisa.
Tra a muha e mata merdia atrobe.
La La La!
"Ay mi mama, Tra!
", e buki a bisa, mas duro awo.
"Mi paginanan ta bisa pa no muha mata merdia."
Pero Tra a sigui muha e mata keto bay.
La La La, La La La!
Ay mi mama, Tra!
Bo a lubida di lesa mi!
Su siguiente dia, Tra a duna su mama instruccion ora el asali pa bay scol.
"Duna mi mata mas awa merdia, por fabor!"
"Bo a lesa e buki?
", su mama a puntra.
"Den mi paginanan ta poni pa muha e mata un biaha so padia", e buki a bisa tristo.
Ay mi mama, Tra!
Tres dia despues, Tra tambe tabata tristo.
"Mi pober mata!
", el a yora.
Na scol el a papia cu su amiganan.
"Mi a cuida mi mata asina bon.
Dicon e ta asinatristo?"
"Kico e buki ta bisa?
", nan a puntra.
"Ay mi mama", Tra a bisa.
"Mi a stop diles'e."
Na cas, Tra a mustra su mama e mata.
"Despensa mi, Mama", Tra a bisa.
"Mi ta baylesa e buki awo."
"Esey ta un hopi bon idea", su mama a contesta.
No muha e mata mucho hopi, sino su reisnan ta yena mucho cuawa, Tra a lesa.
E ora e blachinan ta bira slap y bruin.
"Ta duel mi hopi, Bonchi Cora", Tra a bisa pocopoco.
"E mata no ta bira tristo, pasobra e sa cu bo tastim'e", su mama a bisa.
"Bo por mustr'e bo amor door di siña con pa cuid'ebon."
"Bo por pidi e buki tambe despensa, pasobra bo no ahaci caso di dje.
E tambe mester di bo atencion!"
Algun dia despues, Bonchi Cora tabata bon di salud atrobe.
Awo Tray su buki di planta tabata miho amiga di otro!
Fatima tabata gusta diadomingo atardi.
Despues di cuminda di merdia, Madu tabatin custumber di lesa corant.
E tabata lesa riba su stoel faborito.
Y Padu pushi pushi scondi tabata bay tira un cabes.
E ora ey Fatima tabata cana lihe lihe cu su buki den man, drenta e mondi cera yen di bida cerca di su cas.
E criaturanan di mondi lo ta drumi.
Pues, e lo ta su so, lora den e brasanan keto di e palonan.
Fatima tabatin custumber di sinta den e sombra di e palo di Arjuna y fiha bista riba e Mundo Ariba, tur na blachi berde.
Madu a avise'e pa no subi bay ariba.
Abou ta safe.
Fatima no tabata tin niun idea kico tur tabata tin den e Mundo Ariba spantoso ey.Pero e dia ey, Fatima a haya un sorpresa.
Ora el a bira un blachi den su buki, Fatima a sinti un cos cay riba su cabes cu un DUKS!
"Au!
", el a grita, fregando su cabes cu ta haci dolor.
A bin resulta cu tabata un buki chikito, apenas e grandura di un bonchi.
Fatima a wak ariba y el a mira un bestia yen di lana ta purba sconde tras di un rama.
"Con bay?
E buki aki ta di bo?
", el a puntra, mientras el a keda loer e Mundo Ariba.
Pero e no a haya niun contesta.
E buki tamaño di un bonchi tabata di Gopa, un raton cu tabata biba den e Mundo Ariba.
Gopa su cas chikito, traha di blachi di mata seco suave, tabata keda den e palo di Arjuna.
E raton a yega di wak Fatima hopi biaha caba ta lesa su buki y e tabata gusta e striknan geel  den Fatima su cabey.
Pero Gopa su mama a alert'e di tur e terornan cu tin den e Mundo Abou.
Tur e bestianan tabata tin miedo di Fatima y otro sernan humano.
P'esey nan a haci nan best pa keda invisibel pa e Mundo Abou.
E diadomingo ey, Gopa tabata lesa y zoya riba su hamaca traha di blachi berde.
Net el a bay pa lesa e ultimo pagina, ora cu un biento duro a ranca e buki for di su patanan yen di lana suave.
El a cay!
E buki a bons riba e takinan di mata, bula bay.
E buki a cay riba Fatima su cabes cu un DUKS!
Gopa su rabo a cuminsa tembla y su horeanan a trek.
E mundonan Ariba y Abou nunca no mag di topa otro, el a pensa y el a ranca careda bay cas.
Fatima no a subi e palo.
Pero el a haci su wowo chikito pa purba lesa e buki.
E letternan tabata mucho chikito!
Porfin el a dicidi di duna bek e buki na e criatura yen di lana, scondi den e sombranan.Fatima tabata sabi - su siguiente diadomingo el a mara cinco blaas cora briyante rond di su cintura.
Diripiente, el a flota bay laira.
Rumbo pa e Mundo Ariba!Ariba, Ariba y Ariba Fatima a bay, te cu el a yega e topnan di e palonan.
Gopa tabata peña su rabo yen di lana, ora cu el a mira  cinco blaas cora briyante!
"Ooo, blaas!
Kisas un hende ta haci aña?
", el a pensa contento.
Pero kico esaki ta?
Pega na e blaasnan cora briyante cu ta flota na laira, tabatin e mucha muhe cu su striknan geel.
"Core, core", Gopa a piep, "E sernan humano di e Mundo Abou t'aki!"
Pero Fatima tabata mas lihe.
Fatima a duna Gopa e buki y a puntr'e, "Di bo esaki ta?
"Gopa a coy e buki lihe lihe y el a dal un smile.
Fatima a dal un hari.
El a ripara cu Gopa tabata wak su striknan.
El a mara uno nechi asina na Gopa su rabo.
Fatima y Gopa a core bula di un palo pa otro, bou di e clechi berde di e ramanan.
Nan a bay cansa cabes di Baankey e raton di anochi, cu tabata drumi cabes abou.
Baankey no a gusta cu nan a lant'e for di soño.
Tur crepchi el a gruña bati hala bay na un otro taki di mata.
"E muchanan aki no ta laga mi na paz", el a pensa.
Pronto el a yega e Universo di Soño, caminda e tabata colga den un palo di vijg, ta morde den e carni di e fruta dushi.
Gopa a yuda Fatima bula over di e rijnan largo di fruminga, cu tabata mucho druk pa para combersa.
Cu nan pia largo fini y curpa bala bala, e fruminganan a core bay den pura, plama den tur parti di e palo.E fruminganan aki ta gusta traha den team!
Nan ta traha hunto pa cose blachinan di mata na otro, pa asina forma un neishi comodo.
Djey nan a topa Firki, e dori cu ta biba memey di tur e blachinan berde.
E ta parce un arco iris, Fatima a pensa.
Pia geel, wowo cora y un curpa blauw!
﻿Firki tabata asina babuca pa mira un ser humano den su cas eyriba, cu el a hera laga e taki los!
El a medio canta un 'con bay' y djey el a bira bula riba su cuminda - un tiracochi!
"M'a kere cu ta e Mundo Abou so tin dori", Fatima a bisa, kende tabata gusta core tras di dori rond di su vijver na cas.
Harry, e parha rinoceros, tabata wak nan for di un distancia.
E tabata kier bira nan amigo!
Harry tabata un parha amabel, pero e tabata haci hopi desordo.
Pa e motibo aki otro bestianan tabata prefera di keda leu di dje.
Pero Gopa y Fatima no tabata mind mes.
"Al fin y al cabo, e Mundo Ariba no ta asina spantoso", Fatima a pensa.
"Ami si ta kens tin ora.
""E hendenan di e Mundo Abou ta basta amabel", Gopa a pensa.
"Mi no tin miedo mas."
"Uyuyuuuuuy!...
""No bisa mi...mi ta kere cu Vaidja ta yora", Gopa a bisa.
Su horeanan skerpi tabata capta zonidonan facilmente.
E dos amigonan a core bay cerca Vaidya, e colebra di rama berde, cu tabata hopi timido.
"Ki pasa bo, Vaidya?
", Gopa a puntra.
Vaidya a yora te snik y e tabata mustra mas berde cu normal.
"Nan a corta e palo cu tabata mi cas.
Awo mi no sa unda pa bay", el a bisa na yoramento.Baankey, Dipu y otro bestianan a cuminsa sali for di nan cas awo.
Vaidya a keda sin cas.
"Nan ta bay traha un caminda di asfalt nobo.
P'esey e sernan humano a corta mi mata", Vaidya a grita yora.Kico?
Corta nan casnan!
E Mundo Ariba a keda spanta y preocupa.
"Nos mester yuda Vaidya", Gopa a bisa.
Fatima, Gopa y nan amigonan nobo a forma un team special pa busca un cas nobo pa Vaidya.
Nan a busca y busca, te cu nan a hay un buraco den palo cu por a sirbi como un hogar comodo pa nan amigo.
Fatima a tapa e luga cu varios capa di blachi mata suave y flor oraño, Vaidya su color faborito.Vaidya a gusta su cas nobo masha hopi mes.
"Mi no por kere cu mi tin tanto amigo asina!
Ban haci un fiesta", el a bisa.
Y ki fiesta dushi e tabata!
Tur hende a haya nan cuminda faborito.
Gopa a haya pinda.
Harry a haya fruta.
Baankey so no a worry cu cuminda, pasobra e tabata mita na soño.
E fruminganan a trece cusinchi dushi pa sinta riba dje, cu nan mes a cose for di blachi di mata.
Y Fatima di mes a trece blaas.Pa prome biaha den historia, e Mundonan Ariba y Abou tabata Un Solo Mundo.
Cera conoci cu Fatima su amigonan di e Mundo AribaGopa y su amigonan ta biba den e mondi cera gigantesco di India, na e topnan di palonan halto.
Esey kiermen cu nan no ta biba abou, cu nos sernan humano di e Mundo Abou.
Mas bien nan ta biba den e Mundo Ariba, memey di e taki- y blachinan di palo cu ta zoya bay bin den biento.Hopi criatura cu ta biba ariba den palo ta custumbra di biba ey caba.
Si bo tin suerte bo lo por wak algun di nan, pero mayoria ta astuto y sa bon bon con pa sconde ora nan kier.
Pasenshi bo mester, pa bo wak nan!Ora scientifico kier siña tocante e mundo berde ayariba, nan ta obliga di bay cu cabuya of trapi, pasobra e palonan aki ta hopi halto.
Tin di nan cu ta hasta uza blaas super grandi pa yega ayariba.
Kisas bo por imagina bo con halto Fatima mester a bula cu su blaasnan.
Esaki ta algun di e bestianan cu ta biba den e topnan di palo den mondi cera:Raton spina di Malabar: E bestia aki cu rabo busha ta gusta biba keto den palo den mondi cera.
E ta gusta come fruta y tin ora e ta gusta morde promenton.
E raton aki ta drumi mescos cu un porco di spina, lora den un bala cu su rabo ta sali AFO.Parha rinoceros: E parhanan aki tin colornan bibo y piknan largo y duro.
E parhanan social aki ta gusta come fruta, insecto y hasta bestianan chikito.
Nan ta traha neishi den buraco di palo.
Y ora nan haya yiu, nan ta traha un muraya di lodo pa cera nan cas - mescos ora nos traha cas!
Colebra di rama berde: Un colebra delega di color berde bibo cu ta sconde den e blachinan berde di palo.
E ta move pocopoco.
Bo por haya nan na India, pero tambe na Sri Lanka, Bangladesh, Burma, Tailandia, Cambodia y Vietnam.Dori di palo: Tin varios sorto di dori di palo di diferente color.
Nan por tin lipnan blanco of wowo cora of geel y pia bruin.
Normalmente nan ta hopi chikito.
Nan tin e tamaño di mita di bo plant'i man, paso nan tin cu bula rond riba taki di mata fini.
Nan ta pasa mayoria di nan bida ariba den palo.
Raton di anochi: Nan ta colga ariba abou.
Purba imagina bo con e mundo ta mustra for di nan punto di bista!
Nan ta gusta come fruta y keda ocupa den palo.
Nan por haci hopi desordo tambe.
Di leu caba bo por scucha nan.
Nan sinti di bista y di olfato ta hopi bon desaroya.
E bestianan aki ta hopi util pa nos, pasobra nan ta yuda cu polinisacion di e flornan y frutanan cu nos ta gusta.
﻿Mi ta gusta hunga cu mi amigo Chuma.
Nos ta bon amigo.
Ora un di nos tin cu bay un caminda, nos ta bay hunto.
Un dia, mi madushi a manda mi chines pa bay cumpra salo y zeta.
Mi a bay cu Chuma.
Na caminda, nos a mira nos amigonan ta hunga futbol.
"Futbol!
Dushi, om!
", mi a bisa.
Ami tambe kier a hunga.
Mi a bisa Chuma: "Ban puntra nan si nos tambe mag hunga.
Mi ta gusta hunga futbol masha."
﻿Chuma a contesta,"Ban chines prome, despues nos por bin hunga."
Pero ami a contesta: "Ban hunga prome!
Madushi no ta bay laga nos bin bek, no."
Nos a join nos amigonan pa hunga.
Ami tabata e keeper.E gol tabata traha di dos piedra grandi.
Mi a haci mi best pa catch e bala.
Mi amigonan no a logra hinca ni un gol!
Nos a hunga te ora e veld a yena cu santo.
E ora ey numa nos a bay chines.
Pero ... Madushi su cen a disparce!
Mi a cuminsa yora.Chuma a grita: "Stop di yora, gayo!No ta abo kier a hunga prome?"
Nos a bay cas bek sin salo y sin zeta.
Nos a keda tur sushi y preocupa.
Madushi tabata disgusta ora nos a yega cas.
Prome cos cu el a puntra tabata: "Unda boso tabata henter ora?"
No a resta nada otro cu bisa e berdad.
Madushi a pordona nos, pero el a avisa: "No bay hunga nunca mas sin pidi permiso."
Nos a bay duna e patonan cuminda.
Y mas despues, nos a dal un bon baño!
Ora nos bay cana y caminda ta largo, nos ta cana hunto tacanta un cantica.
Ami ta cu bo y abo ta cu mi.
Un biahe ta dushi cu nos famia.
Mi lo tene bo comodo manera un mama galiña.
E ta tene supuyitonan cayente bou di su hala.
Si awa cuminsa cay for di cielo, mi lo tene bo cara seco,manera un bon sombre.
Si e nubianan di mal tempo rabia y gruña y keha, tenecurashi, pakico yora?
Bo no ta bo so.
Nos ta cana hunto, kiermen nos no ta fada nunca.
Wak ariba!
Wak rond!
Wak unda tur nos a explora!
Si bo mira algo cu ta straño pa mira, mi no kier perd'e.
Por fabor comparti esey cu mi!
Si bo pia cuminsa morde di e distancia cu nos a cana, noworry, nos a yega!
Ata e clinica aki porfin.
Nos tur mester controla nos garganta, pulmon y horea.
Hayaforsa segun bo ta crece, no tin motibo pa tristesa.
Esey ta duna bo miedo?
Bin, tene mi man.
E lo check bo presion di sanger cu un armband sabi.
Nan ta duna nos nos remedi, bisa nos loke nos mester sa, patene nos tur bon di  salud.
Awo ta cas nos ta bay bek.
Ta okay pa ta cansa, nos a wak asina hopi cos. Awor ta oradi drumi.
Drumi bon y soña dushi.
Teo ta gusta pinta!
Teo su mama ta un pintor.
Teo su tata ta duna les di arte.Teo su man drechi falta dede.
Pero su soño ta pa bira un pintory traha pinturanan bunita.
﻿Teo su mama ta inscribie den un les di pintamento na e centro di bario.
﻿E maestro ta pidi e klas pa pinta un parke di bestia.E muchanan ta loco pa cuminsa.
﻿Nai kier pinta pauwis.Ti ta gusta pinta pushi.Bing kier pinta un ijsbeer.
﻿Hoa ta caweta.
"Cua di nan abo kier pinta?
", e ta puntra Teo.
"Mi kier pinta nan tur!
", Teo ta bisa.
Ti ta slijper su potloodnan.
"Bo kier uza cuashi of potlood?
", e ta puntra.
"Mi ta bay uza tur dos", Teo ta bisa.
﻿Bing ta busca e caha di waskrijt y e ta puntra, "Bo ta bay pinta cu bo man robes?
"Teo ta keda tur bruha.
"Mi ta bay purba pinta cu tur dos man."
Nai ta mescla e colornan.
"Cua colornan bo ta bay uza?
", e ta puntra.
"Mi kier uza nan tur!
", Teo ta bisa contento.
﻿Pero Teo no por wanta un cuashi den su man drechi, paso e no tin dede.E cuashi ta keda slip cay.
﻿Teo ta purba pinta un galiña prome.Prome cu bo sa, su man ta yen di mancha di color.
﻿Teo ta haya gana di leumay e asunto.Diripiente e ta wak un mancha pret riba su plant'i man.E mancha ta parce un puyito!
﻿Teo ta haya un idea!
﻿Teo ta verf su man color bruin.
E ta hari chikito ta pasa pret!
"Awo mi ta bay pinta cu mi man", el a bisa.
﻿Teo ta pone su man na un skina di e papel.
﻿E ta smile y e ta traha mas mancha bruin riba dje.Wak, ta un puppy tutu!
Teo ta traha dos mancha mas color geel cu su man y su brasa.
Despues e ta pone pikpik oraño riba nan.Ata, un giraf!
﻿Awo Teo ta verf su pia bruin y e ta bay para riba e papel.
﻿E ta pinta algun strepi.Esta leuk!
Un beer masha cute mes ta aparece.
Teo ta sigui pinta.Su hilchinan ta bira blauw cu rosy e ta marcha bay riba e papel.
Un par di liña mas y parha colorido ta bula den e pintura.
"Falta ainda e trein cu ta hiba nos rond den e parke di bestia", Teo ta bisa.
"Ken kier pint'e hunto cu mi?"
﻿Esaki ta e les mas dushi cu el a yega di haya!Hunto, e muchanan ta traha un tremendo pintura.
Kunal tabata gusta un internet.
Tur ora e tabata puntra Mami pa su celular pa e por wak video.
"No keda wak mucho largo, si no internet por ranca bo bay aden cu bo!
", Mami tabata avis'e.
"Unda mi ta?
"Kunal a haya su mes para riba un peron di stacion di trein straño.Tur rond di dje trein tabata zjuf bay, drenta y sali for di tunnel.Un borchi a aparece riba su cabes.
Riba dje por a lesa e palabranan Core Router.
﻿"Con mi a yega akinan?
", Kunal a puntra su mes.
"Y ta con mi ta sali bek?
"Ta e ora ey numa Kunal a wak un señora riba e peron.
E tabata druk bezig ta dirigi e treinnan.
"Despensa, tanchi.
Unda tur e treinnan ta bay?
", Kunal a puntr'e.
"Ami ta Transmission Control Protocol", el a bisa druk druk, "Pero bo por yama mi TCP.
""E treinnan aki ta hiba data pa diferente parti di internet."
﻿﻿ ﻿ ﻿﻿﻿Kunal tabata wak TCP cu atencion, mientras su mannan tabata move rond cu speed riba un pantaya grandi.
"Wow", Kunal a bisa.
"Kico tanchi TCP ta haci?
""Mi ta haci ﻿routing﻿, manda data door di internet, naturalmente", TCP a contesta.
"Tur cos tin cu bay lihe, lihe, lihe!"
E treinnan a zjuf bay﻿, hibando data den tur direccion.﻿﻿﻿
"Tuma", TCP a bisa.
"Nos tin cu haci encryption cu bo: camufla bo pa niun hende gara bo na caminda."
TCP a duna Kunal un sombre y un bril pret, cu un nanishi y snor pega na dje.
"Abo ta loke nos ta yama data sensitivo di berdad!
", el a bisa.
"Ayo, tanchi TCP!
", Kunal a contesta contento.
Kunal tabata move cu speed di jet.
Su brasanan y pianan tabata morde un poco.
Y djey - ZJUP!El a yega cas bek."Dushi!
", Mama a bisa.
"Ta bon mes cu bo t'ey bek.
Siguiente biaha please siña tocante internet for di un buki, no bay perde den dje atrobe!
"Kunal tabata gusta internet masha, pero e tabata gusta cas mas ainda.
Kico ta internet?Internet ta un nomber pa tur computer, telefon y tablet cu ta conecta na otro.
Ta trata aki di un sistema plama rond di henter mundo.
E ta laga nos transmiti data di un computer pa otro, uzando waya di koper, cable fibre-optic, transmision di radio y satellite den espacio.
Tur device of aparato cu ta conecta na internet tin un number unico, cu nos ta yama un IP adres.
Kobole tabata biba den un pueblo chikito.
Un atardi Kobole a sali pa bay piki shimarucu y algo inespera a pasa.
El a wak liñanan di color ta crusa door di shelo.
El a laga su frutanan cay y core bay cas pa conta e otro habitantenan di su pueblo.
El a haya tur hende riba caya.
Nan tur tabata cu nan cara na laira ta wak shelo.
Kobole a bisa: "E ta un tela bunita colga den shelo.
"Neno a bisa:"No!
Mi ta kere cu ta un hende ta basha verf for di shelo."
Algun hende ta di acuerdo cu Kobole.
Otro ta pensa cu Neno tin rason.
E dos gruponan ta discuti.
Un homber di un pueblo distantea yega y el a bisa: "Boso tur tin'e robes."
E hendenan a grita: "Ta kico e ta anto?"
E homber strañoa bisa:"Ta un arco iris.
Boso nunca a yega di wak un arco iris?"
"Kico ta un arco iris?
",e habitantenan di e pueblo a puntra.
Neno a puntra:"E ta dibo?
Nos por ward'e aki?
"Pero e homber ya a somenta.
Semper Arya tabata kier a bula avion.
Tempo cu e tabatin 4 aña, e tabata kier ta Rosamma.Arya a wak e den circo.
Rosamma tabata un trapecista.Arya kier a bula di un schommel pa otro na laira.
Su pañanan lo briya cu glitter, mescos esunnan di Rosamma.
Hopi hende lo klap man p'e.E lo come catuna di sucu tur dia.
Su miho amiga lo ta un payaso!
﻿﻿Trapecista ta subi un trapi halto, nan ta para riba un tabla smal,wanta na e bara di e schommel, zoya bay!Casi semper otro trapecista ta spera nan na otro banda.
Tempo Arya tabatin 8 aña, e tabata kier ta Kalpana Chawla.El a cose un trahe di astronaut oraño pa su mes.
E tabata bistie di dia y anochi.
"Arya , bo no tin calor den e cos ey?
""Astronaut tin di custumbra cu ne, Mama.
No ta mesun safe den Espacio manera na Tera.
Mi paña lo proteha mi."
Kalpana Chawla a lanta na Haryana, India.Como astronaut, Kalpana a bula rond di Tera 252 biaha!Kalpana a muri haciendo su trabou, dia cu e nave espacial cu e tabata bula den dje a kibra for di otro na caminda bek pa Tera.
Tempo cu Arya tabatin 12 aña, e tabata kier ta Amelia Earhart.El a traha un modelo chikito di un avion.
E avion no tabata por a bula, pero toch el a logra gana e di dos premio cu ne.Arya a hasta corta su cabey mescos cu esun di Amelia!
Amelia tabata e prome hende muhe pa bula riba e Ocean Atlantico su so.Amelia su soño tabata pa bula rond mundo siguiendo e equator.El a lanta buelo pa cuminsa e biahe di su soño,pero el a perde riba e Ocean Pacifico.﻿﻿
Por lo pronto, Arya lo tende di Angulia Bai, Kumudammal y Sarla Thakral, e prome hende muhenan di India pa bula avion.Angulia Bai tabatin apenas 16 aña!
""Mi kier bira teenager pa caba!
""Pa bo core auto?""No.
""Pa bo por vota?""No.
""Pakico anto?
""Pa mi por bula avion."
Dia 30 di mei, 1935, Kumudammal di 19 aña y Angulia Bai di 16 aña a bira e prome hende muhenan na India pa ricibi nan licensia di piloto.
Nan a train na e Club di Aviacion di Madras.
Tempo cu Arya tabatin 18 aña, e kier a bira un piloto di combate.
"Ken nan ta, Chichi?
", su ruman homber chikito Raju a puntra, ora el a mira un poster riba muraya den Arya su camber.
"Nan ta Bhawana, Avani y Mohana, e prome hende muhenan pa bula avion di combate na India.
""Nan ta amiganan di bo?
"Arya mester a hari.
"Kisas un dia, Raju ..."
Mohana, Bhawana y Avani ta piloto di combate.Antes, ta hende homber so tabata permiti pa bira piloto di combate na India.
Nan ta proteha e fronteranan di nan pais for di halto den laira.Ora cu tin desaster, manera inundacion y temblor, nan ta tuma parti den mision di rescate.
Arya a spaar placa pa bay scol di piloto.El a keda studia pa basta aña.
El a sinta banda di pilotonan pa e siña di nan.
El a traha duro y a come hopi wortel!
Mama semper ta bisa cu wortel ta bon pa wowo.﻿
Porfin e ta cla pa e mes sinta den cockpit.Awe ta un dia special pa Arya.
At'e den cockpit!
E ta hopi contento, pasobra tin dos pasahero special den su avion awemainta.
"Dama- y cabayeronan, esaki ta boso capitan, Arya.
Bon bini abordo!"
"Chichi!
""Esey ta mi yiu muhe!"
Papi  a bay busca Pattu su rapport cerca juffrouw Anuradha.El a tuma e rapport mescos cu ta un caha grandi di mangel el a haya -cu un smile grandi riba su cara.
Biaha pasa, Pattu a uza su rapport pa traha un avion di papel.E kiermen cu el a mand'e bula bay cas, pero e rapport nunca no a yega.Hmm, dicon lo ta?﻿
Kisas e parha den e palo lo por conta bo con dushi e neishi ta cu el a traha cu e rapport.Of e rapport por a sirbi manera un cone pa hinca batata hasa aden.
P'esey e biaha aki, Papi mes a bay cu Pattu pa busca su rapport cerca e maestro.Papi a habri Pattu su rapport.
Prome su smile tabata mes grandi cu un slice di papaya,pero despues el a bira mes chikito cu un slice fini di lamunchi.
Un 3 pa Lesamento.
Papi su wenkbrauwnan a dal den otro manera dos toro cu ta boks.Un 4 pa Matematica.
El a sacudi cabes di un banda pa otro, manera un mata den maltempo.Un 2 pa Idioma.
El a laga un suspiro pisa bay, mescos cu un motor di trein.
Mientras nan tabata cana bay cas, Papi a pensa: "E rapport aki - leumay avion di papel,miho traha un raket fo'i dje pa nos mand'e leu, leu aya!
Kico Pattu su mama lo bisa?E semper tabata e miho alumno den su klas."
Net na e momento ey, Pattu su amigo Shambavi a core bin duna Pattu un mangel.
"Esaki ta pa bo, pa comparti bo potlood cu mi ayera, ora mi a lubida esun di mi", Shambavi a bisa.
"Ta p'esey Pattu sa bin cas sin potlood", Papi tabata pensa.
Na caminda pa cas, un gang di cacho a compaña nan, ta bati rabo bay.Pattu a zak abou pasa man riba nan cabes.
"Ehm ... mi sa duna Kalu, Chintu y Bintu parti di mi cuminda di merdia", el a bisa.
"Y bo mama semper t'asina contento cu bo ta pidi extra cuminda", Papi tabata pensa.
"Si e mester sa unda e cuminda ta disparce!"
Pattu y Papi tabata casi yega cas, ora cu nan bisiña Mo Das tabata grita nan for di su cura, "Con ta, Pattu?
Awe si mi no tin mester di remedi.
"Papi tabata pensa, "Nos no tin mester di remedi tampoco.
Dicon e ta papia di remedi?
"Mo Das a splica, "Mi sa pidi bo yiu pa cumpra remedi pa mi na botica.
E semper ta trece e rest'i placa corecto bek pa mi.
Sigur bo ta hopi orguyoso di dje!"
Na cas, Mami a sali puntra, "Con Pattu su rapport ta?
"Papi a cera wowo bisa, "Mi a keda den shock!
"Pattu su cara tabata chikito mescos un druif placha.
"Un 9 pa comparti", Papi a bisa.
"Un 10 pa generosidad.Y un 11 pa respet."
Pattu su cara tabata manera un apelsina y esun di Mami manera un patia - nan tabata briya di alegria.
Mami y Pattu a bay sinta.
"Esaki ta mi rapport di berdad", Pattu a bisa.Mami a smile cu ne.
"Un 12 pa ta honesto.
Tremendo rapport, miho cu tur!"
"Pero ban wak pa nos yega bek na tempo pa come si", Madhav a bisa.
"Nos no kier haya sa di kico e rabia di Mama ta traha.
"El a tuma nan exactamente 11 minuut pa laga tumba.
"Unda e luna ta keda?
", nan a puntra un unicornio traha di strea.
"Con bin cu bo ta briya asina?
""Bo sa di kico luna ta traha?
""Di kico abo mes ta traha?"
E unicornio no tabata tin tempo pa contesta pregunta.Hammmm!
Krrraks!
Gluk!﻿ "Si mi stop di come, mi no ta bay bira un rinoceros super bunita nunca", el a bisa.Prome cu Naina y Madhav por a bisa algo mas, nan a tende yoramento pisa for di leu.﻿ ﻿﻿﻿Waaaaaaa!
Aaaaaayayaaay!
"POBER di mi!
", e voz nobo a yora.
"Mi tin cu keda cera aki pa semper?
""Stop di keha!
", un otro voz a gruña.
"Mi kier sa un hende mester di nos yudansa", Naina a bisa.
"Nos por ta heroe di shelo", Madhav a bisa.
"Cuidou cu e zwaan", e unicornio a avisa, prome cu el a sigui come.
Naina y Madhav a topa cu un bista inespera.
Un reina rabia tabata proteha un toren cera.Un dragon na yoramento tabata wak for di un bentana.
"Dicon su mahestad La Reina a kidnap un dragon?
", Naina a puntra e reina.
"Pasobra e ta un ladron sinberguensa!
", e reina a grita.
"El a horta mi cabey ora e tabata na soño y awo e no kier duna mi e bek."
"Mi no por hay'e bek!
", e dragon a yora.
"Ta mucho peligroso.
"Naina su wowonan a cuminsa briya.
"Caminda tin peliger, tin aventura...""Y cada aventura mester di un heroe yen di curashi!
", Madhav a bisa.
"Un dragon gigantesco cu ta scupi candela tin miedo di un zwaan inocente", Naina a sacudi cabes.
"Probablemente e zwaan no sa mes cu e cabey ta horta", Madhav a contesta.
"Dicon nos no ta pidie pa e dun'e bek?
", Naina a propone.Cos no a bay segun plan.﻿Sssssssssshhh!
Grrrrr!
Vapap!
E zwaan a habri su halanan, cuminsa ataca e nave espacial.
Djey, el a core nan tras,di un banda di shelo pa otro.
Pa ora nan a logra huy for di e zwaan, Madhav y Naina nan stomanan tabata gruña di hamber.
Nan a wak e holoshi na shelo y nan a spanta.
"Nos ta laat, nos ta laat!
", Madhav a bisa.
Nan a race e motor di nan nave espacial.﻿VRRRuuum!
VRRRuuum!﻿E motor a protesta y a dal paga.﻿Vwomp!
Pssssh!
E rumannan a drenta den panico.
"Nos ta pega!
""Con nos ta yega cas?
""Mama ta bay ta bon rabia!
""Mi tin hopi hamber!
"Nan a pidi ayudo di e streanan.
E dragon tabata tin un nanishi cera, debi na tur e yoramento cu el a haci.
P'esey e no por a scupi candela pa move, hiba nan cas.E cabay bulado su halanan tabata na laundry pa laba.
E no tabata por bula tampoco.E homber mas fuerte den espacio a kibra su brasa.
P'esey e no por a tira nan te nan porta di cas.
"Nos ta bon frega!
"Pero e dragon tabata tin un otro idea.
E dos muchanan a bay sinta riba un flecha.
E centauro a mik e flecha mas precies cu e tabata por.
El a logra manda nan stret pa nan porta di cas.
1a.
E muchanan ta hunga contento den e parke aki.
1b.
E muchanan den e parke aki NO ta hunga contento!
Abo por wak dicon?
2b.
E muchanan ta hunga hunto den team.
2b.
E muchanan NO ta hunga hunto manera un team.
Busca e diferencianan!
3a.
E hendenan ta cana den un parke limpi limpi.
3b.
E hendenan ta cana den un parke vies.
Kico tur bo ta mira?
4a.
E muchanan ta pasa pret hunto.
4b.
E muchanan NO ta pasando niun tiki pret.
Busca e diferencianan!
5a.
E awa den e parke aki ta limpi.
5b.
E awa den e parke aki ta sushi!
Wak bon y haya sa dicon.
BUSCA E DIFERENCIANANDen un parke, e muchanan ta hunga contento y ta cera amistad cu otro.
Den e otro parke, e muchanan no ta amabel y no ta tene cuenta cu otro.
Ken a logra wak mas diferencianan - bo amigonan, maestronan, mayornan, of....abo mes?1a, 1b1.
Dos mucha kier sinta riba e stoel di zoya na e mesun momento.2.
Un mucha ta ranca pia di un otro mucha riba e klimrek.3.
Un mucha ta tira santo riba tur esnan cu kier drenta den e baki di santo.4.
E klimrek falta dos bara.5.
Un stoel di zoya cora awo ta blauw.6.
Falta e shobel den e baki di santo.
2a, 2b1.
Un mucha muhe ta pleita cu e referee.2.
Hera dos mucha ta dal den otro mientras nan ta hunga futbol.3.
Un hungado di un team ta purba laga un hungado di e otro team trompica.4.
Tur e hokinan blauw riba un t-shirt blanco, ta bira strepi blauw riba un otro t-shirt blanco.5.
Un mucha muhe su style di cabey ta otro.6.
E referee tin un fluit blauw colga na su garganta.3a, 3b1.
Un homber ta benta un papel di mangel abou.2.
Un bendedo di cos di bebe tin yen di cups benta abou rond di dje.3.
Un mucha ta benta sushi banda di e bari di sushi, en bes di den dje.4.
Tin un papel blauw benta abou riba e yerba.5.
Tin poster bieu poni riba e murayanan rond di e parke.6.
Tin un monton di sushi bou di e palo di luz.
4a, 4b1.
E mucha muhe cu t-shirt berde no kier pa e mucha homber bin bula cabuya cu nan.2.
Tin muchanan chikito cu rolschaats bisti sinta riba banki.
E mucha muhe grandi no ta laga nan schaats cu ne.3.
Un mucha riba rolschaats ta dal otro mucha cu su elleboog.4.
Un di e feternan di rolschaats no ta mara.5.
E area di hunga pele tin un hoki di mas.6.
Un cabuya di bula ta blauw.5a, 5b1.
E mucha den un t-shirt cora, para banda di e hardinero, a piki un flor.2.
Un mucha ta troce e rabo di un cacho y e cacho ta mustra ansha.3.
Un coredo ta scupi den e awa.4.
Un di e flornan den hofi ta geel.5.
E awa ta scuma.6.
E gans cu ta sali for di e awa tin un likido preto riba su hala.
Akinan no, ayanan no.
Unda bo a bay?
No riba sofa.
No bou di cama.
No den caha.
No bou shimis di mi ruman chikito.
No bou cusinchi.
No den mi tas.
Bu-hu, unda bo a bay?
Mi a busca den tur camber, mi a busca bou di cada buki.
Mi a busca bou di e stoel, mi a busca bou di e kruk.
Unda bo a bay?
Un rato despues Machi a bin bek for di su canamento.
"Wak kico mi a haya den parke."
E por zwaai, epor bons.
E por draai, e por zoya bay bin.
Ha-ha, hee-hee”, Machi a bisana harimento.
Ay Machi!
Masha danki!
Machi a haya mi yoyo stima!
"Yoyo?
Esta un nomber pret!
Esta un co'i hunga pret!
Mikier hunga cu ne, e ta haci mi asina contento!"
Machi a keda hari, hari, hari pa baster, ta hunga cu mi co'i hunga.
Pa eresto di dia!
"Mi no por hisa bo, Shanu!
", Mami ta bisa,"Bo ta mucho grandi!"
"Bo no por cana bay scol bo so, Shanu!
", Papi ta bisa.
"Bo ta mucho chikito!"
"Bo no por drumi den e cama di baby, Shanu!
", Padu ta bisa.
"Bo ta mucho grandi!"
"Bo no por carga e baby bay park cu ne, Shanu!
", Madu ta bisa.
"Bo ta mucho chikito!"
Shanu ta tur bruha.
Mucho grandi!
Mucho chikito!
Con e por ta mucho grandi y mucho chikito na mes momento?
Mucho grandi pa bisti su shimis ros di antes.
Mucho chikito pa traha dosa* na stoof.
"Dosa ta un tipo di pannenkoek di India.
Mucho grandi pa subi riba Padu su lomba?
Mucho chikito pa carga e baby riba esun di dje mes?
"Ta pa kico mi grandura ta bon anto?
",                   Shanu ta puntra su mes.
Mami ta smile y ta bisa: "Wel, bo ta      net grandi suficiente pa bay scol grandi."
"Y bo ta net chikito suficiente pa mi carga bo riba mi schouder", Papi ta bisa.
"Bo ta net grandi suficiente pa hiba mi bay cana tur mainta", Padu ta bisa.
"Y bo ta net chikito suficiente pa mi conta bo storia", Madu ta bisa.
"Y semper, semper bo lo tin e grandura perfecto... pa esaki!
", tur ta bisa, y nan ta dun'e un dushi brasa cu hopi cariño.
Ta mainta.
Solo a sali.
Solo ta subi pariba...
﻿y e ta baha pabou.
"Amachi!
Amachi!
Nos por traha barfi* di coco awe?
", Sooraj a puntra su wela.
"PLEEEEAASE?"
*Barfi ta un cos dushi di India.
"Hee hee hee!
Solamente si bo yuda mi trah'e, ah?
", Amachi a contesta.
"YEE!"
"Cla?
", Sooraj a grita.
"Cla!
", Amachi a bisa.
"Nos ta piki esunnan hecho so, okay?
Esunnan cu ta ful bruin...                               Cuidou!
Awo nan ta bin!"
WUUUSH... WUMP!
"                                                                                        "Awo pa kita e casca..."                                               POTCH!
CRAANKK!
Sooraj su stoma a haci: "GRRRRR!"
Amachi a hari kikiki.
"Despues nos ta kraak                                           e coco... ASINA aki!"
KATAK!
"Y rrrraaaaaaspa e coocoooooo!"
"Tir'e den panchi cu tur e otro ingredientenan...""E ta hole ASINA dushi, Amachi!"
"Despues nos ta basha tur cos den un baki... Warda pa lag'e fria, bubu!"
"Awo ta cort'e na pida pida..."                                               SCUIK                                    SCUIK
'YUPII!
Nos barfi di coco ta cla pa come!"
'YUM YUM YUM!"
Nan a traha e barfi di Amachi door di uza MASHIN SIMPEL!
Mashin simpel ta hacie mas facil pa haci trabou.
Tin seis diferente tipo di mashin simpel:1.
Rampa2.
Palanca3.
Wiel y as
4.
Wechi5.
Katrol6.
SchroefBo por reconoce e mashinnan simpel cu Sooraj y Amachi a uza ora di traha barfi di coco?
Kunal tabata gusta un internet.
Tur ora e tabata puntra Mami pa su celular pa e por wak video.
"No keda wak mucho largo, si no internet por ranca bo bay aden cu bo!
", Mami tabata avis'e.
"Unda mi ta?
"Kunal a haya su mes para riba un peron di stacion di trein straño.Tur rond di dje trein tabata zjuf bay, drenta y sali for di tunnel.Un borchi a aparece riba su cabes.
Riba dje por a lesa e palabranan Core Router.
﻿"Con mi a yega akinan?
", Kunal a puntra su mes.
"Y ta con mi ta sali bek?
"Ta e ora ey numa Kunal a wak un señora riba e peron.
E tabata druk bezig ta dirigi e treinnan.
"Despensa, tanchi.
Unda tur e treinnan ta bay?
", Kunal a puntr'e.
"Ami ta Transmission Control Protocol", el a bisa druk druk, "Pero bo por yama mi TCP.
""E treinnan aki ta hiba data pa diferente parti di internet."
﻿﻿ ﻿ ﻿﻿﻿Kunal tabata wak TCP cu atencion, mientras su mannan tabata move rond cu speed riba un pantaya grandi.
"Wow", Kunal a bisa.
"Kico tanchi TCP ta haci?
""Mi ta haci ﻿routing﻿, manda data door di internet, naturalmente", TCP a contesta.
"Tur cos tin cu bay lihe, lihe, lihe!"
E treinnan a zjuf bay﻿, hibando data den tur direccion.﻿﻿﻿
"Tuma", TCP a bisa.
"Nos tin cu haci encryption cu bo: camufla bo pa niun hende gara bo na caminda."
TCP a duna Kunal un sombre y un bril pret, cu un nanishi y snor pega na dje.
"Abo ta loke nos ta yama data sensitivo di berdad!
", el a bisa.
"Ayo, tanchi TCP!
", Kunal a contesta contento.
Kunal tabata move cu speed di jet.
Su brasanan y pianan tabata morde un poco.
Y djey - ZJUP!El a yega cas bek."Dushi!
", Mama a bisa.
"Ta bon mes cu bo t'ey bek.
Siguiente biaha please siña tocante internet for di un buki, no bay perde den dje atrobe!
"Kunal tabata gusta internet masha, pero e tabata gusta cas mas ainda.
Kico ta internet?Internet ta un nomber pa tur computer, telefon y tablet cu ta conecta na otro.
Ta trata aki di un sistema plama rond di henter mundo.
E ta laga nos transmiti data di un computer pa otro, uzando waya di koper, cable fibre-optic, transmision di radio y satellite den espacio.
Tur device of aparato cu ta conecta na internet tin un number unico, cu nos ta yama un IP adres.
Padu y Muznah gusta wak nubia.
"Bo tabata sa cu bo nomber ta bin di e nubianan?
Muznahta nifica e nubia cu ta carga awasero," Padu ta bisa.
Tin asina hopiforma den e nubianan - un bloemkool, un mustashi, un luna creciente.
Muznah ta ripara un cu tin forma di cacho.
"E tin unnanishi asiiina grandi!"
"Bo ta mira e nubia ey?
Mi conoce un bestia cu ta parc’e",Padu ta bisa.
"Berdad?
", Muznah ta puntra tur entusiasma.
"E yama bayena y e ta biba den ocean."
"Conta mi mas!
", Muznah ta bisa.
"Wel, tin hopi tipo di bayena, pero e grandura di enubia aki ta haci mi corda e bayena blauw.
E bayena blauw ta e bestia masgrandi cu a yega di biba na mundo, mucho mas grandi cu un dinosaurio y hopi,hopi mas grandi cu un olifanti", Padu ta bisa.
"Asiiiiiiiiiiiiiiiiiiiiiiiiiiiiiina grandi!
Muznah tabisa.
"E ta asina grandi cu bo lo por sinta den sucurason", Padu ta splica.
"E nanishi di bo cacho ta bayendo", Padu ta hari.
"Por ta e nanishi no gusta e cacho mas", Muznah tahari kikiki.
"Oy!
El a cuminsa zweef bay na e nubia di e bayena.
Kico ebayena ta haci cu un nanishi?
Pisca mester tin caicay, no un nanishi pa halarosea bou di awa."
"Esey ta berdad pa un pisca.
Pero e bayena blauw no taun pisca.
E ta hala rosea, kiermen e tin un nanishi", Padu ta bisa.
"E lo mester tin e nanishi mas GRANDI di mundo!
Con eta haci hala rosea, si e ta biba bou di awa?"
"Bayena ta hopi special", Padu ta splica.
"Nan ta hala rosea na superficio di lama."
"Oooooooo... kiermen e bayena ta landa riba su lomba?
",Muznah ta puntra.
"Bo tin hopi fantasia, Muznah!
", Padu ta hari.
Enanishi di e bayena ta riba su lomba!"
"Ta asina cu", Padu ta bisa, "e zonido di unbayena cu ta hala rosea bo por tend'e di hopi, hopi leu.
E bayena ta halarosea, bay bou di awa, bin ariba bek y ta haci PFFFFFFFFFFFFFFFFFFFFF.
Cada rosea tacrea un fontein riba e bayena su nanishi."
Muznah ta keda wak e nubia di e bayena.
"E bayena cu e nanishi riba su lomba tabin den nos direccion, Padu!"
Muznah ta bay drumi riba su lomba cu su brasanan tapa manerahala di pisca.
Mientras e ta zwaai su brasanan, Muznah ta grita: "Mi tambeta un bayena...
...PFFFFFFFFFFFFFFFFFFFFFFFFFFFFFFFFFFFFFF, hallo bayena!"
Observacion di bayena!
Aki ta sigui algun cos interesante pa sa tocante bayena.
Bayena tin diferente forma y tamaño, y ta biba den tur eoceannan di e planeta.
Nan ta hasta saca fontein cu nan rosea den diferente forma ytamaño!
Cientifico cu ta studia nan por distingui e bayenanan for di otro doordi observa con nan ta hala  rosea.
Bayena blauw no tin djente.
Na luga di esey, nan ta comebestia hopi chikito door di guli un cantidad grandi di awa y despues nan tafilter e bestianan den nan plachinan di balein.
Nan ta mamifero, loke ta nifica cu nan ta haya baby, mescoscu nos.
Nan baby yama bishe.
E bishenan ta landa cu nan mama añanan largo pasiña tur e sabiduria cu nan tin mester pa biba feliz den e oceannan.
Pasa e liñaDen zomer, un bayena mama cu su bishe ta bay na e regionnanpolar, caminda tin mas cuminda.
Den winter, ora cu e lamanan polar vries, nan tabay na e zona tropical.
Bayena cu ta biba den e hemisferio zuid nunca ta crusabay esun nort.
Esnan cu ta biba panort nunca ta crusa bay pazuid.
Mirando cu eequator no ta un liña di berdad den e oceannan, ta e bayenanan so sa dicon nanno ta pas'e!
Hasta cu tur nos tecnologia, ainda nos no sa con nan ta hacie.
﻿Ta mi prome dia di scol.
Mama ta tene mi man y ta cana cu mi.
"Mi ta grandi caba", mi ta bisa.
"Laga mi man bay, lag'e bay!"
Mama ta tene mi man bon duro.
﻿Tin hopi mucha banda di scol.
Nan ta bin cu bus.
Nan ta bin cu auto.
Nan ta bin cu riksja*.
Nan ta core bais.
Nan ta cana, manera ami.
*Riksja ta un garoshi cu 2 of 3 wiel cu ta uza hopi na Asia.
Nos ta yega na e cura di scol.
Mama ta laga mi man bay.
E ta keda para na e cura.
Mi mester drenta mi so.
Tin hopi cara nobo tur rond di mi.
Mi ta dal un stap.
Mi ta dal un otro stap.
Mi ta bira wak.
Mama ta bira mas chikito ora mi sigui cana.
E lo disparce?
Mi ta core bay bek cerca dje.
Mi no ta sinti mi asina grandi.
Mi ta tene su man.
"No bay", mi ta bisa.
Tur hende ta paden awo.
Ami ta e unico pafo.
Juffrouw ta bin pafo.
E ta smile cu mi.
Mi ta smile bek.
Mama ta bisa: "Rani, mi lo ta akinan ora bo sali."
Mi ta laga su man los.
E ta zwaai cu mi.
Mi ta core bay paden.
Mama lo t'ey ora scol caba!
Bheema gusta drumi y djis no por lanta trempan.
Ramu, elabado di paña, ta zundra Bheema hopi.
Un dia, Gauri, e baca, a puntr'e: "Bheema, dicon bo taasina tristo?"
Bheema a bisa: "Mi no por lanta trempan y Ramu tagrita mi tur dia.
Bo por lanta mi tur mainta, please?"
"Ta bon, mi lo haci esey", Gauri a bisa.
Maintatrempan pa su mañan, Gauri a bisa buuu duro, pero Bheema no a lanta.
Atardi, na caminda bek for di riu, Bheema a topa cu Moti, ecacho.
"Nunca mi no por lanta na tempo mainta.
Bo por lanta mi?
",Bheema a puntra Moti.
"Ta bon, mi lo haci esey", Moti a bisa y pa sumañan mainta el a keda blaf, blaf, pero Bheema a lanta?
Ni pa nada!
E atardi ey Bheema a topa cu Cheenu, e gay.
El a bisaCheenu: "Bo ta canta cocoyoco mainta y tur hende ta lanta.
Bo por lanta mitambe?"
Cheenu a bay di acuerdo.
Pa su mañan mainta, Cheenu a cantacocoyoco duro bay gol, pero Bheema no a lanta.
E siguiente atardi, Bheema a mira Kalu, e kraai, cu tabatagrita contento di dje.
"Kalu, bo por lanta mi mainta, please?
", el apuntra.
Kalu a bisa: "Pakico no?
Mi ta lanta bo na grito."
Pa su mainta Kalu a grita su alma, pero Bheema no a lanta.
Bheema tabata tristo.
E siguiente mainta, un musca a bin sintariba su nanishi.
"Haaa...chhuuuu...hachhuu!” Bheema a lanta ta nister nagrandi.
"Waw!
Mi a lanta.
Con mi a haci lanta?
", el apuntra tur straña.
"Ami a lanta bo", e musca a bisa.
"Bo porlanta mi asina tur mainta trempan?"
"Sigur cu si", e musca a bisa.
Bheema tabatacontento.
Awo e no tin problema mas pa lanta trempan tur mainta!
Riba un diabierna special, Yusuf su tata ta bisti paña prome cu e prome rayonan di luz cuminsa ilumina shelo.
E ta bisti su jas pisa, esun cu ta proteh'e den tur condicion di tempo, y e muts berde cu ta tapa su horeanan.E ta bisa su yiu homber ayo.
Yusuf su wowonan ta cuminsa briya ora Papa ta bisa: "Awe t'e dia!
Mi lo gara un pisca y mi ta trece un regalo pa bo."
Un pisca y un regalo?
Ooo, kico e lo por ta?
Papa ta core su bais bay Muizenberg Beach.
Piiiiiiiiip, piiiiiiiiiiip, e wielnan ta canta ful e caminda pa Surfer's Corner.E meuchinan ta bula rond haci desordo.
"Kiiiiico?
Kiiiiiico?
Kiiiiiico?
", nan ta grita.
"Kico bo lo trece pa Yusuf?
"Papa ta primi bel di e bais.
"Pasenshi, ya bo lo wak!"
E piscadonan ta wak solo subi.
Nan ta check e taraynan.
Nan ta check nan pagaynan.
Nan ta scucha e biento.
Nan ta lastra nan boto pa lama.
Yusuf su welo, Opa Salie, tabata tira taray.
Su bisawelo, Opa Ridwaan, tambe tabata conoce lama.
E boto ta nabega e olanan.
Papa su brasanan ta rek pa nabega e pagaynan.
E ta pusha su pia contra e banda paden di e boto.
E musculonan den su nek y su lomba ta traha duro.Papa ta canta mientras cu e ta traha: "Pa gara pisca, djis tira taray.
Hal'e, his'e y sigui bay!"
Henter dia Yusuf ta wak shelo.
Shelo ta cla y no tin biento mes.
Un pisca y un regalo!
Kico Papa lo trece p'e for di lama?
Tin ora e ta trece un cocolishi bunita.
Of un boter color di esmeralda, un piedra precioso berde, cu  e olanan a spula y trece riba tera.
Tin dia cu Yusuf su tata ta trece un storia.
Manera e dia cu nan a topa cu turtuga den santo, un cantidad di nan benta riba beach durante mal tempo.
"Kiiiiiico?
Kiiiico?
Kiiiiico?
", e meuchinan a sclama.
"Kico bo ta bay haci pa yuda e turtuganan?
"Papa a conta: "Mi ta bisa e cos manera e ta: nos a salba e turtuganan.
Nos a hiba delaster un bek lama."
Semper Papa ta trece un cantica.
E ta cant'e mientras cu e ta nabega e pagaynan.
E ta cant'e mientras cu e ta hala e taraynan.
E ta cant'e mientras cu e ta lora e cabuyanan.
E ta cant'e mientras cu e ta core bais bay cas.
"Pa gara pisca, djis tira taray.
Hal'e, his'e y sigui bay!"
Oma Safiya kier un helisterchi fresco pa su cuminda di anochi.
Mama kier un shimis nobo.
"Co'i kens.
Nos tin suerte si nan gara un cangreu chikito mes.
Chens ta grandi cu diabierna ta rabo di pisca so nos ta come.
No tin hopi pisca mas den lama.
"Yusuf ta tene oma su man.
Nan ta crusa caya cerca di e hutnan di cambia paña."Kiiiiiico?
Kiiiiico?
Kiiiiico?
", e meuchinan sinta riba dak ta grita.
"Ki tin di come awenochi?"
Aña pasa e piscadonan a pleita cu e  surfernan.
Mokete brabo y gritamento a skeiro."Kiiiiiico?
Kiiiiico?
Kiiiiico?
", e meuchinan a grita.
"Lama ta suficiente grandi pa nos tur", Yusuf su tata a bisa.
El a mustra nan e permiso pa pisca cu tabata di Opa Salie.
"Ola pa un y tur.
Awa pornada."
Oma Safiya ta wak door di su verrekijker, caweta cu e ta.
E sirene di tribon ta zona.
Landradornan ta core bay beach bek pa piki nan serbete.
E surfernan ta sali for di lama den pura, cargando nan surfboard bou brasa.
Den douche nan ta kita nan wetsuit."Kiiiiico?
Kiiiiico?
Kiiiiico?
", e meuchinan ta grita.
"Kico Yusuf su tata lo trece for di lama?"
Yusuf su tata, omo y primonan ta tira y trek.
Nan a gara un tribon chikito.
E ta keda troce y bati su curpa den e olanan.
Yusuf su tata ta los e taray y ta canta pa e tribon: "Pa gara pisca, djis tira taray.
Hal'e, his'e y sigui bay!
"Ora e tribon ta sali liber porfin, e ta slip core bay den e olanan, lagando atras un solo helisterchi diki den taray.
Oma Safiya lo keda contento.
E hombernan ta lastra e boto riba tera y nan ta lora e cabuyanan.
Un triangulo duro y blanco ta yega na Papa su dede."Kiiiiico?
Kiiiico?
Kiiiico?
", e meuchinan ta grita.
"Kiiiiico bo a trece pa Yusuf?
"Mientras solo ta baha, Papa ta contesta e meuchinan: "Un djente di tribon pa suerte mi a trece pa mi yiu homber.
"Na cas, Yusuf  ta hisa su regalo na halto pa e streanan ilumin'e.
Cuater amigo kier haci un careda cu nan co'i hunganan.
Vina tin un auto berde.Mina tin un auto geel.
Sanju tin un bus cora.Manju tin un truck blauw.
Cla?
1-2-3, BAY!
Ata, Lucky tambe t'ey.Haha, el a join e careda!
Wak cos 'ki!Lucky ta mas lihe cu tur.Lucky a gana e careda!
Ora cu e ultimo bel a bati, tur mucha a cuminsa hari y gritacontento.
Tur, menos Akku.
Akkutabata RABIA!
"Akku!
Akku!
Wak e flornan bunita!
", Papa a bisa,ora nan tabata pasa den mondi.
"GRRMPH!
Nan ta MUCHO GEEL!
Nan ta haci mi wowodolor!
", Akku a bisa.
"Akku!
Akku!
Wak!
Wak tur e macaconan!
", Papa abisa, mustrando riba dak di nan cas.
"CHEEE!"
Akku a bisa.
"SHUUU!
BAY fe djaki!
SHUUU!"
"Tuma, bebe un tiki calmeki", Papa a bisa.
"Eta calma bo."
"HRRRM!
", Akku a bisa.
"MI NO KIER!"
"Purba un slok, sikiera?"
"OKAY!
TA BON!
", Akku a bisa y a purba un slok.
E no tabata dje malo ey.
El a dal un slok mas.
Y un mas.
Den un frega di wowo, e glas tabata bashi.
"Bo kier un donut?
", Papa a puntra.
"FFEHH!
", Akku a bisa.
"Un hap chikito so?"
"Okay.
TA BON!
", Akku a bisa, y a dal un hap.
Etabata smaak basta bon.
El a dal un hap mas.
Y un mas.
Den un frega di wowo, e tayo tabata bashi.
"Bon mucha", Papa a bisa.
"Awo bo kier contami dicon bo ta asina rabia?"
"NO!
", Akku a bisa.
"Ta algo cu ami a haci?"
"NO!"
"Ta algo cu Mama a haci?"
"NO!"
"Algo malo a pasa na scol awe?"
"POR TA!"
"Aha."
"Bo kier pint'e?
", Papa a puntra.
"Ata un blachi bunita cu un par di krijtakinan."
“Okay, TA BON!”, Akku a bisa.
Akku a pinta un bloki..."Esaki ta e BLOKI KENS cu mi a trompica riba dje awemainta", Akku a bisa.
"Bo tin rason.
Esey ta un bloki HOPI KENS!
", Papaa bisa.
Y Akku a pinta un mucha homber..."Esaki ta Bikku, un mucha homber HOPI MAL HENDE!
El ahari ora mi a cay!
", Akku a bisa.
"Bo tin rason", Papa a bisa.
"E no mester ahari bo."
Y Akku a pinta un idli*..."Esaki ta mi idli", Akku a bisa.
"El a salicay for di mi baki di cuminda ora mi a trompica riba e BLOKI KENS!"
*Idli ta un co'i come di India.
Y Akku a pinta un kraai..."Esaki ta e KRAAI HOPI MALO cu a bula bay cu miidli", Akku a bisa.
"E kraai lo tabatin hopi hamber", Papa a bisa.
Y Akku a pinta su juffrouw..."Esaki ta mi juffrouw, Juffrouw Amala", Akku abisa.
"El a yuda mi lanta para ora mi a cay.
Y despues el a brasami."
"Esey ta lief di su parti", Papa a bisa.
"Y despues el a kinipi mi cara.
MI NO GUSTA ora nankinipi mi cara."
"Aha!
Esey lo mester a haci DOLOR, no?"
"Un tiki.
Pero mi ta okay awo."
"Esey ta bon."
"Bo ta mira con bon bo a pinta?
", Papa a bisa.
"Bo ta un artista di berdad!
Bo ta pinta algo pa Mamatambe?"
"OO-kay!
", Akku a bisa, y a cuminsa pinta un tikimas.
"Esaki ta un raton chikito blanco... y esaki ta unboto... y esaki ta un palo di coco..."
"Y esaki ta un flor... y esaki ta bo baiskel, Papa... yesaki ta un cacho.... y esaki ta un dori..."Den un frega di wowo, Akku a lubida ful tocante e BLOKI KENScu a pon'e trompica cay.
Y tocante e MAL HENDE cu a harie.
Y tocante e KRAAI LADRON DI IDLI.
Y Akku a hasta lubida cu e tabata RABIA.
10 Cos pa Haci Si Bo ta Sinti Bo RABIA manera Akku:1.
Hari duro ybula rond cu man na laira!
2.
Hala rosea aden y sac'e afo pocopoco - hopi, hopipocopoco!
3.
Bebe un tiki awa!
Of calmeki!
4.
Come un tiki fruta!
Of un donut!
5.
Conta un hende grandi con bo ta sinti!
6.
Skirbi tocante con bo ta sinti!
7.
Pint'e!
Kleure!
8.
Hunga cu unmonton di klei!
9.
Inventa un cantica tocante bo rabia!
Cant'e duro!
10.
Baila manera un macaco!
Mi ta lanta anochi cu sed.
Mi kier bay bebe awa.
Mi tacuminsa busca mi slof bou di mi cama.
Ay mi Dios!
Tin un tiger bou di mi cama.
Kico mi haci awo?
Mi mester yama Ma?
Awo si e tiger gruña?
Mi mester djis bay drumi bek?
Pero mi no tin soño mas.
E ora ey un hendeta cende luz.
Ma ta para na porta.
"Kico a pasa, dushi?
Bo a yama mi?
", Ma ta puntra.
Mi ta mustra riba e tiger.
Ma ta buk y ta saca e tiger fordi abou di e cama!
Ey, esaki no ta un tiger.
Esaki ta mi sweater diki geel cupreto.
Su botonnan ta lombra manera wowo di tiger.
Mi a spanta pornada!
Ma ta trece awa pa mi.
Awo si mi ta bay drumi.
Y soña cu tiger di berdad den un mondi grandi!
E cucu ta canta cu cu...
E parha ta canta chip chip...﻿
﻿E palomba ta bisa cu ru cu ru...
E lora ta bisa macaaaa...﻿
E gay ta canta cocoyoco...﻿
﻿Y e pato ta bisa cua cua...
Lara e bacator ta un bestia masha special.
E no ta mescos cu su otro amigonan.
E tin su halanan color geel briyante.
Tur hende ta stima su halanan color geel.
Tur mainta Bibi Barbulet ta bis'e bon dia.
Anto Coco Tiracochi semper ta zwaai.
Asta Ana e haraña ta contento pa wak e.
Na scol e ta hunga cu hopi amigo.
Pero Lara kier ta mescos cu e otro bacatornan.
"Mi ta desea di tin mi halanan color cora manera Mami", el a yora.
Pues un dia,pa alegra Lara su dia, Lara su mama a pinta Lara su halanan cu verf color cora briyante briyante.
E siguiente mainta na caminda pa scol,niun hende no a cuminda Lara, manera ta di custumber.
Anto ora el a yega scol, niun di su amigonan a bis'e bon dia.
Lara a sinta su so.Niun hende no a riparasu halanan nobocolor cora.
Te ora Juffrouw Mia a wak e y a bis'e: "Bo a pinta bo halanan geel!"
Lara su compañeronan di klas tabata asombra.
"Bo halanan geel ta special!
""Asina bunita!
"Asina unico!"
"Lara", Juffrouw Mia a bisa, "bo halanan color geel ta locual ta haci abo, abo.
Mescos Sambo su ronchi y Sally su pianan."
Na cas, Lara a tuma su tempo den baño y a frega frega frega te ora su halanan color geel bunitaa briya atrobe.
"Mi nunca mas lo pinta mi halanan atrobe!
"Lara a pensa.
"Menos porta un of dos biaha..."
"Djis pa purba e color biña... of un dibuho bunita.
""Pero no pa semper!
Solamente pa pasa pret!"
Semper Arya tabata kier a bula avion.
Tempo cu e tabatin 4 aña, e tabata kier ta Rosamma.Arya a wak e den circo.
Rosamma tabata un trapecista.Arya kier a bula di un schommel pa otro na laira.
Su pañanan lo briya cu glitter, mescos esunnan di Rosamma.
Hopi hende lo klap man p'e.E lo come catuna di sucu tur dia.
Su miho amiga lo ta un payaso!
﻿﻿Trapecista ta subi un trapi halto, nan ta para riba un tabla smal,wanta na e bara di e schommel, zoya bay!Casi semper otro trapecista ta spera nan na otro banda.
Tempo Arya tabatin 8 aña, e tabata kier ta Kalpana Chawla.El a cose un trahe di astronaut oraño pa su mes.
E tabata bistie di dia y anochi.
"Arya , bo no tin calor den e cos ey?
""Astronaut tin di custumbra cu ne, Mama.
No ta mesun safe den Espacio manera na Tera.
Mi paña lo proteha mi."
Kalpana Chawla a lanta na Haryana, India.Como astronaut, Kalpana a bula rond di Tera 252 biaha!Kalpana a muri haciendo su trabou, dia cu e nave espacial cu e tabata bula den dje a kibra for di otro na caminda bek pa Tera.
Tempo cu Arya tabatin 12 aña, e tabata kier ta Amelia Earhart.El a traha un modelo chikito di un avion.
E avion no tabata por a bula, pero toch el a logra gana e di dos premio cu ne.Arya a hasta corta su cabey mescos cu esun di Amelia!
Amelia tabata e prome hende muhe pa bula riba e Ocean Atlantico su so.Amelia su soño tabata pa bula rond mundo siguiendo e equator.El a lanta buelo pa cuminsa e biahe di su soño,pero el a perde riba e Ocean Pacifico.﻿﻿
Por lo pronto, Arya lo tende di Angulia Bai, Kumudammal y Sarla Thakral, e prome hende muhenan di India pa bula avion.Angulia Bai tabatin apenas 16 aña!
""Mi kier bira teenager pa caba!
""Pa bo core auto?""No.
""Pa bo por vota?""No.
""Pakico anto?
""Pa mi por bula avion."
Dia 30 di mei, 1935, Kumudammal di 19 aña y Angulia Bai di 16 aña a bira e prome hende muhenan na India pa ricibi nan licensia di piloto.
Nan a train na e Club di Aviacion di Madras.
Tempo cu Arya tabatin 18 aña, e kier a bira un piloto di combate.
"Ken nan ta, Chichi?
", su ruman homber chikito Raju a puntra, ora el a mira un poster riba muraya den Arya su camber.
"Nan ta Bhawana, Avani y Mohana, e prome hende muhenan pa bula avion di combate na India.
""Nan ta amiganan di bo?
"Arya mester a hari.
"Kisas un dia, Raju ..."
Mohana, Bhawana y Avani ta piloto di combate.Antes, ta hende homber so tabata permiti pa bira piloto di combate na India.
Nan ta proteha e fronteranan di nan pais for di halto den laira.Ora cu tin desaster, manera inundacion y temblor, nan ta tuma parti den mision di rescate.
Arya a spaar placa pa bay scol di piloto.El a keda studia pa basta aña.
El a sinta banda di pilotonan pa e siña di nan.
El a traha duro y a come hopi wortel!
Mama semper ta bisa cu wortel ta bon pa wowo.﻿
Porfin e ta cla pa e mes sinta den cockpit.Awe ta un dia special pa Arya.
At'e den cockpit!
E ta hopi contento, pasobra tin dos pasahero special den su avion awemainta.
"Dama- y cabayeronan, esaki ta boso capitan, Arya.
Bon bini abordo!"
"Chichi!
""Esey ta mi yiu muhe!"
Diadomingo e mayornan di Manu a cumpra un regenjas cora p'e.
"Ma, mi por bistie awo?
", Manu a puntra.
"No, mi dushi, tempo di awasero ta den yega, peroaworaki cielo ta cla", Ma a bisa.
Dialuna tabata cla cla y solo ta briya.
"AWA lo cay awe, Mami?
", Manu a puntra.
"No Manu, awe no.
Si bo bisti bo regenjas, bo lo mustrabasta straño!
", Ma a bisa.
Diamars cielo tabata blauw.
"Ma, KI DIA mi deseo por bira realidad?
", Manu apuntra.
"Awe no, mi dushi, tin un nubia blanco so den cielo!
",Ma a bisa.
Diaranson tabata calor.
"Ma, DICON awa no ta yobe?
", Manu a puntra.
"Mi yiu, mi ta kere awa lo yobe pronto.
Por ta hastaprome cu merdia", Ma a bisa.
Diahuebs Manu a bay picnik.
"Ma, awo si awa yobe?
Hibami regenjas?
", Manu a puntra.
"No, mi dushi, awa no ta yobe awe.
E nubianan chikitoblanco ta mucho halto den cielo", Ma a bisa.
Diabierna tabata nubla.
"Ma, awa ta yobe awe?
", Manu a puntra cu stemduro.
"Por ta, mi dushi.
Tin un par di nubia preto pisa tacolga abou den cielo", Ma a bisa.
Diasabra a habri cu un zonido duro!
Bragabum!
"Ma, esey ta strena loke mi ta tende?
Awa lo yobepronto?
", Manu a puntra.
Y e ora porfin, awa a cuminsa yobe!
"O, awa ta yobe, awa ta yobe", Manu a canta nacareda pa bay pafo.
"Pero Manu", Ma a grita na careda su tras,"bo a lubida bo regenjas!"
Pa prome prome biaha, Malochi ta piki berdura den hofi.
El apiki tomati cora, berehein fresco y yambo berde.
Dudu ta bisa: "Hopi bon, Malochi!
Bay busca un par dibatata tambe."
Malochi a keda wak tur e palonan, matanan y e matanan cu ta rama.
E no por a mira ni un batata.
"Dudu, e batatanan no ta cla ainda", Malochi abisa y el a pone e macutu bashi abou.
"No Malochi, tin hopi batata.
Wak bon", Dudu abisa.
Malochi a bay den hofi un biaha mas.
Kalochi a sigui sutras.
Malochi tabata buscando batata ora el a tende "Wuf!
Wuf!"
"Kalochi!
Stop, Kalochi!
", Malochi a grita, nacareda su tras.
"No daña e hofi."
Malochi a mira Kalochi ta coba pa loco y kico bo ta kere a sali for di e lodo?
Batata grandi y gordo!
"Hopi bon, Kalochi.
Bo a haya e batatanan!
",Malochi a hari, yenando su macutu cu batata.
Shanti y Arun tabata bon amigo.
Nan tabata pasa hopi prethunto.
Nan tabata comparti secreto den klas.
Nan tabata pusta na caminda pacas.
Shanti semper tabata contento.
Un dia, Shanti a drenta klas pocopoco.
Su cara tabata abou.
E tabata mustra tristo.
"Nan a zundra bo?
", Arun a puntra.
Shanti a sacudi cabes cu no.
El a bay sinta y no a hisa sucara.
E no a contesta "Presente!"
ora Juffrouw Sona a bisa Shanti sunomber.
Juffrouw Sona a bisa su nomber atrobe, mas duro e biaha aki, "ShantiKumar!"
Shanti a hisa man.
"Bo tin dolor di garganta?
", su juffrouw a puntr’e.
Shanti a sacudi cabes cu no.
Su banda di cara tabata cora y tabata mustramanera cu e tin keintura.
"Bo ta sinti bon?
", Juffrouw Sona a puntra.
Shanti a sacudi cabes cu si, ainda sin durf di wak ariba.
"Dicon Shanti ta mustra asina tristo?"
"Bo ruman chikito ta bon?"
"Bo cacho chikito ta bon?"
"Bo wela ta bon?"
Shanti tabata keda sacudi cabes cu si pa cada un di suamigonan.
Pero e no tabata hisa cara.
Arun tabata kier a pone Shanti smile.
E tabata tin un idea!
El a saca un cos for di su tas.
Ora el a core bay mustra Shanti e, el a slip cay for di suman.
Shanti a wak un cos ta bula bin riba dje y el a gar'e.
Tabata un doriberde GRANDI di rubber!
Shanti su wowo a habri hancho.
Despues el a habri su boca pahari.
E ORA EY Arun y su amigonan a miradicon e no a smile ni papia henter dia!
E tabata falta cuater di su djentenan dilanti!
Con bay, ami taesun di cuater den rij.
Bo por mira mi?
Links, rechts, links, rechts.
Nos ta cana keto den rij.
Mi a caba di haya un idea.
Mi ta bay busca algo riba WIEL pamove mas lihe!
Nos no ta haci desordo manera otro bestia.
Nos idioma ta unidioma di holo.
Un tipo di holo ta bisa, "Sigui mi akibanda pa unbankete."
Un otro holo ta bisa, "Peliger!
No bay eynan."
Mi gusta bolo y tur sorto di cos dushi, mescos cu bo.
Bo kier mira mispiernan traha?
Mi por mustra hopi chikito pa bo, pero mi tin hopi forsa.
No worry si e porta ta cera.
Mi por pasa door di e sker dimas chikito.
Bo no ta kere, pero miles di nos ta biba feliz den uncolonia.
BAN SIÑA ALGUN PALABRA NOBO Chikito-GrandiPocopoco-LiheCortico-Largo/HaltoFlaco-GordoDuro-SuaveYen di desordo-Keto Aki tin algun palabra cu nan antonimo.
Bo por traha un frasepa cada set di palabra?
Por ehempel, "Un vruminga ta chikito; un olifante tagrandi."
"Vruminga no ta muri bou di saco di sucu" kiermencu ora bo ta haci algo cu bo ta gusta hopi, e trabou no ta cay pisa.
Riba su hacimento di aña, Tra su mama a dun'e un regalospecial.
"Wow!
Bonchi cora y un buki di planta", Tra abisa.
"Awor mi por planta mi propio mata di bonchi cora."
Pa cuminsa, planta e simia, Tra a lesa.
Esey el a haci.
"Bo ta bayendo bon, Tra!
", e buki a bis'e.
Awo, dun'e awa.
La La La!
Tra tabata canta ora di muh'e.
"Mi mata di bonchi cora lo crece pronto", Tra abisa su amiganan.
"Bo mester muh'e hopi pa ten'e bon di salud", nan a bisa.
"Mescos cu mucha mester bebe hopi lechi pa bira grandi y fuerte!"
Un par di dia despues, e bonchi cora a spruit.
"Wak, Mama!"
Tra a grita.
"E ta creciendo!"
Pa su mañan mainta, Tra a muha su mata atrobe.
"La La La!
Bebe, bebe, bebe!
", e tabata canta.
"Si bo bebe mas awa, bo ta crece mas lihe!"
"Ay mi mama, Tra, asina no!
", e buki a bisa.
Tra a muha e mata merdia atrobe.
La La La!
"Ay mi mama, Tra!
", e buki a bisa, mas duro awo.
"Mi paginanan ta bisa pa no muha mata merdia."
Pero Tra a sigui muha e mata keto bay.
La La La, La La La!
Ay mi mama, Tra!
Bo a lubida di lesa mi!
Su siguiente dia, Tra a duna su mama instruccion ora el asali pa bay scol.
"Duna mi mata mas awa merdia, por fabor!"
"Bo a lesa e buki?
", su mama a puntra.
"Den mi paginanan ta poni pa muha e mata un biaha so padia", e buki a bisa tristo.
Ay mi mama, Tra!
Tres dia despues, Tra tambe tabata tristo.
"Mi pober mata!
", el a yora.
Na scol el a papia cu su amiganan.
"Mi a cuida mi mata asina bon.
Dicon e ta asinatristo?"
"Kico e buki ta bisa?
", nan a puntra.
"Ay mi mama", Tra a bisa.
"Mi a stop diles'e."
Na cas, Tra a mustra su mama e mata.
"Despensa mi, Mama", Tra a bisa.
"Mi ta baylesa e buki awo."
"Esey ta un hopi bon idea", su mama a contesta.
No muha e mata mucho hopi, sino su reisnan ta yena mucho cuawa, Tra a lesa.
E ora e blachinan ta bira slap y bruin.
"Ta duel mi hopi, Bonchi Cora", Tra a bisa pocopoco.
"E mata no ta bira tristo, pasobra e sa cu bo tastim'e", su mama a bisa.
"Bo por mustr'e bo amor door di siña con pa cuid'ebon."
"Bo por pidi e buki tambe despensa, pasobra bo no ahaci caso di dje.
E tambe mester di bo atencion!"
Algun dia despues, Bonchi Cora tabata bon di salud atrobe.
Awo Tray su buki di planta tabata miho amiga di otro!
Ta mainta.
Solo a sali.
Solo ta subi pariba...
﻿y e ta baha pabou.
Cheekoo tabata e mucha muhe mas infeliz den tur su amigonan.E tabata sigur e mucha muhe mas infeliz di henter su klas.Ta bon posibel, cu e tabata e mucha muhe di mas infeliz di henter mundo!
Amigonan?
Cheekoo no tabatin niun amigo, ni amiga mas.Niun hende no tabata kier hunga cu Cheekoo.Pa motibo di e nubia cu tabata colga riba su cabes.Un nubia di SUSHI.﻿ ﻿﻿
Casca di apelsina y paki uza di buscuchi.Cos di hunga kibra y sas di potlood.Boternan di plastic trociy saconan di plastic colorido.Tur rondona pa un hala di musca cu ta zum bula bay bin.
Niun hende no kier a hunga cu un mucha muhe cu tabatin un nubia di sushi ta colga riba dje.Imagina bo si un casca di bacoba ta cay riba bo cabes?
CHE!Cheekoo no por a ni hunga caco di sconde mas.E nubia semper tabata red'e.
"Ban cana bay scol hunto", el a bisa Sona.Sona a core bay den direccion contrario.
"Mi mag fia bo slijper?
", el a puntra Sweety.Sweety a traha un cara y el a cambia di luga bay sinta banda di Asha.Cheekoo a hasta haya su mes obliga di come su so den pauze.Cheekoo tabata lamenta cu e no a haci caso di Mama.Mama semper tabata bis'e pa e no tira sushi riba caya.
"No tira casca di bacoba riba caya!
""Tira e paki uza di buscuchi den bari di sushi.
"Pero Cheekoo nunca no tabata tende.
Hari so e tabata hari y sigui tira sushi riba caya.
Te cu un dia Mama a consumi su alma.
"Un djis tur e sushi aki ta bay cuminsa sigui bo!
", el a bisa.Cheekoo a djis hari.
Pa su mañan, Cheekoo a spierta cu un holo vies y cu zonido di musca ta bula rond.
E nubia di sushi tabata zweef riba su cabes.Mama a papia berdad!
E ora ey Cheekoo no tabata hari mas.
Cheekoo a purba core bay.Pero e nubia di sushi tabata siguie tur caminda.Cheekoo a coy un basora pa purba hala e nubia trec'e abou.Pero no tabata posibel pa bari e sushi kit'e.
Cheekoo a purba TUR COS.El a grita y pidi e nubia pa lag'e na paz.
El a hasta purba tira e nubia den bari di sushi.Pero e nubia di sushi no kier a kita pa nada.
Cheekoo a bira hopi tristo.
﻿Te cu un dia algo a pasa!﻿Cheekoo a wak con Bala a tira un casca di bacoba den caya.Cheekoo a keda disgusta.
E mucha no por a wak e nubia riba su cabes?
"Mira, mucha homber kens!
", el a grita.
"No tira e casca riba caya.
Un hende por slip cay!
"Bala, yen di temor pa e nubia di sushi, a core benta e casca den e bari di sushi.
Pa su mañan, e nubia di sushi a bira mas chikito!
"Con por ta?
", Cheekoo a puntra su mes.E ora ey el a wak Tanchi Reema ta benta saco di plastic afo."Tanchi!
", Cheekoo a bisa.
"Please piki e saconan aki y uza nan di nobo.
"Tanchi Reema a piki e saconan y el a bay cu nan.
Su siguiente dia ora Cheekoo a spierta, e nubia tabata hopi mas chikito.Cheekoo a smile.
Ya e tabata sa kico e tabata tin cu haci.
Ora cu un hende kier a benta un paki di buscuchi uza of sas di potlood riba caya, Cheekoo tabata para nan.
E tabata piki delaster un boter di plastic troci, pon'e den bari di sushi.E pueblo tabata bira cada bes mas limpi.
Y Cheekoo su nubia tabata bira cada bes mas chikito.Te cu un dia, el a bay.El a somenta POR COMPLETO.Awo Cheekoo tabata kisas e mucha muhe mas feliz na mundo.
Nunca mas Cheekoo a benta sushi riba caya.Eigenlijk, e tabata gusta biba den un pueblo limpi.Ademas, e tabatin miedo cu un dia e nubia di sushi lo bolbe.Imagina bo!
Ban papia di sushiBo a yega di puntra bo mes kico ta pasa cu sushi despues cu bo a bent'e afo caba?
No worry, e no ta bira un nubia riba bo cabes.
E sushi ta bay para riba un dump grandi.﻿Ora bo tira sushi riba caya, e sushi ta acumula canto di caminda.
Parti di dje ta drenta den riool cu ta hiba awa sushi for di e casnan.
E sushi ta plok e tubonan y ta trece musca cu ta plama malesa vies!
CHE!
Ningun hende no ta gusta biba rondona pa sushi.
Puntra Cheekoo!﻿ ﻿
Con pa NO traha un nubia di sushi- Pa cuminsa, no tira sushi riba vloer of riba caya.- Semper, semper corda benta sushi den un bari di sushii.
Busca esun mas cerca di bo.
- Ora bo caba di come un bacoba, no benta e casca riba caminda.
Hinc'e den un saco di papel chikito te ora bo topa un bari di sushi.Tin hopi cos cu kisas bo ta kere no ta util, manera e saco di papel cu bo a uza pa hinca e casca aden.
Pero no tur cos ta desperdicio.
Pues no benta e saco afo!
Hib'e cas y uz'e di nobo.- Tapa bari di sushi pa musca no tin chens di drenta.
"Ta blo wortel curu mi ta come tur dia", Coneua bisa su mes.
"Mi ta fada di wortel curu!"
"Kico mi porhaci pa drecha e smaak?"
E atardi ey, el a bay cas di un cunukero y a wak un wea taherbe riba candela.
Net ora el a cuminsa haya un idea, e cacho di e cunukero a bincore su tras ta ladra.
"Hmm", Coneu a pensa.
"Kico mi haciawo?"
Coneu a purbalaga e wortelnan den solo.
Pero e wortelnan a keda mesun curu cu prome.
Despues el a purba pone nan den candela.
Ora el a purba nan, nan tabata smaak marga!
El a keda pensa, pensa, pensa kico pa haci.
Porfin el a haya un idea!
Prome, el a bay busca un casca bieu di morocoy.
Despues el a bay piki palo.
Y tres piedra.
Yupi!
Coneu porfin a haya un manera pa cushina su wortelnan.
E tabata asina entusiasma cu el a invita tur su amigonan.
Y nan tur a come un dushi plato di wortel herbi.
"Pero ban wak pa nos yega bek na tempo pa come si", Madhav a bisa.
"Nos no kier haya sa di kico e rabia di Mama ta traha.
"El a tuma nan exactamente 11 minuut pa laga tumba.
"Unda e luna ta keda?
", nan a puntra un unicornio traha di strea.
"Con bin cu bo ta briya asina?
""Bo sa di kico luna ta traha?
""Di kico abo mes ta traha?"
E unicornio no tabata tin tempo pa contesta pregunta.Hammmm!
Krrraks!
Gluk!﻿ "Si mi stop di come, mi no ta bay bira un rinoceros super bunita nunca", el a bisa.Prome cu Naina y Madhav por a bisa algo mas, nan a tende yoramento pisa for di leu.﻿ ﻿﻿﻿Waaaaaaa!
Aaaaaayayaaay!
"POBER di mi!
", e voz nobo a yora.
"Mi tin cu keda cera aki pa semper?
""Stop di keha!
", un otro voz a gruña.
"Mi kier sa un hende mester di nos yudansa", Naina a bisa.
"Nos por ta heroe di shelo", Madhav a bisa.
"Cuidou cu e zwaan", e unicornio a avisa, prome cu el a sigui come.
Naina y Madhav a topa cu un bista inespera.
Un reina rabia tabata proteha un toren cera.Un dragon na yoramento tabata wak for di un bentana.
"Dicon su mahestad La Reina a kidnap un dragon?
", Naina a puntra e reina.
"Pasobra e ta un ladron sinberguensa!
", e reina a grita.
"El a horta mi cabey ora e tabata na soño y awo e no kier duna mi e bek."
"Mi no por hay'e bek!
", e dragon a yora.
"Ta mucho peligroso.
"Naina su wowonan a cuminsa briya.
"Caminda tin peliger, tin aventura...""Y cada aventura mester di un heroe yen di curashi!
", Madhav a bisa.
"Un dragon gigantesco cu ta scupi candela tin miedo di un zwaan inocente", Naina a sacudi cabes.
"Probablemente e zwaan no sa mes cu e cabey ta horta", Madhav a contesta.
"Dicon nos no ta pidie pa e dun'e bek?
", Naina a propone.Cos no a bay segun plan.﻿Sssssssssshhh!
Grrrrr!
Vapap!
E zwaan a habri su halanan, cuminsa ataca e nave espacial.
Djey, el a core nan tras,di un banda di shelo pa otro.
Pa ora nan a logra huy for di e zwaan, Madhav y Naina nan stomanan tabata gruña di hamber.
Nan a wak e holoshi na shelo y nan a spanta.
"Nos ta laat, nos ta laat!
", Madhav a bisa.
Nan a race e motor di nan nave espacial.﻿VRRRuuum!
VRRRuuum!﻿E motor a protesta y a dal paga.﻿Vwomp!
Pssssh!
E rumannan a drenta den panico.
"Nos ta pega!
""Con nos ta yega cas?
""Mama ta bay ta bon rabia!
""Mi tin hopi hamber!
"Nan a pidi ayudo di e streanan.
E dragon tabata tin un nanishi cera, debi na tur e yoramento cu el a haci.
P'esey e no por a scupi candela pa move, hiba nan cas.E cabay bulado su halanan tabata na laundry pa laba.
E no tabata por bula tampoco.E homber mas fuerte den espacio a kibra su brasa.
P'esey e no por a tira nan te nan porta di cas.
"Nos ta bon frega!
"Pero e dragon tabata tin un otro idea.
E dos muchanan a bay sinta riba un flecha.
E centauro a mik e flecha mas precies cu e tabata por.
El a logra manda nan stret pa nan porta di cas.
Mama su cantica tabata suave y dushi.
Chandu tabatascuchando e. Chandu a pega soño.
Den su soño e tabata bula.
E ta bula, e ta bula bay den un hardin.
Wak!
Un barbulet, esta bunita.
E barbulet a bisa: “Ey, hallo!
Con bay?”“Bon danki”, Chandu a responde.
Chandu a bula bay un tiki mas halto.
E ta bula, e ta bula.
El a bin topa cu un mofi.
“Ey, hallo!
Con bay cu bo?”, e mofi a puntra.
“Hopi bon, danki”, Chandu a bisa.
Despues Chandu a subi bay mas halto.
E ta bula, bulandoainda, el a bin topa cu un aguila.
“Hallo mi amigo!
Con bay?”, e aguila a puntra.
“Mi ta sinti bon”, Chandu a responde.
Chandu tabata bula bay mas y mas halto.
Tabata parce asinafacil.
E ta bula, e ta bula.
Asina halto cu el a yega na un avion.
“Ey Chandu, con bay cu bo?”, e avion a puntra.
“Bon.
Y bon biahe!”, Chandu a responde lihe.
Pronto Chandu a bay mas halto cu prome.
E ta bula y ainda eta bula.
Un raket a bin topa cu ne.
“Hallo meneer, con ta bay cu bo?”,e raket a grita.
“Hopi bon”, Chandu a smile.
Ainda Chandu tabata bula bay mas y mas halto.
Awo e streanantabata briya tur rond.
Nan tabata smile cu Chandu, manera cu e tabata forma partidi nan.
“Con bo ta sinti, Chandu?”, un strea a puntr’e.
“Mi ta sinti hopi bon!”, el a bisa.
Diripiente, e streanan a cuminsa baila.
Y sacudi.
Ta mama tabata sacudi Chandu pa e lanta.
“Bon dia, con bay?” Chandu a bras’e duro y a bisa: “O, awo mi ta sinti miho cu nunca!”
﻿Ta mi prome dia di scol.
Mama ta tene mi man y ta cana cu mi.
"Mi ta grandi caba", mi ta bisa.
"Laga mi man bay, lag'e bay!"
Mama ta tene mi man bon duro.
﻿Tin hopi mucha banda di scol.
Nan ta bin cu bus.
Nan ta bin cu auto.
Nan ta bin cu riksja*.
Nan ta core bais.
Nan ta cana, manera ami.
*Riksja ta un garoshi cu 2 of 3 wiel cu ta uza hopi na Asia.
Nos ta yega na e cura di scol.
Mama ta laga mi man bay.
E ta keda para na e cura.
Mi mester drenta mi so.
Tin hopi cara nobo tur rond di mi.
Mi ta dal un stap.
Mi ta dal un otro stap.
Mi ta bira wak.
Mama ta bira mas chikito ora mi sigui cana.
E lo disparce?
Mi ta core bay bek cerca dje.
Mi no ta sinti mi asina grandi.
Mi ta tene su man.
"No bay", mi ta bisa.
Tur hende ta paden awo.
Ami ta e unico pafo.
Juffrouw ta bin pafo.
E ta smile cu mi.
Mi ta smile bek.
Mama ta bisa: "Rani, mi lo ta akinan ora bo sali."
Mi ta laga su man los.
E ta zwaai cu mi.
Mi ta core bay paden.
Mama lo t'ey ora scol caba!
Riba un diabierna special, Yusuf su tata ta bisti paña prome cu e prome rayonan di luz cuminsa ilumina shelo.
E ta bisti su jas pisa, esun cu ta proteh'e den tur condicion di tempo, y e muts berde cu ta tapa su horeanan.E ta bisa su yiu homber ayo.
Yusuf su wowonan ta cuminsa briya ora Papa ta bisa: "Awe t'e dia!
Mi lo gara un pisca y mi ta trece un regalo pa bo."
Un pisca y un regalo?
Ooo, kico e lo por ta?
Papa ta core su bais bay Muizenberg Beach.
Piiiiiiiiip, piiiiiiiiiiip, e wielnan ta canta ful e caminda pa Surfer's Corner.E meuchinan ta bula rond haci desordo.
"Kiiiiico?
Kiiiiiico?
Kiiiiiico?
", nan ta grita.
"Kico bo lo trece pa Yusuf?
"Papa ta primi bel di e bais.
"Pasenshi, ya bo lo wak!"
E piscadonan ta wak solo subi.
Nan ta check e taraynan.
Nan ta check nan pagaynan.
Nan ta scucha e biento.
Nan ta lastra nan boto pa lama.
Yusuf su welo, Opa Salie, tabata tira taray.
Su bisawelo, Opa Ridwaan, tambe tabata conoce lama.
E boto ta nabega e olanan.
Papa su brasanan ta rek pa nabega e pagaynan.
E ta pusha su pia contra e banda paden di e boto.
E musculonan den su nek y su lomba ta traha duro.Papa ta canta mientras cu e ta traha: "Pa gara pisca, djis tira taray.
Hal'e, his'e y sigui bay!"
Henter dia Yusuf ta wak shelo.
Shelo ta cla y no tin biento mes.
Un pisca y un regalo!
Kico Papa lo trece p'e for di lama?
Tin ora e ta trece un cocolishi bunita.
Of un boter color di esmeralda, un piedra precioso berde, cu  e olanan a spula y trece riba tera.
Tin dia cu Yusuf su tata ta trece un storia.
Manera e dia cu nan a topa cu turtuga den santo, un cantidad di nan benta riba beach durante mal tempo.
"Kiiiiiico?
Kiiiico?
Kiiiiico?
", e meuchinan a sclama.
"Kico bo ta bay haci pa yuda e turtuganan?
"Papa a conta: "Mi ta bisa e cos manera e ta: nos a salba e turtuganan.
Nos a hiba delaster un bek lama."
Semper Papa ta trece un cantica.
E ta cant'e mientras cu e ta nabega e pagaynan.
E ta cant'e mientras cu e ta hala e taraynan.
E ta cant'e mientras cu e ta lora e cabuyanan.
E ta cant'e mientras cu e ta core bais bay cas.
"Pa gara pisca, djis tira taray.
Hal'e, his'e y sigui bay!"
Oma Safiya kier un helisterchi fresco pa su cuminda di anochi.
Mama kier un shimis nobo.
"Co'i kens.
Nos tin suerte si nan gara un cangreu chikito mes.
Chens ta grandi cu diabierna ta rabo di pisca so nos ta come.
No tin hopi pisca mas den lama.
"Yusuf ta tene oma su man.
Nan ta crusa caya cerca di e hutnan di cambia paña."Kiiiiiico?
Kiiiiico?
Kiiiiico?
", e meuchinan sinta riba dak ta grita.
"Ki tin di come awenochi?"
Aña pasa e piscadonan a pleita cu e  surfernan.
Mokete brabo y gritamento a skeiro."Kiiiiiico?
Kiiiiico?
Kiiiiico?
", e meuchinan a grita.
"Lama ta suficiente grandi pa nos tur", Yusuf su tata a bisa.
El a mustra nan e permiso pa pisca cu tabata di Opa Salie.
"Ola pa un y tur.
Awa pornada."
Oma Safiya ta wak door di su verrekijker, caweta cu e ta.
E sirene di tribon ta zona.
Landradornan ta core bay beach bek pa piki nan serbete.
E surfernan ta sali for di lama den pura, cargando nan surfboard bou brasa.
Den douche nan ta kita nan wetsuit."Kiiiiico?
Kiiiiico?
Kiiiiico?
", e meuchinan ta grita.
"Kico Yusuf su tata lo trece for di lama?"
Yusuf su tata, omo y primonan ta tira y trek.
Nan a gara un tribon chikito.
E ta keda troce y bati su curpa den e olanan.
Yusuf su tata ta los e taray y ta canta pa e tribon: "Pa gara pisca, djis tira taray.
Hal'e, his'e y sigui bay!
"Ora e tribon ta sali liber porfin, e ta slip core bay den e olanan, lagando atras un solo helisterchi diki den taray.
Oma Safiya lo keda contento.
E hombernan ta lastra e boto riba tera y nan ta lora e cabuyanan.
Un triangulo duro y blanco ta yega na Papa su dede."Kiiiiico?
Kiiiico?
Kiiiico?
", e meuchinan ta grita.
"Kiiiiico bo a trece pa Yusuf?
"Mientras solo ta baha, Papa ta contesta e meuchinan: "Un djente di tribon pa suerte mi a trece pa mi yiu homber.
"Na cas, Yusuf  ta hisa su regalo na halto pa e streanan ilumin'e.
Papi  a bay busca Pattu su rapport cerca juffrouw Anuradha.El a tuma e rapport mescos cu ta un caha grandi di mangel el a haya -cu un smile grandi riba su cara.
Biaha pasa, Pattu a uza su rapport pa traha un avion di papel.E kiermen cu el a mand'e bula bay cas, pero e rapport nunca no a yega.Hmm, dicon lo ta?﻿
Kisas e parha den e palo lo por conta bo con dushi e neishi ta cu el a traha cu e rapport.Of e rapport por a sirbi manera un cone pa hinca batata hasa aden.
P'esey e biaha aki, Papi mes a bay cu Pattu pa busca su rapport cerca e maestro.Papi a habri Pattu su rapport.
Prome su smile tabata mes grandi cu un slice di papaya,pero despues el a bira mes chikito cu un slice fini di lamunchi.
Un 3 pa Lesamento.
Papi su wenkbrauwnan a dal den otro manera dos toro cu ta boks.Un 4 pa Matematica.
El a sacudi cabes di un banda pa otro, manera un mata den maltempo.Un 2 pa Idioma.
El a laga un suspiro pisa bay, mescos cu un motor di trein.
Mientras nan tabata cana bay cas, Papi a pensa: "E rapport aki - leumay avion di papel,miho traha un raket fo'i dje pa nos mand'e leu, leu aya!
Kico Pattu su mama lo bisa?E semper tabata e miho alumno den su klas."
Net na e momento ey, Pattu su amigo Shambavi a core bin duna Pattu un mangel.
"Esaki ta pa bo, pa comparti bo potlood cu mi ayera, ora mi a lubida esun di mi", Shambavi a bisa.
"Ta p'esey Pattu sa bin cas sin potlood", Papi tabata pensa.
Na caminda pa cas, un gang di cacho a compaña nan, ta bati rabo bay.Pattu a zak abou pasa man riba nan cabes.
"Ehm ... mi sa duna Kalu, Chintu y Bintu parti di mi cuminda di merdia", el a bisa.
"Y bo mama semper t'asina contento cu bo ta pidi extra cuminda", Papi tabata pensa.
"Si e mester sa unda e cuminda ta disparce!"
Pattu y Papi tabata casi yega cas, ora cu nan bisiña Mo Das tabata grita nan for di su cura, "Con ta, Pattu?
Awe si mi no tin mester di remedi.
"Papi tabata pensa, "Nos no tin mester di remedi tampoco.
Dicon e ta papia di remedi?
"Mo Das a splica, "Mi sa pidi bo yiu pa cumpra remedi pa mi na botica.
E semper ta trece e rest'i placa corecto bek pa mi.
Sigur bo ta hopi orguyoso di dje!"
Na cas, Mami a sali puntra, "Con Pattu su rapport ta?
"Papi a cera wowo bisa, "Mi a keda den shock!
"Pattu su cara tabata chikito mescos un druif placha.
"Un 9 pa comparti", Papi a bisa.
"Un 10 pa generosidad.Y un 11 pa respet."
Pattu su cara tabata manera un apelsina y esun di Mami manera un patia - nan tabata briya di alegria.
Mami y Pattu a bay sinta.
"Esaki ta mi rapport di berdad", Pattu a bisa.Mami a smile cu ne.
"Un 12 pa ta honesto.
Tremendo rapport, miho cu tur!"
