Kutomaha tiya, Invunja ni Khau idi vangana.
Di tsiko do kari, ha nzalani, Invunja wuto pimisa kuramba m'gana wa vona ku ta sakana votse.
Invunja wuto khene: Ahi sakani ngu kubikana.
Khau yi do wotisa: Hina mahisa ku cani tonto?
Invunja wuto xamula: Ahi di veli n'dilo.
Hi thela mati ka khadi hi releka.
Nina khata ngungani ni bela ka khadi, ma cikheta kuhala mati, nina gogota civalu, uni tulela ni huma.
Invunja wuto kheta nguwona wu bela, mbimo si manga kheta ku hala mati.
Invunja wuto gogota civalu.
Khau yi tula.
Mbimo si yinga bela Khau ka khadi, Invunjo wuto veka dirigwi da hombe citimwi ka civalu, wu gwita wu khalahatsa!
M'kama manga khata kuhala mati, Khau yi do gogota civalu.
Invunja wu lamba kutula.
Khau yi to fisa tonto ka khadi.
Ti di halo, Invunja wudodla m'gana wa wona!
