Fati fa ŋaa hantolwie nɛ sɩɩ fa arɩ pelɩŋ, sɩ cho mɔmʋŋ, aŋ nee luloo nɩ ʋ ŋaa wɩɩla ba sɩ sɩ dɩ ʋ ŋaa.
Tapulɩ kubala, Fatɩ arɩ ʋ naaŋ, arɩ ʋ nyɩmma mʋ ba jaa daasɩŋ.
Fati cho dɩ ʋ pɛ ʋ naaŋ arɩ ʋ nyɩmma lɛ nɛ, ama ʋ wu ŋaalaa arɩ ʋ wu naalaa yuga nɛ.
ʋʋ chɛ ʋ na zaaraa, ŋmaŋŋaa, arɩ taalaa!
Naaŋ bʋlɩ, “Fati!
mɩɩ sʋlʋŋ nɩnɩɩ!
ŋ jaŋ wuo jaa daasɩŋ daha arɩ dɩmɛ…
… ama Fati mɩɩ sʋlʋŋ,jɩjɩŋ dɩmɛ ŋ sɩɩ mʋʋaŋ kɛnɩŋ tɩtɩa woruŋ.”Ʋ bʋlɩ, "mɩ nɩa nɛ mma.”
lɛlɛ kala dɩ ʋ naaŋ nɩ ʋ nyɩmma ka tiŋ nɛ.
Ba jaa daa balaa,jaa daa wiisiŋ ma.
Fati ma titiŋ.ʋ jaa daa wiisɩŋ,a jaa daa nŋʋʋraa ma.
Fati saa kɛŋ nyʋŋ je, a na dɩɩwii-fɩaŋ ya-dolo la tʋɔŋ.
A bɩra beŋ tɩnteeŋ, a na chɛlɩwii-bʋkʋŋ kʋŋkʋl-wɛŋ la lɛ.
Fati saa na pɩpaa-zɔŋ kubala.
pɩpaa laa tʋl nɩ woruŋ, aŋ ŋaa jɔgɩlɩɩŋ.
ʋ joŋ ʋ nanii bala daŋ pɩpaa-zɔŋ la nyʋŋ.
Fati bʋlɩ “deeŋ bɩ pɩpaaŋ naka.” lɛlɛkala dɩ pɩpaa zɔŋ la nʋʋra!
Fati bʋlɩ “deeŋ bɩ pɩpaa zɔmɩŋ ŋaa.
Deeŋ ŋaa dɩnjɔgɩlɩɩŋ nɛ!”
Fati chiesi, “Eii!” Fati faasa fa chɩchɛ ʋ naaŋ arɩ ʋ nyɩmma leriŋ
Fati na ʋ nyɩmma.Fati bʋlɩ, “dɩmɩŋ!,dɩmɩŋ!”nyɩmma bʋlɩ, “nɩa?
nɩa?
”Fati bʋlɩ, ”dɩmɛ, dɩmɛ!”
ŋɩɩ nɛ ʋ nyɩmma kiri dɩnjɔgɩlɩɩ-la arɩ daaŋ.
dɩnjɔgɩlɩɩ-la mɩlmɛ a viiri.
nyɩmma bʋlɩ, Fati, lɛlɛ na, wʋbɔŋ bɩra bɩ ŋ wuo ŋɩŋaa, La mʋ ŋ naaŋ leriŋ a bʋl dɩnjɔgɩlɩɩ-la wɩaa pʋʋ.”
naaŋ bʋlɩ, “Fati, mɩ tʋɔŋ tɔrɔ dɩnjɔgɩlɩɩ-la sɩ bɩ ŋ dɩma…
… ama harɩŋ, mɩɩ sʋlʋŋ, mɩɩ sʋlʋŋ beŋ ŋ tɩtɩa nyʋŋ woruŋ dɩmɛ kala ŋ sɩɩ mʋ.” aŋ ka ʋ dɛrɩ dɩmɛ.
Fati fa ŋa hantoliwie nε a fa fiifa arii pelinŋ u fa cho mominŋ ne worinŋ a fa re ŋa kuakeri ru ŋa wiila kala baasi bulapu.
Cheε Kubala, Fati ru nyimma jil basikuuri a mu baka diba churi yang.
Uku Maki ŋi, Fati chicheε ru wiesi Fati bulapu u nyimma, “Nyimma, Liminŋ ne kenmi, me kala ni lɔlɔɔ Mimu hɔnŋ Mango tia la bubuonŋ?”Fati nyimma bul, “ooo, Fati ŋ jang wuo mu hɔnŋ a ma si tiisinŋ jil jininŋ”
Fati sii mu mango tia la lerinŋ a benŋ tia la yonŋ a naa mango fiaŋsinŋ diaŋ, lia, tori tia la yonŋ.
Fati galadaasi ru na u nyimma Ka benu nε.
aiyi, u bu ka benŋ ŋi wia Fati jil mango tia la.
Fati bulapu u tiitia, Me janŋ hɔnŋ ti nakεrε zominŋ renŋ lε a di mango fiaŋsinŋ denŋ ma ŋi wia, Fati hɔnŋ a di mango ba la.
Fati di mango ba la a dεrε anŋ kutuu.
Fati bra naa tia dɔŋɔ.Tia reinŋ na kenŋ ku bisinŋ nε a choɔri a tu tu u lε.
Tuunŋ nε!
Fati cho tuunŋ ne worinŋ a ma u bi tubie cho Fati benŋ tia la younŋ a na tubii bala.Fati bul, “Tubii bala dunŋ dunŋ nε Di me ne jil tia la, U bi me wuo didinŋ” u bi me wuo didinŋ.”
Fati benŋ u nyimma nau  benu nε aiyi u bu kε benŋ ŋi wia.
Fati jil tia la a liisi tuu la tibuonŋ la lε.
Fati bulapu u titia, “me janŋ hɔnŋ Ti nakεri baalinŋ reinŋ lε, a wiesii Anŋ di tuu siminŋ reinŋ ŋi wia.” Fati hɔnŋdimε a di tuu la.
Fati sii di tuu la dεrε anŋ kuu tu a sa na tubie la si pusoo.
Vuuu!
Vuuu!
Vuuu!
Fati kpila tu tentenŋ a fa a lenŋ tubie la.
Fati fa mu u nyimma lerinŋ Fati wiesii a pupuri.Fati nymma pieɔso, “Fati nii ŋiŋ mu?” Fati be chε du bul le lε u sii mua.
ŋi wia u sii, “Nyimma, bene na, me kenŋ Mango, me jonŋo pinŋ?’’Nyimma sii, “aiyi, ŋiŋ lɔlinŋ bε dimε, Fati La mu dia.
Duonunŋ nikɔɔ.”
Basii muu dia, Fati hɔnŋ U nyimma basikuuri haring nε.
Duonunŋ Suomε a ninii.
Nyimma guu basikuuri deede.
Kinkenŋ, ba mu lii teil.
Gbaii!
Basikuuri la teil Fati nanŋ lε.
Dia lε, nanŋ ne nahimaa Piεsε ba baga wiaa.
Nyimma bulii Fati jinŋ tia nε.
Fati ma bulii, Nyimma guu basikuuri deede nε.
Manŋ bulii, “Fati nisusu, nisusu.” Nahimaa bulii, “Fati nisusu, nisusu.
u maaka di la benŋ ŋiŋ nanŋ la lε nε.
Ba benŋ u nanŋ la lε u dεrε ni ni.
Fati fa ŋaa hantolwie nɛ sɩɩ fa a arɩ pelɩŋ, sɩ cho mɔmʋŋ, aŋ nee luloo dɩ ʋ ŋaa wɩɩla ba sɩ sɩ dɩ ʋ ŋaa.
Jɩnɩŋ ŋaa gbiele chεŋ nε sukuuri lε.
Fati ŋmoo naaŋ ball nε, aŋ fa leree butori.
Sukuuri sɩ sie, ʋ vεnε mʋ dɩa nε arɩ ʋ tɔnlɔn zɔmɩŋ Hawa.Hawa bʋlɩ, “Fati, ŋ ŋaa nuu sɩɩ fa deedee nε!”
Fati yii dɩa a na ʋ naaŋ dɩɩkiriŋ lε.
a bʋlɩ, “mɩ naaŋ, ŋ juu wɩa?” Fati naaŋ bʋlɩ, “εεnε ŋ juu wɩanε?”
Fati bʋlɩ, “mɩ yaraa nε lɩma, mɩ lɔlɔ ma nε, aŋ ka losuŋ ma kεmmɩ Jɩnɩŋ ŋaa gbiele chεŋ nε sukuuri lε, ŋɩɩ wɩa mɩ fasa fa nɩ woruŋ.”
Naaŋ mɔŋ aŋ bʋlɩ, “mɩ bɩɩ-choluŋ Fati, mɩ lʋlʋŋ arɩ naa-lɩŋaa nε!
Mɩ jaŋ chɔ ŋmεnε dɩsɩŋ, kudiilee jaŋ bɩɩ lεlε.”
Naaŋ wɔnsɩ abε nʋʋŋ hε kudii-ŋaarɩ pupoi bal kubala sɩ chɔ nyɩnɩŋ nyʋŋ.
Nʋʋ la sɩ lɩma, ʋ joŋ alɩbasa arɩ galɩkɩ hε tʋɔŋ, a kaa kuosi ŋɩɩ ba kala bɩɩ.
Ʋ saa joŋ nanjoho, kamantosi, lɩɩŋ mua arɩ nεŋ nammɩɩ-wuuroo baldʋ hε.
Naaŋ bʋlɩ, “Fati, mɩɩ sʋlʋŋ pε mɩ lε a kεŋ dɩsɩ la kuosi.” Fati bʋlɩ, “mɩ nɩa nε mɩ naaŋ, mɩ jaŋ pε ŋ lε.”
Fati kuosi dɩsɩ la bala aŋ bʋlɩ, “dɩsɩ la sʋɔra sɩma.”
Fati kuosi dɩsɩ la bʋlɩa aŋ bʋlɩ, “dɩsɩ la sʋɔra sɩma nɩ woruŋ.”
Fati kuosi dɩsɩ la bʋtori aŋ bʋlɩ, “dɩsɩ la sʋɔra sɩma nɩ woruŋ woruŋ.”
Aŋ ka Fati beŋ ʋ naaŋ.Dɩ ʋ naaŋ bɩ ʋ leriŋ ka beŋ.Dɩ ʋ faa keri dɩ-pɩpaarɩŋ nε dɩ ʋ hε dɩsɩ la lε.
Fati lɩɩsɩ nammɩa kubala pupoi la lε a chaŋ.Fati bʋlɩ, “Mmm!”
Fati bɩra beŋ ʋ naaŋ.Dɩ ʋ naaŋ bɩ ʋ leriŋ ka beŋ.Dɩ ʋ keri dɩsɩ la kelmee.
Fatɩ bɩra guu lɩɩsɩ nammɩa la dɔŋɔ pε lɩa, a lɩɩ pupoi la lε a chaŋ.Fati bʋlɩ, “Mmm!
Mmm!”
Fati bɩra beŋ ʋ naaŋ.Dɩ ʋ naaŋ bɩ ʋ leriŋ ka beŋ.Dɩ ʋ keri ŋmεnε nε dɩ ʋ hε dɩsɩ la lε.
Fati bɩra pese guu lɩɩsɩ nammɩa la dɔŋɔ pε tori,a lɩɩ pupoi la tʋɔŋ, a chaŋ ʋ ma.Fati bʋlɩ, “Mmm!
Mmm!
Mmm!”
lεlε kala, dɩ naaŋ kɔ nyɩŋ la bʋbʋɔŋ nε a nɩ dɩpɩpaarɩ la, kelmee la anɩ ŋmεnε la.Fati fa ha kori daaŋ-la bal la.
Naaŋ mɔŋ aŋ bʋlɩ “ŋ lɔlʋŋ Fati, a arɩ ŋ sɩ pε mɩ lε a kuosɩ dɩsɩ la.” Fati bɩ jɩŋ wɩɩ la ʋ sɩ jaŋ bʋl.
Naaŋ joŋ dɩpɩpaarɩ la, kelmee la anɩ ŋmεnε la hε dɩsɩ la lε aŋ laa laha la lɩɩ Fati teeŋ.
Ʋ suomi a kεŋ dɩsɩ la kaa kukuosi.
Naaŋ beŋ pupoi la tʋɔŋ.
Ʋ bɩ naa dɩsɩ la sɩɩ kpεrɩ nyɩnɩŋ nyuŋ.
Naaŋ bene chɩchε nammɩɩsɩ la baldʋ pupoi la lε.“kubala…balɩa… batori….” Naaŋ bʋl.
Naaŋ na nammɩɩsɩ la batori aŋ bɩra bɩ kʋŋ naa.Naaŋ bɩ wɩɩ bʋla.
Fati ma bɩ wɩɩ bʋla.
Naaŋ sɩ kpaa dɩsɩ la, Fatɩ bɩ nammɩa kala naa.
Fati bʋlɩ, “mɩ cheye nε mɩ naaŋ.
Mɩ manchie jaŋ ŋaa ŋɩɩ.” Aŋ chεε kala bɩra bɩ ŋɩɩ ŋaa.
Ka ʋ dεrɩ dɩmε.
