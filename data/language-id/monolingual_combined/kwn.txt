Heeeeee!
Kembo kozili ngombe zoufuli sili.
Azo kwa kara noruvinga rumwe, ntani kwato musira.
Azo za neta, azo hena nezimo lyazo lyenene.
Azo ngombe zononkondo sili.
Mulisi gwazo kwazi hara sili unene ngombe ezi.
Apa adili nongombe nonkwawo, ano azo kulya zelike.
Ezi ngombe murwani.
Nongombe nonkwawo kuzi siga zelike.
Ngano kwa gwanekere nongombe za ngesi, yinke nkare orugane?
Nhunhwa nEgongorokani kwa kere ukwawo.
Nye nkenye apa ngava rumbasana pokatji kawo.
Ezuva eli tava tokora kudana mbara yipova dive asi yilye mudani gomunene.
Awo kwa zire kosira sombara nokuvareka kudana mbara.
Nhunhwa kwa kere zina gendere, nye Egonogorokani kwa genderere unene.
Nhunhwa tazi sanga usimbu, nye Egongorokani tali sangere ure.
Nhunhwa yipo za handukire.
Makura tava tokora kulisangera monopale.
Pomuhowo egongorokani kwa kere mukwati.
Nhunhwa azo kasangereremo mbara zimwe tupu.
Makura tasi kara sikando sonhunhwa zikare mukwati.
Egongorokani kwa senge tali hwilida.
Egongorokani tali lyalya kumwe nokusangeramo.
Egongorokani tali zi tona nomutwe kumwe nokuhwilidamo.
Egongorokani kwa sangereremo nombara ntano.
Nhunhwa kwa handukire morwa za zumbanesere.
Azo kwa kere muzumbasani gomudona sili.
Egongorokani kwa zorere morwa mukwawo zalyo kwayi tulire ngoyi yininke yoyinene.
Nhunhwa kwa handukire sili unene makura tazi zahameke kana kazoo unene sili kumwe nokumina Egongorokani.
Apa za zire nhunhwa kembo, tazi gwanekere nazinya Egongorokani.
Nya-Egongorokani kwa pulire asi, "Nye ono mono munwange ndi?"
Nhunhwa kapi za limbwilire.
Ano Nya-Egongorokani kwa kere nosinka sili.
Makura Nya-Egongorokani kwa zuvhire kazwigona.
"Vatereninge nane!"
yimo lyazuvhikire ezwi olyo.
Nya-Egongorokani tali tara tara nakunye nokupurakena nawanawa.
Ano ezwi kwali zuvhire mezimo lyonhunhwa.
Nya-Egongorokani kwa zigilire, "Ruganesa unankondo woge munwange!"
Egongorokani kuvhura li nunkise edumba lyedona neretesopo elyungulyungu.
Ano nhunhwa ta zi vere po.
Nhunhwa tazi iyoka.
Tazi yi mini nokuyi fizamo hena.
Tazi pembe nokukohora ngoso.
Egongorokani kwali zuvhire unye.
Nhunhwa kwa kohwere dogoro tazi rusa mo Egongorokani.
Nya-Egongorokani nokanhunhwagona tayi radava yironde nokuka vanda mositji.
Kutanta siruwo oso, nonhunhwa mudima nomagongorokani kwa kara unkore.
Pwanare, nare, Ezuva, Kwedi, Mvhura noMpepo ngava rwana.
Udigu wa kere po wowu asi Ezuva kwa here kutema ezuva mudima.
Kwedi kwa here kutemesa site saso nkenye ezuva.
Mvhura kwa here kuroka nkenye ezuva, ano Mpepo kwa here kupepa nkenye ezuva.
Kapi vahere kulipa siruwo kwankenye gumwe gwawo.
Yipo vatokwere kuhingira kumwe nokuyi uyunga eyi.
Ezuva kwa pulire Kwedi, "Yinke orugana eyi ayi vatere evhu?"
Kwedi kwa limbwilire, "Ame kutema masiku yipo yikorama yi vhure kusana."
Kwedi kwa pulire Mvhura, "Yinke orugana eyi ayi vatere evhu?"
Mvhura kwa limbwilire, "Ame kupa evhu mema yipo yitji noyimeno yikure nawa.
Ame kupa yikorama mema yinwe."
Mvhura kwa pulire Mpepo, "Yinke orugana eyi ayi vatere evhu?"
Mpepo kwa limbwilire, "Ame kukomba evhu lizere.
Ame kuhanesa mvhura pevhu mudima."
Mpepo kwa pulire Ezuva, "Yinke orugana eyi ayi vatere evhu?"
Ezuva kwa limbwilire, "Ame kupa evhu uzera nougenya, yipo yikorama noyimeno yi vhure kuparuka."
Ezuva, Kwedi, Mvhura noMpepo kwali purakenene nkenye gumwe nawa-nawa.
Makura Ezuva kwa tente, "Usili asi nkenye gumwe gwetu kuvatera evhu monomukaro dokulisiga-siga."
Nhi," omu kwa pulire Kwedi, "Kwato gumwe gwetu ga pitakana vakwawo."
"Kuvhura tu rugane kumwe," yimo zatente Mvhura.
Yiyo poyiruwo yimwe omono kwedi apa ali tema ezuva.
Yiyo nye ozuvhu mpepo apa a zi roka mvhura.
Yiyo nye Ezuva, Kwedi, Mvhura noMpepo ava ruganene kumwe nawa-nawa.
Awo kuli zuvhasana nawa kumwe.
Wa hara ezuva, kwedi, mvhura nompepo?
Faneka simwe oso wahara unene.
Nita kuna kuzenzerera kansuli-nsuli, ano nohuki dendi dononde kuna kuwovana pevhu.Yitji, yiwayi, na nayinye kuna lipuka kutarera pevhu (kurara kagali).
Nompadi dendi, kuna like meguru.
Musesugona Navi kuna kuya pita po.
Age kuna kumu pura asi, "Nare na kumona apa.
Ono kara kansuli-nsuli.
Morwasinke walye?
Nompadi dendi kuna kuviragura ramba mompepo.
Age kuna kukambadara kuzi horeka monohuki dendi.
"Ani u-u-u-digu ku u-u-yunga," yimo ana kumu tantera.
"Ame kapisi yimo ngoso.
Ame kapi tani vhuru kugwanekamo."
Navi tamu kwata kokuwoko kwendi.
A hara nage ayi kwate egano eyi.
Tava rondo kumwe yipo Navi nage ayi mone.
Ano keguru kwina awo kuna kumona yoyinzi.
Awo kuna zenzerere tete nokutara omu vanona vana kudanauka pee.
Owo vanona kapisi vepupi limwe.
Abe age kwali udinga.
Chi kuna kutema.
Lala age mure unene.
Bambami kwa likarere pwamene.
Siruwo oso Lulu kuna kuresa simwetu-mwetu.
Tara konohuki daFreya dina nyaganana.
Ano Sid kuna dwara makende nkenye oku ana kuza.
Ano ame, mununu ame hena etonge.
Ano ove nyove.
Ove kapisi nyovelike.
Nkenye muntu kumoneka mwa peke, amesi toyi mono.
Oyo ngoso tayi ninkisa asi twa lifana, name.
Ou uzuni sininke nawanawa soudano umwe tupu.
Mokudana, ose kapi tatu vhuru kuhetakana kumwe.
Nita kwakulizuvha ruhafo, mpandu omu ana gwana mukwawo gomupe.
Apa kakara kansuli-nsuli kapi kalizuvhu nawa.
Ngesi age kuna kudana nankenye ogu.
Kazira kwahere kupura mapura.
Nkareso zangesi kwazigwene kovakurona vendi.
Awo ngava musansekere asi, "Nsene kapi okupura mapuro paapa ove simpe omunona, ngokakura ngomuntu gapira sinka."
Ezuva limwe Kariza kwapulire murongi gwendi, "Morwa sinke ava tutanterere vakurona vetu tulikuhwe komawoko komeho zokulya, nampili nsene mawoko getu kunakumoneka asi ganazere?"
Varongwa vakwayo vahere epuro lyendi.
Nawo kapi vahere kuvatantera valikuhwe komawoko.
Murongi talimburura asi, "Olyo epuro lyewa, Kariza.
Nampili mawoko getu kuna kumoneka asi ganazere, simpe kuvhura gakare nono kime."
Tatamununa mo momunene, "Nokime kureta mauvera.
Udigu kumona nokime nomeho, twahepa kuruganesa yininke yapeke yononkondo yipo tuvhure kumona nokime."
Murongi takagusa Microscope/ekende lyokutaresa yininke yoyinunu mosikopa.
"Microscope/ekende lyangesi kuliruganesa omone yininke yoyinunu eyi nodira kumona nomeho.
Murongi makura tagusa sitji gona azage mewoko lya Kazira makura tasi gogo sitji posininke asikara konhi zekende/microscope.
Makura murongi tatura oso simbapira koMicroscope, varongwa yiyo vamwene eyi mokutarera.
Nampili momu gamonekere Mawoko gaKariza asi kapi gana nyata, nye mawoko gendi gakere nonokime.
"Nokime kudigwana nakunye oku atukara, koyininke eyi atukwata monkondwarongero, mevango lyokudanene vanona ndi membo.
Edi nokime ado kuvhura dika tuverese unene," yimo gava rondwere murongi.
Murongi tatwikire asi, "Mokudipaga  po nokime, twahepa kuka kuhwa mawoko getu nomema gokuzera ntani nomfewa, unene po komeho zokulya.
Ntani nsene kwa kuvera, twahepa kukuhwa mawoko getu yipo tudire kuhanesa nokime."
Apa gaya sikire kembo Kariza kwaya gwene Otate vendi kuna kuhonga siruganeso sosiwa.
"Yinke munakurugana?"
age tapura.
Esi kusitumbura asi 'kandagirukarabe' (torondopo makura okuhwe)," yimo vamulimbwilire.
Kusiruganesa okuhwe mawoko goge pokumana kuruganesa kayuma/kasiyise, ndi komeho zokulya."
Eyi kwa tetwire Kariza makura age ntaninki asi, "Oho!
Murongi gwetu ana tutantere kuhamena esi siruganeso, mara sinzi setu kapi twadiva asi ngapi ava siruganesa.
Ngapi omu asirugana?"
Otate vendi tavazoro, tavamuninki asi, "Heda pepi nikulikide omu asi rugana munange."
"Pomuhowo, tolyata opo positji sina rara pevhu," tava mutantere oguhwe.
"Makura oso simbangu so mema tasi zenduka yipo mema gatjikire komawoko goge.
Diworoka kulikuhwa nomfewa," tava mutanterere Kariza.
Kariza kwahefe makura uyunga asi, "Ngapi omu nani yidiva nayinye eyi nsene kapi ani pura mapuro?
Wusili ava tanta asi mapuro kukupa nondunge/magano."
Tamara kwa kere mukadona gepupi lyonomvhura ntano ogu ga tungire nekoro lyendi.
Mukunda gwawo kwa kere pepi nomusitu omu mwa kere yikorama yomowiza.
Tamara nga vulika kovakurona vendi.
Nga takamesa nonzwi noyikombo.
Tamara kwa here kupurakena kedimbo lyoyidira apa nga takamesa oyo yimuna.
Apa ngayi dimbi yidira, age nga turamo nonkango da mwene mongovera ozo.
Tamara kwa kere mukadonagona unene mokuza kosure.
Vakurona vendi kwa pulisilire tupu vana vawo wovakurona, Nashipae naTasieku, va ze kosure.
Azo kwa kere ure wono kilometa 10.
Nashipae naTasieku nga va zi novanona vamwe womomukunda monongura nokuka tengura kongurova.
Awo ngava simbi nondya motupakogona.
Tamara kwa pulire zina asi, "Siruwoke ngani za kosure?"
Ozina kwa mu limbwilire asi, "Ntaantani ngo ze, munwange geharo."
Ezuva limwe, etuwa kwaya sikire kumwe nahompa novakadi vavali.
Hompa kwa nomenene asi vanona va ze kosure pepupi lyouhunga.
Vantu kwa kere nepuro asi nsene munona a vhura kugonona kuwoko kwendi kupitakana mutwe gwendi kuya gume kokutwi kwendi, ogo ngoso ga hepa kuvareka sure.
Hompa kwa pulire asi, "Ove nomvhura doge di ngapi?"
Tamara kwa limbwilire asi, "Ame gepupi lyonomvhura ntano."
"Tareni nsene na vhura kuza kosure," yimo ga tente hompa.
Gumwe govakadi kwa gusire kuwoko korulyo kwaTamara nouhaya taku tura komutwe gwendi.
Tamara kwa gumine kokutwi kwendi korumoho.
Tamara kwaya zire kosure peke noku ngava zi o Nashipae naTasieku.
Azo kwa kere zompe azo hena pepi nembo.
Eyi kwa hafesere Tamara sili unene.
Age kwa gazarere asi, "Ame tani ka resa nokutjanga ngwendi o Nashipae naTasieku."
Mumbyoge gona gomumati kuna hulilire kurara.
Ame kulihova kupinduka, morwa ame ependa!
Ame nyame ani zoto kezuva.
"Ove ntunguru zange," ana kuuyunga Ma.
Ame kulikuhwa nkenye ezuva, kapi ani pumbwa ekwafo.
Kapi na kara noudigu womema gomatenda, ndi mfewa zosinauguru ezi atu kuhwisa yikoverero.
Ma ta diworokesange asi, "Wa ha divara mazego goge."
Ame kumu limburura asi, "Narumwesi, ntudi kapisi nyame!"
Konyima zelikuho, ame kulikunda noMama noNanegona.
Nokuva harera ezuva lyewa.
Makura tani dwara nyamwange.
"Amen a kuru nye ngesi, Ma," yimo ana va tantere.
Ame kuvhura kupata nombandi nokumanga nonkaku dange.
Na yi diva nawanawa asi mumbyange gomumati ga diva nombudi nadinye do sure.
Monkondwarongero ame nkenye kurugana papa na hulira.
Ame kurugana yininke nayinye nkenye ezuva.
Nye sininke na hara unene, sokudana nokudanauka!
Eli esanseko lyoMutekuli nohambo zendi koyoyikorama yononsigwe.
Siwogedi kwedi kelipyakidiro kogoMutekuli nowovakwafi vendi pohambo ezi.
Mkite gomvhura zimwe yige gaya hova kuwiza po.
Age kwamu retere netuwa lyenene lyokukurupa lyosinauhako.
Mute kumwe novakwafi vendi vafilire Mkite nkenda.
Age kwa tongamene nokukara moruguwo.
Nye pausimbu, Mkite taya gwana nonkondo.
Yiponga dana noyikorama yikwawo mohambo ezi.
Mezuva limwe lyaSiwogedi, etjeketjeke lyaya temberere pohambo ezi.
Mutekuli novakwafi vendi kwa dukilire ponze.
Metjeketjeke kwa kere mo kanzonvhugona va dumukilire nguwo.
Age kwakere Ndiwa.
Age kwa kere gepupi lyomazuva gatano.
Mutekuli kwa mu zamwekesere nekende.
Nsigwe zautatu mokwedi oko kwa kere Malea.
Age kwa wizire netere lyegeha pohambo ezi.
Age kwa kere gepupi lyomakwedi hamboumwe.
Malea simpanda kwa ya kere ukwawo na Enkare, kanyatjigona.
Nkenye apa ngava gendagura kumwe.
Masiku gamwe, nkenye gumwe ga pindukire apa gaya sikiire Ambia.
Ambia kwa kere gepupi lyomakwedi gatano.
Age kapi ga kere nononkondo morwa nzira zonde.
Morwa ure wonsingo zendi, Mutekuli kwa zerwire ekende lyendi unene mokuzamweka Ambia.
Yetonge yomapange Abei naMoit kwa ya sikire mokatji kaSiwogedi.
Edi nohonge kwa kere depupi lyonovili dongandi.
Ado kwa verere sili unene.
Nkenye gumwe ya mu guvisire apa ga fire Abei konyima zosivike sapa gaya sikire pohambo.
Nye Mutekuli novakwafi vendi va poperere Moit.
Nonsigwe dokuhulira da ya sikire mwaSiwogedi kwa kere Kopi Kepi naKeji.
Vanyimegona ava kwa kere vepupi lyoyivike yivali.
Awo kwa fire nzara apa va ya sikire.
Mutekuli novakwafi vendi kwa hara yikorama eyi, nampili ngomu asi ayo utwini unene.
Mukeke goutwini unene Lobolia.
Loboliakwa kwa here kuhoroma momakende goMutekuli.
Vantu wopohambo ngava rugana unene mokutekura yikoramagona eyi.
Awo kwa kara nehuguvaro asi ezuva limwe nonsigwe edi kuvhura dika litekure dene.
Makura yipo di ze mowiza.
Kwakere mumati gedina Abel.
Gali ruganene mwene ka karukara.
Abel kapi ga kere nomusingi gokarukara kendi kokape.
Age kwatanterere mumbyendi Meri asi, "Na hara musingi gokarukara kange.
Nakanderere penge sipopisa soge.
Yipo si hingire mokarukara."
Nye Meri kalimbwilire asi, "Hawe, na hara sipopisa sange."
Apa Meri ga dilire kumupulisira a guse sipopisa, Abel ta handuka sili unene, Ta nkweura sipopisa nokumu koka.
Ano Meri ta kokere sipopisa kokuwoko kukwawo.
Abel kwa kokere ano Meri ta koka.
Makura kuwoko kosipopisa taku zupuka ko.
Meri talili nokudukira kwazinyawo.
"Tareni Nane," tarapota, "Abel ana koko kuwoko ko sipopisa sange dogoro kuna zupuka ko.
Age ka hara sipopisa sange sikare mokarukara kendi kokape nye ame kani hara kudana nako."
Ozina kwa tente asi, "Abel kapi ana rugana nawa."
Zinya ga divire asi ngapi na ronga munendi gomugara asi gaha koyidanesa yampanzendi.
Age ga kere negano.
Yipo gazire kwamukwawo ogu ga kere ndokotora nokuka mu pura ko magano.
"Nakanderere na hara o vaterenge."
Ndokotora tamu pura asi, "Ngapi nani vhura kukuvatera, mukwetu?"
Zinyawo ta limburura asi, "Munwange Abel kuna kara noukaro woudona mazuva aga.
Age kuna zupura kuwoko kosipopisa sampanzendi.
Age gaha yirugana hena.
Mungura ngani mu tantera aku retere sipopisa yipo ngaya zupure kuwoko kosipopisa."
"Nakanderer ngo tantere Abel nga fute sirugana soge.
Age kapi akara noyimaliwa nampili simwe, yipo nye ngomu tantere asi nga kuhwe etuwa lyoge lyenene lyokukurupa eli nkenye apa lya kara nombundu," yimo gatente Zinyawo.
Mukwawo zendi kuna zoro nokutanta asi, "Hehe-ee!
Oyo tayi kakara nawa."
Makura zinya Abel tatengura kembo lyendi.
Yipo ga ka pulire Abel asi, "Apa overe ndi oremana kupi ozi?"
Abel kwalimbwilire asi, "Nsene tani vere ndi nina remana, ame kuza kwa ndokotora."
Makura Abel kwa twere sipopisa kwa ndokotora.
"Sipopisa esi sina remana sili unene.
Onane kuna tanterenge asi nirete sipopisa esi koge.
Ndokotora, kuvhura o tureko kuwoko kokupe?"
Ndokotora gayi tambwire mo kuwapeka sipopisa.
Gatulireko kuwoko kokupe.
Ndokotora kwa tanterere Abel.
"Sipopisa sina gwana kuwoko kokupe.
Ngesi to futunge nye.
Yimaliwa yingapi ono kara nayo?"
Abel kwalimbwilire asi, "Nakanderere ndokotora, ame kwato yimaliwa.
Ame kapi tani vhuru kufa yirugana yoge."
Makura ndokotora tamu pura asi, "Nawa tupu!
Kapi okara nooyimaliwa?
Etuwa lyange lyenene lina nyata!
Ka kuhwe etuwa lyange yimo nye ngoso no futange."
Abel ta gusa sihemere somema nosikehe sokukuhwisa.
Kwa mugusire siruwo sosire mokukuhwa etuwa olyo lya nyete sili.
Makura Abel yipo ga twere sipopisa kwa Meri.
Age kwa hefe sili unene nokutantera Abel asi, "Ove mukurwange gomuwa.
Napandura mokuwapeka sipopisa sange."
"Mumbyange, gusirange po mokukuhandukisa nokukuguvisa," yimo ga tente Abel.
Kutunda ezuva olyo, Abel kapi hena ga gusire yininke yampanzendi.
Yimo hena ga kambaderere asi gaha handukisa mpanzendi.
Abel kwali gazarere omu yamu gusire siruwo sosire sokukuhwa etuwa lyenene lyokunyata lya ndokotora.
Makura tali zuvhu asi mfuto ezi ga gwene mekuho etuwa kapi za li zire noyo ga handukire nokutavagaura yininke.
"Nane," yimo ana kuzigida Lebo.
Wizeni muya tare.
Eyi yikoverero yina dininge nayinye kuna kupatange!"
"Ninka ni taresi," yimo vana kuuyunga ozina.
"Tareni kohurukweva zange.
Nunu kwange," yimo ana kutanta Lebo.
"Nhi, yousili," ana kulimburura Zina.
"Nomsa kuvhura zi kare hurukweva zoge."
"Tareni konomburukweva dange donoJina.
Nadinye nonunu kwange," yimo ana kuuyunga Lebo.
"Nhi, yimo dina nunupa," yimo ana kuuyunga zina.
"Nomsa zikare nye Jina zoge."
"Tareni kombindja zange.
Nazo nunu kwange," yimo ana kuuyunga Lebo.
"Nhi, yousili," yimo ana kutanta zina.
"Nomsa zi kare nye mbindja zoge zomufu."
"Tareni ko mbindja zange zomufu.
Nazo nunu kwange," yimo ana kuuyunga Lebo.
"Nhi, yousili," yimo ana kuuyunga Zina.
"Nomsa zi kare nye mbinja zoge zomufu."
"Tareni kondjafa zange zomvhura.
Nazo nunu kwange," yimo ana kuuyunga Lebo.
"Nhi, yousili," yimo ana  kuuyunga Zina.
"Nomsa zi kare nye ndjafa zoge zomvhura."
"Tareni koyikaisino yange.
Nayo yi nunu kwange," yimo ana kuuyunga Lebo.
"Nhi, yousili," yimo ana kuuyunga Zina.
"Nomsa yi kare nye yikaisino yoge."
"Tareni kononkaku dange.
Nado dina nunupirenge," yimo ana kuuyunga Lebo.
"Nhi, dina kununupire," yimo ana kuuyunga Zina.
"Nomsa dikare nye nonkaku doge."
"Ngesi okara nye noyikoverero yoyinzi," yimo ana kuuyunga Lebo.
"Ani, hawe kapi na kara nayo," yimo ana kupatana Nomsa.
"Yikoverero nayi nye yinene kwange!"
Nhunhwa nEgongorokani kwa kere ukwawo.
Nye nkenye apa ngava rumbasana pokatji kawo.
Ezuva eli tava tokora kudana mbara yipova dive asi yilye mudani gomunene.
Awo kwa zire kosira sombara nokuvareka kudana mbara.
Nhunhwa kwa kere zina gendere, nye Egonogorokani kwa genderere unene.
Nhunhwa tazi sanga usimbu, nye Egongorokani tali sangere ure.
Nhunhwa yipo za handukire.
Makura tava tokora kulisangera monopale.
Pomuhowo egongorokani kwa kere mukwati.
Nhunhwa azo kasangereremo mbara zimwe tupu.
Makura tasi kara sikando sonhunhwa zikare mukwati.
Egongorokani kwa senge tali hwilida.
Egongorokani tali lyalya kumwe nokusangeramo.
Egongorokani tali zi tona nomutwe kumwe nokuhwilidamo.
Egongorokani kwa sangereremo nombara ntano.
Nhunhwa kwa handukire morwa za zumbanesere.
Azo kwa kere muzumbasani gomudona sili.
Egongorokani kwa zorere morwa mukwawo zalyo kwayi tulire ngoyi yininke yoyinene.
Nhunhwa kwa handukire sili unene makura tazi zahameke kana kazoo unene sili kumwe nokumina Egongorokani.
Apa za zire nhunhwa kembo, tazi gwanekere nazinya Egongorokani.
Nya-Egongorokani kwa pulire asi, “Nye ono mono munwange ndi?” Nhunhwa kapi za limbwilire.
Ano Nya-Egongorokani kwa kere nosinka sili.
Makura Nya-Egongorokani kwa zuvhire kazwigona.
“Vatereninge nane!” yimo lyazuvhikire ezwi olyo.
Nya-Egongorokani tali tara tara nakunye nokupurakena nawanawa.
Ano ezwi kwali zuvhire mezimo lyonhunhwa
Nya-Egongorokani kwa zigilire, “Ruganesa unankondo woge munwange!” Egongorokani kuvhura li nunkise edumba lyedona neretesopo elyungulyungu.
Ano nhunhwa ta zi vere po.
Nhunhwa tazi iyoka.
Tazi yi mini nokuyi fizamo hena.
Tazi pembe nokukohora ngoso.
Egongorokani kwalizuvhire unye.
Nhunhwa kwa kohwere dogoro tazi rusa mo Egongorokani.
Nya-Egongorokani nokanhunhwagona tayiradava yironde nokuka vanda mositji.
Kutanta siruwo oso, nonhunhwa mudima nomagongorokani kwa kara unkore.
Nzovhu gumwe kuna ka nwa mema.
Nombahe mbali kuna kuza di ka nwe mema.
Nonyatji ntatu noyidira yine nayo kuna kuza yika nwe mema.
Nohonge ntano noyinguruve hamboumwe kuna kugenda yina vuyuka komema.
Yivaradi hambombali kuna kudukira komema.
Mangowowo hambondatu nonomfi mugoyi kuna kuzoga momema.
Nyime gumwe kuna kuura.
Nage ana hara kunwa.
Yilye ogu ga tjira nyime?
Nzovhu gumwe kuna kunwa mema nanyime.
Siruwo simwe pokafaramagona oko pepi nokamukundagona.
Pwatungire kanhunhwagona kedina Daisy.
"Apa nani kura, na hara kutuka meguru, kutuka unene meguru," yimo ga uyungire Daisy.
Nye nonhunhwa nadinye kwamu zorere.
"Ove kutetukisa sili," yimo va uyungire.
"Kapi tatu dana novena hena."
"Daisy, kuvhura tufukumune mavava getu nye udigu sili konhunhwa asi dituke," yimo vamu tanterere Ozinakuru.
Daisy kapi gali geve.
Nkenye ezuva ngali deura pwamwene, mokufukumuna mavava gendi.
Fuku, fuku, fuku, nga fukumuna mavava gendi nye kapi ngatuka atunde pevhu.
Apa ngali deura, ngali mono momagano gendi asi kuna kutuka keguru-guru dogoro taka sika komaremo nokumona omu nonhunhwa dina kundondona pevhu.
Age ngali mono momagano omu ana kutuka keguru lyoyigwali noiwoyo.
"Yaa!"
Yimo yidira nkare yi uyunge.
"Nhunhwa zokuvhura kutuka!"
Asi fuku, fuku, fuku, nkenye ezuva omu Daisy nga fukumuna mavava gendi.
Nga tuka pevhu nye ta tengwire po hena.
"Ame kapi ngani tuka hena rumwe!"
Daisy yimo ga lilire kOzinakuru.
"Vakwetu mouhunga vana kara."
"Daisy, ove wali siga kono nhunhwa nonkweni.
Awo kapi vana hara kutuka nye ove kutuka!
Kuvhura oyi rugane," Ozinakuru yimo va tente.
Ezuva lyokukwamako Daisy ta rondo konondaga-ndaga ta zigi nokufuku, fuku, fuku, omu ga fukumwine mavava gendi.
Makura ta tuka mompepo oku tafukumuna mavava gendi ntani ta fukumuna mavava gendi ntani ta fukumuna mavava gendi ntani...
Tali ganda!
Nonhunhwa nonkwawo kwamu zorere sili unene.
"Ha ha ha!
Twakutantere!
Nonhunhwa kapi adi tuka!"
Nye ezuva lyokukwamako Daisy tatuka keguru unene, keguru-guru kwina lyondunda.
Fuku, fuku, fuku, Daisy kwa fukumwine mavava gendi.
Age kwatukilire mompepo nokufumuna mavava gendi nokufukumuna mavava gendi nokufukumuna mavava gendi noku...
Age kwa twikilire kutuka!
Mpepo konhi zendi tazi pepe unene nye age ta tuka keguru sili unene nekeguru-guru sili unenenene!
Yigwali noyiwoyo kwa tente asi, "Nawa unene!
Nhunhwa zokutuka!"
Makura nonhunhwa nonkwawo kwa here di kare ngwendi yizo.
Ado kwa tente asi, "Oo Daisy, ove omu wa sili!"
Pwanare nare, yikorama kapi yakere nomaguru.
Ayo nayinye kwa hwire kukokava.
Vantu velike va kere nomaguru, aga Maguru gava pere navenye.
Ezuva limwe, Maguru kwatokwere kugava maguru kwankenye sikorama.
Age kwayi harere yi gende.
Eyi yiyo gava tanterere.
Yikorama kwa tente asi, "Tayi kara nawa mokugwana maguru."
Ayo kwa dimbire nokudana.
Yikorama kwa tente asi kwa kere udigu mokukokava.
Ayo ngayi zuvhu kukora.
Apa lyasikiremo ezuva, yikorama yoyinzi kwa zire kembo lyaMaguru.
Nombahe, vanyime, vanzonvhu, vandimba, vangandu no yidira kwasi keme momukweyo.
Nkenye sikorama kwasi pere maguru gane.
Yidira ayo kwayi pere nkenye simwe maguru gavali.
Yininke nayinye kwali sintire konyima zapa ya gwene maguru.
Yimwe kwa dene koruhafo.
Ano yimwe kwa guvire.
Ayo kwa zire yika likide vantu.
Yikorama kwa tente asi, "Na rumwesi ngatu kokava hena."
Simwe sa kere kouhura momukweyo egongorokani.
Maguru kwali pulire asi, "Nye kweli gumwe konyima zoge ndi?"
Egongorokani kwa limbwilire asi, "Hawe, ame nyame gokuhulilira ko."
Maguru kwa gazarere, "Alyo yilyo lyokuhulilira.
Yinke nani karuganesa komaguru nagenye gana hupuko?"
Maguru yipo gapere Egongorokani maguru nagenye aga ga hupireko.
Egongorokani kwa hefe sili unene.
Alyo kwatente asi, "Ame tani genderere kupitakana navenye."
Konyima zapa Egongorokani lya zire, Ezoka tali wiza kembo lyaMagurua.
Tali tantere Maguru asi, "Na kanderere name pengeko maguru gamwe."
Maguru kwa tente asi, "Nagava maguru nagenye.
Ove kupi ko kara?"
Ezoka kwa limbwilire asi, "Ame kwa rarerere."
Maguru kwa zire aka tare asi walye kwa hupire maguru.
Kapi gaka gwene komaguru gamwe.
Maguru kwa tanterere Ezoka asi, "Gusirangepo.
Kwato maguru gana lihupuko."
Makura Ezoka kwa tengwire kembo lyahana kugwana maguru.
Kutunda ezuva olyo, Ezoka kapi ali rara hena unene.
Alyo kwa ndindira asi yipo likare lyokuhova momukweyo mokuka gwana maguru.
Ogu Agnes.
Age murongi gwange.
Agnes kugendesa konompango.
OguMetobo.
Age mudimbisi gwange gomunene gonongaro koradio.
Metobo kwa kara noudigu womeho gendi.
Ogu Moraa, musinda zange.
Moraa munandima.
Moraa kwato matwi.
Age kuuyunga Rupurupuru.
Ogu Osero.
Age mudani gomunene gombara posure zetu.
Osero kwato mawoko.
Nye age muwokesi gonombara dononzi mosipana setu.
Siruwo saka pita nare, kwa kere mukadona gedina Kalabushe.
Kalabushe nga uyunga unene.
Nampili ngomu vamu rondwere ozina asi gaha uyunga unene, Kalabushe kapi ga purakenene.
Zinagona zaKalabushe kwatungire mesinya mwina lyomuramba lyomomukunda gwaKalabushe.
Ezuva limwe ga verere po.
Ano kwato gumwe ogu gamu tekwire.
Ozina va Kalabushe kwa kere vana lipyakidire unene.
Konyima zosiruwo kongurova yipo gaya twere Kalabushe nondya kozinagona ava va verere.
Apa ga zire, Kalabushe ga gwanekere naSinson.
Sinson kwa kere embungu eli ngali lisintunuka morupe romuntu.
Sinson kwapulire Kalabushe, "Yinke ono simbi?"
Kalabushe kwa limbwilire, "Ame kuna simbi nyama, mauta nomasini."
Ozina vaKalabushe vamu rondwere asi age gaha tanta asi yinke ga simbire.
Kalabushe simpe hena ga uyungire, "Ame kwa kutwara nondya konanegona vana kuvera."
Sinson kwa lipehere konomurungu dalyo kegazaro lyozo nyama ga simbire Kalabushe.
Sinson kwa dukire usimbu komeho zaKalabushe koko kembo lyozinagona vendi.
Makura age taka mina ozinagona vaKalabushe nokulikudumika monguwo zawo.
Apa ga kasikire Kalabushe, embo kwa kere tete sili unene.
Age kwa zire monda nokuzigida, "Nane, kupi muna kara?"
Kalabushe kapi ga zuvhire ezwi lyozinagona.
Makura age kwa zire monda zonzugo omu ngava rara ozinagona.
Yamu tetukisire apa ga mwene muntu ogu gali kudumikire monguwo zonene.
Kalabushe ga pulire, "Nane, morwasinke matwi geni gana nenepa ngoso neina?"
Sinson ga limbwilire konhi zonguwo zonene, "Yipo nikuzuvhe nawa-nawa."
Kalabushe simpe ga pulire hena, "Nane, Morwasinke meho geni gana nenepa unene ngoso neina?"
Sinson kwa limbwilire, "Yipo nikumone nawa-nawa."
Kalabushe moruhura ga pulire, "Nane, morwasinke kana keni kana nenepa unene ngoso neina?"
Sinson ga limbwilire, "Yipo ni vhure kukulya po!"
Alyo makura kwa vatukire mombete nokuya mina Kalabushe.
Kalabushe simpe ga twikilire kuuyunga apa gakere mezimo lyaSinson.
Ga pulire mapuro gomanzi.
Kouhura, Sinson gaya rorokere komapuro gomanzi gaKalabushe yipo lya tokwere limu fizemo.
Kalabushe nozinagona vanamukunda vava poperere.
Kutunda ezuva olyo, Kalabushe kapi hena ngauyunga unene kwava gadilire kudiva.
Ogu Agnes.
Age murongi gwange.
Agnes kugendesa konompango.
OguMetobo.
Age mudimbisi gwange gomunene gonongaro koradio.
Metobo kwa kara noudigu womeho gendi.
Ogu Moraa, musinda zange.
Moraa munandima.
Moraa kwato matwi.
Age kuuyunga Rupurupuru.
Ogu Osero.
Age mudani gomunene gombara posure zetu.
Osero kwato mawoko.
Nye age muwokesi gonombara dononzi mosipana setu.
Heeeeee!
Kembo kozili ngombe zoufuli sili.
Azo kwa kara noruvinga rumwe, ntani kwato musira.
Azo za neta, azo hena nezimo lyazo lyenene.
Azo ngombe zononkondo sili.
Mulisi gwazo kwazi hara sili unene ngombe ezi.
Apa adili nongombe nonkwawo, ano azo kulya zelike.
Ezi ngombe murwani.
Nongombe nonkwawo kuzi siga zelike.
Ngano kwa gwanekere nongombe za ngesi, yinke nkare orugane?
Rumwe mezuva besa zonene zosineguru kusikama pomukunda goKaliki zidamune vantu zivatware kodoropa.
Kaliki kapi simpe ga mona rumwe besa zonene ngesi.
Tavarura makende ntane govarondi ntani ekende limwe lyomusingi.
''Mwakona kukara nomukweyo ntane dovarondi noyipundi walye ntazimwe mwankenye mukweyo''.
Yimo gagazarere Kaliki.
Nsene kaliki mouhunga ana kara, varondi vangapi nazi simba besa zonene zosineguru?
Mungura onane vaKaliki ngava mu twara kodoropa aka rande mudwaro gosure.
Onane vendi kurandesa mauta ko N$15 momuzumo.
Hambara moyivike yongandi awo kugwana mo N$50.
Muzumo gomauta gokuhura kupi ava randesa yipo vagwane mo N$450?
Yivike yine yina kapita awo ngava pungura yimaliva yawo ngava kafute komudwaro gosure gwaKaliki.
Kuvhura o rugane asi yimaliva yingapi vapungura moyivike yine?
Hambara makwedi gatatu gana kapita kutunda apa Kaliki garondere mo besa.
Kapi ana kuvhura ku ndindira ngaya rondemo hena.
Mungura ezuvha lyenene povili zountambali nare mweli mombete.
Nye kapi ana kuponyoka.
Magano gendi kuna kulirunga kapi ana kuhageka kugazara rugendo rwendi rokodoropa.
Nare nominute nomurongo ntatu dina ku pita kovili zau ntane, nye Kaliki nare gapinduka.
Nkenye ngurangura onane vaKaliki kumu pindura povili zauntambali, nye naina nare ana pinduka povili zauntazimwe  nampli momu karere povili zomurongo nazimwe masikupita.
Povili zauntambali vana mu kuhu kumwe nokumu dwareka ana wapere kuza.
Siruwo sokusika kupi karere Kaliki masiku pita?
Nominute murongo nantano ko zitoone vili zauntantatu.
Kaliki nonane vendi tava siki pomarondero gonobesa.
Besa zonene zosineguru nkenye siruwo ngano kuyasika povili zauntantatu.
Onane vaKaliki tava tara povili zawo.
Besa zonene zosineguru zina hulilire nare no nominute murongo nantano,''nye ozo besa kuyasika nosiruwo.
Tani lipura, nani udigu musinke?''
Yimo va uyungire onane vakaliki.
Konyima zosiruwo vantu wovanzi tava yalipakerere popo azi sikama besa.
Nawo tava tara ponovili dawo nokulipura besa eyi zina hulililire.
''Ngesi nare vili zauntane, ame tani hulilire koyirugana!''
Yimo ana ku uyunga mugara gorupara mosuta zosineguru.
Kaliki nonane vendi awo vana ndindire siruwo sosire.
KwaKaliki kuna ku lizuvha ngwendi novili nonovili nye kapisi yimo.
Siruwo sokusika kupi vana ndindire?
Kaliki ana kara nosinka, ''Nye ngani gwana tupu mudwaro gwange gosure?''
Yimo ana kupura onane vendi.
Kaliki tanongonona asi rugendo rokuza kodoropa nokutengura taru kwata sinano sokusika kono vili  ne, vili zimwe zokuka sika kodoropa novili mbali dokurandanga ntani vili zimwe zokutengura.
Nihuguvare asi besa ntaantani ziya sike ndi kapi nani kasika kembo nosiruwo.
Simpe kuna kundindira.
Posiruwo esi Kaliki kuna kulira.
Vantu vavali momukweyo tava ziko komambo.
vakwawo tava tara-tara siruwo ponovili dawo.
''Tu ndindireni nakara nelizuvho asi besa kuna kuwiza ntantani,'' yimo vana kuvatantera onane vaKaliki.
''Nahara kuza ko kembo!''
Yimo ana kusivana Kaliki.
''Nominute murongo tupu.''
Tava mutantere onane vendi.
''Nsene besa kapi zina moneka poharufa zomurongo tatu ziko kembo.''
Poopo ngoso tava zuvhu sindundumo sobesa.
"Tara yimo nina kutantere,'' yimo vana kuuyunga onane vaKaliki.
"Ngesi harufa zomurongo tatu karandanga usimbu-simbu nsene besa nazi ka tengura kodoropa usimbu natu kasika kembo nosiruwo komeho utameke udano woge wombara.''
Kaliki tali kokota mahodi.
Nompadi dendi kuna dundu.
Kuna kulizuvha ana roroka.
Kapi ana kuvhura ku ndindira ana hara ku ronda mobesa.
Kwa nkenye gumwe yina mu pe sitetu apa vana kumona besa zonunu zongeha, yeeyi awo kwayika besa zonene zosineguru.Kaliki tavarura tupu sivaro somakende goruha oru ava rondere vantu, ''kuna kara tupu gane!''.
Yimo gazigilire kaliki.
''Ezi besa nunu unene kupitakana zina zosineguru.
Kapi nava gwanekamo vantu navenye ava vana kuza kodoropa.''
Nove to kwatesa ko kweyi ana kumona Kaliki, kuvhura opumbe sivaro sovantu varondo mobesa ezi zonunu zongeha ndi?
''Ove kulipakera unene sinka Kaliki,'' yimo vana kumusinda onane vendi.
''hansa natuvenye tuna pongo apa natu gwana yipundi monda.''
''Usimbu-simbu turondeni tuka hingire, nare tuna gusa kundindira!''
Kaliki nonane vendi tava rondo mobesa, konyima zawo vantu ntane momukweyo.
''Kuvhura yikare yipundi yoku gwana ya natuvenye?''
Kaliki tapura.
Tamono nomukweyo ne doyipundi mobesa, noyipundi yivali ruha rumwe ntani yivali koruha rwapeke.
Yipundi yingapi nayinye kuyipakerera?
Vantu navenye momukweyo nava vhura ku hingira?
Kaliki nonane vendi tava gusa yipundi yivali yoko meho pepi nevero.
Vana kara nevango lyenene komenho zawo ntani kumona nawa ponze.
Kaliki ta varura vantu ntazimwe wovape ava vana ligwederere momukweyo.
''Kuna ninkisa varondi vakare 17 navenye kumwe'' yimo ana kugazara.
''Nane molili evango lyankenye gumwe,'' yimo ana kutantera onane vendi.''
''Muntu gumwe tupu nasikama.''
Kaliki ana varura nawa?
Pwangesi besa zina zura.
Musingi gwazo ta zedire nomuvero kumwe nokusuka aze.
Ezogerero lina kara po ponze.
Kaliki novarondi vamwe mobesa tava tara pekende.
Vantu wovanzi vana kuduka vahara kuronda mobesa.
Tava zigire asi ''sikameka!
sikameka!''
nose twa hara kuronda!
'', morwa vana hulilire.
Kaliki nonane vendi tava fire nkenda vantu ava vana sigi konyima.
Onane vaKaliki tava pura musingi asi, ''Yinke ono dili kuwiza mobesa zonene zosineguru?
''Kazi tekere nkera,'' yimo gauyungire musingi.
''Ezi besa zonunu zongeha yizo zelike kazi kara po.
''Ngapi nye owo vantu navenye tuna sigi konyima?''
yimo vapulire onane vaKaliki musingi.
''Mwalipakera sinka,'' yimo gauyungire musingi.
''Natura po nare egano lyo kurugwira ko nampili rukando ruvali neina.''
Kaliki tapurakene omu vana kuuyunga.
Nonomora tadi lidingi momutwe gwendi.
Kaliki tavarura yipundi hena.
''Ezi besa ku simba vantu ronambali.
Murongo nantazimwe wokuhingira ntani va ne wokusikama.''
''Tani lipura asi yikando yingapi na zi tengwira ko zika simbe varondi esere ziva tware kodoropa?
Ngapinye nsene varondi masere gavali  ndi esere limwe nonomurongo ntano?''
Talipura mwene kaliki.
Kuvhura ogwane elimbururo?
Kaliki ana hafa.
Ntantani a kare nomudwaro gwendi gosure gomupe, besa tazi yamurugwida kembo, posiruwo so mbara.
Ninka ni kutantere esanseko lyange.
Ame kwa varekere ngohanzegona.
Ame kwatwere unene apa zina kupeperange mpepo.
Ose vakaume wovanene, nove name.
Ame kutereka nondya doge.
Ame kukutemesera momasiku goge.
Ame kwa kara noyineya yoyinzi.
Ame gumwe gekoro lyoge.
Nye nomena apa ono kuzigidange kembo lyoge.
Kapi na hara kusigange nyamelike.
Kwakere mumati gedina Abel.
Gali ruganene mwene ka karukara.
Abel kapi ga kere nomusingi gokarukara kendi kokape.
Age kwatanterere mumbyendi Meri asi, "Na hara musingi gokarukara kange.
Nakanderere penge sipopisa soge.
Yipo si hingire mokarukara."
Nye Meri kalimbwilire asi, "Hawe, na hara sipopisa sange."
Apa Meri ga dilire kumupulisira a guse sipopisa, Abel ta handuka sili unene, Ta nkweura sipopisa nokumu koka.
Ano Meri ta kokere sipopisa kokuwoko kukwawo.
Abel kwa kokere ano Meri ta koka.
Makura kuwoko kosipopisa taku zupuka ko.
Meri talili nokudukira kwazinyawo.
"Tareni Nane," tarapota, "Abel ana koko kuwoko ko sipopisa sange dogoro kuna zupuka ko.
Age ka hara sipopisa sange sikare mokarukara kendi kokape nye ame kani hara kudana nako."
Ozina kwa tente asi, "Abel kapi ana rugana nawa."
Zinya ga divire asi ngapi na ronga munendi gomugara asi gaha koyidanesa yampanzendi.
Age ga kere negano.
Yipo gazire kwamukwawo ogu ga kere ndokotora nokuka mu pura ko magano.
"Nakanderere na hara o vaterenge."
Ndokotora tamu pura asi, "Ngapi nani vhura kukuvatera, mukwetu?"
Zinyawo ta limburura asi, "Munwange Abel kuna kara noukaro woudona mazuva aga.
Age kuna zupura kuwoko kosipopisa sampanzendi.
Age gaha yirugana hena.
Mungura ngani mu tantera aku retere sipopisa yipo ngaya zupure kuwoko kosipopisa."
"Nakanderer ngo tantere Abel nga fute sirugana soge.
Age kapi akara noyimaliwa nampili simwe, yipo nye ngomu tantere asi nga kuhwe etuwa lyoge lyenene lyokukurupa eli nkenye apa lya kara nombundu," yimo gatente Zinyawo.
Mukwawo zendi kuna zoro nokutanta asi, "Hehe-ee!
Oyo tayi kakara nawa."
Makura zinya Abel tatengura kembo lyendi.
Yipo ga ka pulire Abel asi, "Apa overe ndi oremana kupi ozi?"
Abel kwalimbwilire asi, "Nsene tani vere ndi nina remana, ame kuza kwa ndokotora."
Makura Abel kwa twere sipopisa kwa ndokotora.
"Sipopisa esi sina remana sili unene.
Onane kuna tanterenge asi nirete sipopisa esi koge.
Ndokotora, kuvhura o tureko kuwoko kokupe?"
Ndokotora gayi tambwire mo kuwapeka sipopisa.
Gatulireko kuwoko kokupe.
Ndokotora kwa tanterere Abel.
"Sipopisa sina gwana kuwoko kokupe.
Ngesi to futunge nye.
Yimaliwa yingapi ono kara nayo?"
Abel kwalimbwilire asi, "Nakanderere ndokotora, ame kwato yimaliwa.
Ame kapi tani vhuru kufa yirugana yoge."
Makura ndokotora tamu pura asi, "Nawa tupu!
Kapi okara nooyimaliwa?
Etuwa lyange lyenene lina nyata!
Ka kuhwe etuwa lyange yimo nye ngoso no futange."
Abel ta gusa sihemere somema nosikehe sokukuhwisa.
Kwa mugusire siruwo sosire mokukuhwa etuwa olyo lya nyete sili.
Makura Abel yipo ga twere sipopisa kwa Meri.
Age kwa hefe sili unene nokutantera Abel asi, "Ove mukurwange gomuwa.
Napandura mokuwapeka sipopisa sange."
"Mumbyange, gusirange po mokukuhandukisa nokukuguvisa," yimo ga tente Abel.
Kutunda ezuva olyo, Abel kapi hena ga gusire yininke yampanzendi.
Yimo hena ga kambaderere asi gaha handukisa mpanzendi.
Abel kwali gazarere omu yamu gusire siruwo sosire sokukuhwa etuwa lyenene lyokunyata lya ndokotora.
Makura tali zuvhu asi mfuto ezi ga gwene mekuho etuwa kapi za li zire noyo ga handukire nokutavagaura yininke.
Ogu Mbisi.
Ezi Mbwa.
Mbisi noMbwa vahara kufanekaMbisi noMbwa vahara kutura maruvara.
Mbisi noMbwa tava rugana ukonentu wawo.
Mbwa zina vareke.
Za gusa pena zekara azo hena zina gusa simbapira, Simbapira so mazimo gane.
Pomuhowo Mbwa kuna faneke ewuta.
Ano ewuta morupe rwaMbisi.
Yaa, awe eyi ureru!
Makura yiyo zina faneke nonkondwa mbali keguru lyewuta.
Odo nonkondwa mbali kuna kara do matwi gaMbisi yiyo hena ana faneke nkondwa zonsovagani mewuta olyo.
Ano ozo nkondwa zonsovagani kuna kara ezuru lyaMbisi omu zina ya sundu kamusunda keguru lyezuru.
Makura yiyo zina faneke meho nono nkope daMbisi.
Ago meho kuna kara tutwa tuvali.
Yaa, eyi yi reru!
Yiyo nye ana ya faneke kana kaMbisi.
Kana ako kamusunda tupu.
Ako kuna kumoneka ngondanda "w" nokuya faneka nohuki daMbisi.
Nohuki ntatu korumoho nonohuki ntatu korulyo.
Efaneko tali hara kupwa.
Yiyo zina kufaneka mawoko nomaguru gaMbisi.
Maguru nomudingoroko nokuya faneka embwara lyaMbisi.
Musira ago musunda gomure.
Pouhura yiyo zina faneka maruvara gorutu gaMbisi ano kuna kwita rutu noruvara rweguni.
Ano ngesi efaneko lina pu.
Yaa, eyi ufuli sili!
Ngesi siruwo sa Mbisi.
Age kugusa pena zekara nokugusa simbapira.
Simbapira somudingoroko monaure.
Pomuhowo Mbisi kuna faneka euta.
Euta kuna kara rutu roMbwa.
Yaa, eyi yiwa!
Makura yiyo ana faneke ngono dopi mbali dononsovagani dewuta.
Odo nodopi mbali dononsovagani yigo matwi goMbwa yimo hena ana dingilikida usovagani mewuta olyo.
Edingilikido lyesovagani kuna kara ezuru lyoMbwa yiyo ana sundu kamusunda pezuru.
Yiyo ana kuya faneka meho nononkope dombwa.
Meho kuna kara tutwa tuvali.
Nonkope kuna kara nomusunda mbali.
Yaa, eyi yina ziremo nawanawa!
Makura yiyo ana faneke kana koMbwa.
Kana kamusunda tupu.
Ano rupe mondanda zo "w" nokufaneka tutwa tumwe kukundurukida kana koMbwa.
Tutatu korumoho ntani tutatu korulyo.
Efaneko tali hara kupwa.
Yiyo ana kuya faneka mawoko nomaguru goMbwa.
Mawoko nomaguru kuna kara nomusunda kumwe nokuya faneka embwara lyoMbwa.
Mambwara kuna kara nomudingoroko kumwe nokufaneka musira goMbwa.
Musira kuna kumoneka ngombya.
Pouhura yiyo ana kuya dingilika nomudingoroko dononsovagani korutu roMbwa nokuya kwita mo uhenga morutu.
Ano ngesi efaneko lina pu.
Yaa, eyi yitetukisa sili!
Mba mba MbisiMba mba kefano lyaMbisi.
Mba mba Mbwa.
Mba mba kefano lyoMbwa.
Gemo na Nelson kwa kere vantu namumbyendi wovagara.
Gemo ngazi kosure nkenye ezuva, nye Nelson kapi nga zi.
Guhyawo ngazi koyirugana modoropa.
Ano zinyawo nga rugana mosikunino.
Ezuva limwe guhyawo kwa sigire yimaliwa positafura.
Nelson kwa gusire yimaliwa oyo!
Guhyawo kwa handukire sili unene.
Dogoro Nelson kwa tjwayukire.
Age kwa gendere nokugenda ezuva mudima.
Age kwa hingilire monda zositji masiku mudima.
Mukurwendi Gemo kwaka mu gwene monda zositji, makura tamu twara kembo.
"Morwasinke ono va kere yimaliwa?"
guhwe tamu pura.
"Morwasinke ono tjwayukire?"
zina tamu pura.
"Nakanderere, gusireninge po," yimo ga tente Nelson, kumwe nokutengwida yimaliwa.
Tavali dingire mawoko moruhafo rorunene.
Kwata mukurona ndi kaume goge kokuwoko nsene to taguruka sitaura.
Tara komaruha nagenye komeho zokutaguruka.Tara korulyo, tara korumoho ntani korulyo hena tani no taguruka.
Wa ha duka ndi odanene mositaura.
Kuvhura ga kumbwande matuwa.
Kapisi kuuyunga novantu wadira kudiva.
Vantu ava wadira kudiva kuvhura ku kara siponga.
wa ha kara nowoma wokunyoka nsene muntu wadira kudiva a ku pura orugane yuma.
Yihwamekeso kapisi yidaneso, nye yiruganeso.
Kapisi kudanauka nayo, kuvhura o pye.
Kapisi kudanauka nonombere, yikakonde, ntani noyininke youtwe kuvhura o liremeke.
Nkenye apa rara mesire yipo oli kunge nyamoge konomwe nokomauvera gamwe  ngwendi malaria.
Nsene kwa ku lizuvha asi tovere zende kosipangero to ka gwana uhaku wokuvyukilira.
Nsene kapi wayidiva kuzoga, kara ono vangara mo kuza momukuro, yidiva ndi mefuta.
Lironga kuzoga, morwa kudanena momema uwawa.
Kapisi ku kara pepi noyikasama.
Yikorama ngwendi mazoka kuvhura ku kara uhungu.
Yikasama yimwe kuvhura ku kara siponga.
Nkenye apa kara ono kotoka ntai oli kunge nawa.
Ogu murongi gwange.
Edina lyendi Akinyi.
Age kwa tu hara sili unene.
Murongi gwetu Akinyi kuronga nondanda.
Age kuturonga matumburo gado.
Kuvhura ni tante nondanda a, e, i, o, u.
Murongi Akinyi kuturonga maruvara.
Ame nadiva ugeha, unasiguru, sinauhako, uhenga, nousovagani.
Posiruwo sokupwizumuka po, Murongi Akinyi kutudimbira yipo turare.
Age kutudimbira karusumo.
MoMandaha, age kutu sansekera masanseko gomapenda gomagara.
MoUvali, age kutusansekera masanseko gomapenda gomakadi.
MoUtatu, age kutusansekera masanseko goyigenderwa.
MoUne, age kutusansekera masanseko gounandima.
MoUtano, age kutusansekera masanseko gokuhamena kwendi.
Murongi gwetu murongi gomuwa sili unene mouzuni!
Apa ngani  kura, na hara nika kare ngwendi Murongi Akinyi.
Tamara kwa kere mukadona gepupi lyonomvhura ntano ogu ga tungire nekoro lyendi.
Mukunda gwawo kwa kere pepi nomusitu omu mwa kere yikorama yomowiza.
Tamara nga vulika kovakurona vendi.
Nga takamesa nonzwi noyikombo.
Tamara kwa here kupurakena kedimbo lyoyidira apa nga takamesa oyo yimuna.
Apa ngayi dimbi yidira, age nga turamo nonkango da mwene mongovera ozo.
Tamara kwa kere mukadonagona unene mokuza kosure.
Vakurona vendi kwa pulisilire tupu vana vawo wovakurona, Nashipae naTasieku, va ze kosure.
Azo kwa kere ure wono kilometa 10.
Nashipae naTasieku nga va zi novanona vamwe womomukunda monongura nokuka tengura kongurova.
Awo ngava simbi nondya motupakogona.
Tamara kwa pulire zina asi, "Siruwoke ngani za kosure?"
Ozina kwa mu limbwilire asi, "Ntaantani ngo ze, munwange geharo."
Ezuva limwe, etuwa kwaya sikire kumwe nahompa novakadi vavali.
Hompa kwa nomenene asi vanona va ze kosure pepupi lyouhunga.
Vantu kwa kere nepuro asi nsene munona a vhura kugonona kuwoko kwendi kupitakana mutwe gwendi kuya gume kokutwi kwendi, ogo ngoso ga hepa kuvareka sure.
Hompa kwa pulire asi, "Ove nomvhura doge di ngapi?"
Tamara kwa limbwilire asi, "Ame gepupi lyonomvhura ntano."
"Tareni nsene na vhura kuza kosure," yimo ga tente hompa.
Gumwe govakadi kwa gusire kuwoko korulyo kwaTamara nouhaya taku tura komutwe gwendi.
Tamara kwa gumine kokutwi kwendi korumoho.
Tamara kwaya zire kosure peke noku ngava zi o Nashipae naTasieku.
Azo kwa kere zompe azo hena pepi nembo.
Eyi kwa hafesere Tamara sili unene.
Age kwa gazarere asi, "Ame tani ka resa nokutjanga ngwendi o Nashipae naTasieku."
Neina kapi nina kuza kosure.
Eli epwizumuko!
Neina kapi nina kutara TV.
Morwa kwato rutjeno.
Yinke nani rugana no?
Neina tani ka purakena korutu rwange!
Pomuhowo, tani ka mwena teete sili.
Yipo ni ka vhure kupurakena korutu rwa nyamwange.
Nhi, ngesi kuna kuzuvha munku gwange.
Omu nina kuhesera gupwagemo nokuhwiliramo, gupwagemo nokuhwiliramo.
Kuvhura ni mwenekede mugono gwange gezogerero.
Mweeena!
Nokuwowota.
Mmmmmm.
Ngesi kuvhura kulizuvha ruhesero romutjima gwange.
Dumudum, dumudum, dumudumu.
Kuvhura nininke mutjima gwange guhesere unene nokuziguruka ndi?
Nhi, mokuvatauka keguru nepevhu yikando nomurongo mbali.
Ngesi tara nye, mutjima gwange kuna kuhesera usimbu-usimbu.
Nsene ni tura nonyara dange pepi nosikandeko, kuvhura ni zuvhe omu guna kuhesera mutjima gwange!
Ame kuvhura nili zuvhe nyamwange kuna kuzora.
Haha, haha, haah, haaa!
Ame kuvhura nili zuvhe nyamwange kuna kulira.
Naniee, nanieeee nanieee!
Ame kuvhura nili zuvhe nyamwange kuna kusakerera.
Pwaka, pwaka, pwaka.
Ame kuvhura nili zuvhe mezimo lyange kuna kuguruguga.
Gurugugu, gurugugu, guru.
Ezimo lyange kuna kutanta asi, "Lya!"
Ezuru lyange kuvhura li fumbwire yikuki  yokukanga momasuga gonane.
Ano ngesi na hara kuzuvha nompanda dange kuna kutakinya oyo yikuki!
Ezuva limwe onane kwarende enyango lyokulisiga-siga.
"Ruveze musinke natu lya eli enyango?"
Tatupura.
Natulilya masiku, "Yimo valimbwilire onane."
Mukurwange Rahim age makurulya.
Age kwa makerere enyango nalinye.
Kumwe nokulya enyango lyenzi.
"Tareni eyi arugana Rahim!''
Yimo gazigilire mumbyange gomunona gomumati.
"Rahim utwini ntani udumbe," tani mutantere.
Onane kwamuhandukilire Rahim.
Nose hena kwamuhandukilire Rahim.
Mara age Rahim kapi galizuvhire yoyidona.
Kapi nomukamutengeka Rahim?
Tapura mumbya gomunona gomumati.
"Rahim, ntaantani okalivere," yimo vamurondwere Onane.
Makura Rahim age yipo gaverekere kuvera.
Rahim Tawowota asi, "Mezimo lyange kunakukora."
Onane vayidivire asi morwasinke ana kuverera Rahim.
"Enyango kuna kumudewura Rahim," yimo vagazarere onane.
Konyima, Rahim tatupe mbili.
"Kapi ngani kara hena makurulya," taligana.
Twapulire nonkango dendi.
Ogu Mbisi.
Ezi Mbwa.
Mbisi noMbwa tava zegurura muvero.
Tava paturura muvero gembo lyawo.
Mbisi noMbwa tava pwagamo membo lyawo.
Mbisi noMbwa tava gendi.
Tava gendi pongwena.
Tava gendi pokatji koyitji.
Tava gendi momusitu.
Makura tava ya sikama.
Mbisi noMbwa tava mono sidiviso.
Tava mono sidiviso kositji.
Mbisi noMbwa tava tara ko sidiviso.
Tava tara kononkango dopo sidiviso.
Mbisi noMbwa tava resa.
Tava resa sidiviso, 'takameseni kwa cape.'
Mbisi ta pura asi, "Nani yinke cape?"
Mbwa ta limburura asi, "Cape ndjafa."
Mbisi noMbwa kapi va mwene cape.
Makura tava zoro.
Tava zoro kosidiviso oso.
Tava zoro kosidiviso oso sosigova.
Makura nonkango tadili sinti!
Mbisi noMbwa tava resa.
Tava resa sidiviso.
'Takameseni kwa grape.'
Mbisi ta pura asi, "Nani yinke oyo grape?"
Mbwa ta limburura asi, "Grape enyango."
Mbisi noMbwa kapi va mwene grape.
Makura tava zoro.
Tava zoro kosidiviso oso.
Tava zoro kosidiviso oso sosigova.
Mbisi noMbwa ta tara kosidiviso.
Tava mono maginyo kosidiviso.
Maginyo taga lisinti mononkango.
Mbisi noMbwa tava gusa maginyo.
Tava gusa maginyo nokuga zuguma maginyo ogo kwina.
Mbisi noMbwa tava resa.
Tava resa sidiviso, 'takameseni kwa ape.'
Mbisi ta pura asi, "Nani yinke ape?"
Mbwa tazi limbura asi, "Ape engwanza lyenene."
Mbisi noMbwa tava mono engwanza.
Mbisi noMbwa tava like engwanza.
Engwanza enene.
Engwanza enene sili unene.
Mbisi asi, "Duka!"
Mbwa asi, "Duka!"
Mbisi noMbwa tava duka va ka ze.
Tava duka va ka ze.
Mbisi noMbwa tava duka vatengure kembo lyawo.
Mbisi noMbwa tava zedire muvero.
Tava zedire evero lyembo lyawo.
Mba mba Mbisi.
Mba mba Mbwa.
Mba mba engwanza.
Mba mba maginyo.
Omama wovakadi kwa ka simbire enyango kositora.
Alyo kwa monekere utovara sili
Mukurwange Vusi kwa kere udumbe unene.
Yilye ana humagura enyango.
Omama wovakadi kwa handukire makura tava haruka.
Ose kwa gazaderere Vusi.
Tatu tantere omama.
Omama tava mupura makura ta rakura.
Tuliharuke ko, Vusi kapi ana kulizuva nawa.
Ta dukire kokanzugo kokulivaterera.
Vusi makura ta likwata mezimo.
Omama tava pura asi, "Yisinke munalirongere ko kweyi yinahorokere Vusi?"
Nhunhwa nEgongorokani kwa kere ukwawo.
Nye nkenye apa ngava rumbasana pokatji kawo.
Ezuva eli tava tokora kudana mbara yipova dive asi yilye mudani gomunene.
Awo kwa zire kosira sombara nokuvareka kudana mbara.
Nhunhwa kwa kere zina gendere, nye Egonogorokani kwa genderere unene.
Nhunhwa tazi sanga usimbu, nye Egongorokani tali sangere ure.
Nhunhwa yipo za handukire.
Makura tava tokora kulisangera monopale.
Pomuhowo egongorokani kwa kere mukwati.
Nhunhwa azo kasangereremo mbara zimwe tupu.
Makura tasi kara sikando sonhunhwa zikare mukwati.
Egongorokani kwa senge tali hwilida.
Egongorokani tali lyalya kumwe nokusangeramo.
Egongorokani tali zi tona nomutwe kumwe nokuhwilidamo.
Egongorokani kwa sangereremo nombara ntano.
Nhunhwa kwa handukire morwa za zumbanesere.
Azo kwa kere muzumbasani gomudona sili.
Egongorokani kwa zorere morwa mukwawo zalyo kwayi tulire ngoyi yininke yoyinene.
Nhunhwa kwa handukire sili unene makura tazi zahameke kana kazoo unene sili kumwe nokumina Egongorokani.
Apa za zire nhunhwa kembo, tazi gwanekere nazinya Egongorokani.
Nya-Egongorokani kwa pulire asi, “Nye ono mono munwange ndi?” Nhunhwa kapi za limbwilire.
Ano Nya-Egongorokani kwa kere nosinka sili.
Makura Nya-Egongorokani kwa zuvhire kazwigona.
“Vatereninge nane!” yimo lyazuvhikire ezwi olyo.
Nya-Egongorokani tali tara tara nakunye nokupurakena nawanawa.
Ano ezwi kwali zuvhire mezimo lyonhunhwa
Nya-Egongorokani kwa zigilire, “Ruganesa unankondo woge munwange!” Egongorokani kuvhura li nunkise edumba lyedona neretesopo elyungulyungu.
Ano nhunhwa ta zi vere po.
Nhunhwa tazi iyoka.
Tazi yi mini nokuyi fizamo hena.
Tazi pembe nokukohora ngoso.
Egongorokani kwalizuvhire unye.
Nhunhwa kwa kohwere dogoro tazi rusa mo Egongorokani.
Nya-Egongorokani nokanhunhwagona tayiradava yironde nokuka vanda mositji.
Kutanta siruwo oso, nonhunhwa mudima nomagongorokani kwa kara unkore.
