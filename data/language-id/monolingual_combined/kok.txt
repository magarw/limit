घरांत एक उंदीर घुसलो.
सगल्यांत पयलीं आजयेन उंदराक पळयलो.
तिणें सोफाचेर उडी मारली आनी बोवाळ घालो, उंदीर !
उंदीर !
सगल्यो उशयो जमनीर पडल्यो.
बाबा जनेलाचेर चडलो आनी बोवाळ मारूंक लागलो, ," खंय !
खंय आसा तो! .
तांणीं सगले पडदे जमनीर हाडलें.
आई बोवाळ मारूंक लागली, " तो थंय आसा!"
आनी तिणें मेजाचेर उडी मारली.
सगल्यो प्लेटी जमनीर कोसळ्ळ्यो.
मिथुनान आपल्या माजराक म्हळें,  " वच आनी त्या उंदराक धर".
माजर वचून खाटी पोंदा लिपलें.मिथूनान बोवाळ घालो, "उंदीर" आनी तो माजरा बरोबर धांवलो.
"हांव उंदराक धरतलीं," आईन धैर्यान म्हळें.
तिणें सान्न हातांत घेतली आनी हांगा थंय पळोवंक लागली.
बाबान मोट्यान म्हळें " तो पळय तुज्या फाटल्यान आसा".
आई उंदराक पळोवन खाटये पोंदा लिपली.
आजी सोफा वयल्यान सकयल देंवली आनी तिणें म्हळे, " कितें करूंक जाय ते म्हाका खबर आसा".
तिणें पेपर कवळ्ळो आनी उंदराक सोदूंक लागली.
"उंदीर तुज्या कुशीकच आसा," बाबान जनेला कडल्यान आवाज दिलो.
आजयेन उंदराक पळयले आनी खाटये पोंदा लिपली.
बाबान ल्हवू म्हळें, " आता हांवें कितें करप?
बाबा जनेलाच्या आनीक वयर वचूंक शकनासलो.
तो जनेला वयल्यान सकयल देंवलो आनी उंदीर ताका पळोवचें आदीं तो खाटये पोंदा लिपलो.
" घरांत उंदीर आसा," सगल्यांनी एकदम बोवाळ घालो.
हो बोवाळ आयकून, छोटी न्हिदांतल्यान उठलें आनी रगाचेर बसलें.
पूण ताच्या उशयेचेर कोण बसलो ??
?
ताका दोन दोळे, चार पांय आनी एक लांब शेपूट आशिल्ली.
"उंदीर!"
छोटीन मोठ्यान म्हळें आनी ते उंदरा फाटल्यान धांवले.
त्या दोगांनी सोफाचेर उडी मारली, जनेलाचेर चडली आनी उशयेचेर लोळ्ळी.
ती दोगाय पडद्याचेर धांवली आनी प्लेटींचेर घसरलीं आनी ओफ्फ!!
उंदीर घरा भायर गेलो.
हांगाय ना, थंयूय नातूं आसा तरी खंय ?
सोफाचेरूय ना, आनी खाटी पोंदाय ना.
बॉक्सांतूय ना आनी बाबूल्या आंग्ल्या पोंदाय ना.
उश्या पोंदाय ना, आनी पाटचिलानूय ना....ऊं..ऊं... तूं गेले तरी खंय ?
हांवे सगळ्या रूमांनी सोदलेंसगळीं पुस्तकां परतून पळयलीं.
खुर्चे पोंदा पळयलेंस्टूल सुद्दा उखलून पळयलेंतूं आसा तरी खंय ?
इतल्यान पासयेक गेल्ली आजी आयली."
पळय तरीं, म्हाका पोरसांत कितें मेळ्ळा तें " तिणें हांसत म्हणलें.
काय बरें झेलता पळय हें, घुवंताय बी,उडक्योय मारता, हॅ...हॅ.. खूक... खूक...
येय... आजी, म्हजी मोगाची आजी, आगे, म्हज्या मोगाचो यो यो तुकां खंय मेळ्ळो?
" यो यो ?
मजेशीर नांव !आनी खेळणेंय मजेशीरूच​आतां हांवूच खेळटलें ताचे वांगडा​.
"हो म्हाका खूब्ब आवडला.
हा हा... ही हीहांसत खेळत आजी गेली,दीस भर म्हजें खेळणें घेवन तीच खेळत बसली !
रितीच्यो सुटयो सुरू जाल्यो.
पूण रिती खूश ना.
ताका सुटयो आवडनात.
ताका शाळेंत वचपाक आवडटा!
शाळेंत रितीक खूब इश्ट आसात.
घरा ताचे वांगडा खेळपाक कोण ना.
रितीचो बापूय ताका खेळणी आनी पुस्तकां हाडून दिता आनी ताका काणयो सांगता.
रितीक तें आवडटा.
ताजो बापूय सदां सकाळीं योगा करता.
रितीक तेंवूंय आवडटा आनी तें आपूणय तशेंच करपाचो यत्न करता.
रितीची मम्मी कविता बरयता आनी कम्पुटराचेर काम करता.
रितीक आवय वांगडा कम्पुटरा कडेन पळोवपाक आवडटा.
ताका आवयचें पोट पळोवपाकूय आवडटा!
आवयचें पोट मोटें आनी गोल जावपाक लागलां.
कारण तातूंत एक भुरगें आसा.
"तुजे सांगातान खेळपाक बेगिनूच भाव वो भयण येतली", मम्मी सांगता.
रितीक तें आवडटा.
पूण सद्याक ताका खेळपाक कोण ना.
ताचो एकूय इश्ट लागीं रावना.
एके तिळसांजेर दाराची बॅल वाजता.
तांचो शेजारी दास काका हातांत पाचवो कीर आशिल्लो काळो पांजरो घेवन भायर उबो आसा.
"आमी शार सोडून वतात", दास काका सांगता, "तुका मिठूक पोसपाक आवडटलें?
तो उलोवपाक शकता!"
पापा आनी मम्मी एकामेकांक पळयतात.
तांकां पक्षांनी पांजऱ्यांत रावचें अशें दिसना.
पूण रिती उमेदी आसा.
"हय काका!"
तें किटकिटत म्हणटा.
आनी मिठू रितीचो नवो इश्ट जाता.
"हॅलो मिठू!"
रिती म्हणटा.मिठू ताका पळयता आनी म्हणटा "हॅलो!
हॅलो!"
रितीक सामको फुरफुरो आयला.
"तुजें नांव कितें?"
तें विचारता.
कीर "हॅलो!"
म्हणटा.
रिती म्हणटा "ना ना, तुजें नांव मिठू.
म्हण, मिठू."
"हॅलो," मिठू म्हणटा.
"ना!
ना!"
रिती तकली हालयत म्हणटा.
"परत करून पळोवया.
म्हजें नांव रिती.
मिठू, सारकें आयक.
म्हजें नांव रिती.
म्हजें नांव कितें?
"मिठूचें परतयबी "हॅलो".
"ना!"
रिती हांसता.
"मिठू, तूं खूब मस्ती जाला आं!"
सद्दां रिती मिठूक नवीन शब्द शिकोवपाचो यत्न करता.
"पा - पा म्हण, आ - ई म्हण.
रि - ती  म्हण."
पूण मिठूचें फकत "हॅ - लो" चें तुणतुणें.
एक दीस, मम्मी रितीक ताचे इश्टिणीच्या वाडदिसाक घेवन वता.
रिती ताच्या सगळ्या इश्टांक मेळटा आनी खूब मजा करता.
तें येतना मिठू खातीर वाडदिसाचो केक घेवन येता.
पूण तो खंय आसा?
"मम्मी, मिठू खंय?"
रिती रडत रडत एके कुडींतल्यान दुसरे कुडींत सोदता.
"म्हाका खबर ना," मम्मी म्हणटा.
"पूण भिये नाका.
आमी ताका सोदून काडुया."
तेन्नाच पापा पांजऱ्यांतल्या मिठूक घेवन येता."हॅलो!"
मिठू म्हणटा.
"तुज्या इश्टाक हांव बागेंत घेवन गेल्लों वारें खावपाक," पापा म्हणटा.
रिती सुस्कारो सोडटा!
तें मिठूक वाडदिसाचो केक दिता, पूण तो ताका आवडना.
रितीच्यो सुटयो सोपपाक येता तेन्नाच, किरांचें एक भिरें येवन तांच्या जनेला भायल्या व्हडल्या झाडार बसता.
ते सगळे कुलकुलाट करतात आनी आड्डून उलोवपाक लागतात.
रितीन जनेला कडेन दवरिल्ल्या पांजऱ्यांत मिठू सामको अस्वस्थ जाता.
तो चीं चीं करून आड्डता.
पाखां फुलोवन वयर सकयल उडक्यो मारता.
रिती पळयता.
"ते तुजे इश्ट रे मिठू?"
तें विचारता.
मिठू जाप दिना.
तो फकत झाडाचेर बशिल्ल्या किरांक पळयता.
आयिल्ले त्याच चपळायेन ते कीर उडून वतात.
"ते कितें म्हणटाले रे मिठू?"
रिती विचारता.
"हॅलो" मिठू निरशेवन सांगता, "हॅलो."
रितीच्यो सुटयो सोंपल्यो.शाळेचो पयलो दीस.
रिती ताच्या सगल्या इश्टांक आनी शिक्षकांक मेळटा.
मदले सुटये वेळार तें इश्टां वांगडा मजेन खेळटा.
शाळेच्या खेळा मैदानाच्या भोवंतणच्या सगल्या व्हडल्या रुखानी पक्षांचो चिवचिवाट चल्ला.
रिती शाळेंतल्यान घरा पावता तेन्ना मिठू आपल्या पांजऱ्यांत ओग्गी बशिल्लो ताका दिसता.
"हॅलो, मिठू," तें हळूच म्हणटा.
तो ताचे कडेन पळयता पूण कांयच म्हणना.
रिती शाळेचें दप्तर सकयल दवरता.
जनेल उघडटा आनी मागीर पांजऱ्याचें दार उगडटा.
"चल वच, मिठू!"
तें म्हणटा.
"वच आनी तुज्या इश्टांक सोद."
तो ताचे कडेन पळयता.
"चल, मिठू!"
तें परत म्हणटा.
"उडून वच!"
मिठू पांजऱ्यांतल्यान भायर पावल दवरता.
तो रिती कडेन निमणे खेप पळयता आनी एक निमणें  "हॅलो" म्हणटा आनी आपलीं पाखां फुलोवन आपल्या इश्टांक मेळपाक उडून वता.
पोसपाचें जनावर कोणाक जाय?ज्याका मोगाळ आनी निश्टावान इश्ट जाय ताणें पोसपाचें जनावर पोसपाक जाय.
तुमकां जर एकटें दिसता, हारिल्लेवरी दिसता, कुस्कुटायिल्ले बशेन, पिशीं जाल्ले बशेन दिसता जाल्यार पाळीव जनावर अशें कितें तरी निश्चीत करतलें.... जाका लागून तुमचें मन प्रसन्न जातलें.
पाळीव जनावर तुमचे वांगडा खेळटलें आनी तुमकां मानसीक थकाय दितलें, तुमकां म्हत्वाच्यो खूब गजाली शिकयतलें आनी तुमचे जिणेंत अनंत खोशी हाडटलें.
तें आनी कोणाक नाका जालां?तुमी जनावर पोसचें काय पोसचें न्हय?पाळीव जनावर म्हणल्यार मजाच एक, पूण ताका हाडपाक एकदमच धांव नाकात!
सारकें चिंतात.-  तुमचे पालक तुमकां हें जनावर पोसपाक दितले?- तुमकां खरेंच पाळीव जनावर जाय?
याद दवरात, पाळीव जनावर हें सासणा खातीर आसता.
बेजार येतकीर भायर उडोवपाक तो जीव म्हणल्यार खेळणें न्हय.- तांकां खावपाक जाय, नितळ उदक जाय, व्यायाम जाय आनीक जाय खूब मोग!
तांकां प्रशिक्षण दिवपाक जाय, जनावरांच्या दवाखान्यांत व्हरपाक जाय आनी न्हाणोवपाक सुद्दां जाय.
दर दिसा आलायतें काम.
तुमकां हें सगळें करपाक वेळ आसा?-  ताच्या घाण पायान सगले कडेन चिकोल करून दवरलो वो तुमच्या आवडीचें जोतें चाबडायलें जाल्यार तुमी ताका माफ करतलीं?
हांव खरेंच पाळीव जनावर पोसपाक तयार आसां?तुमच्या खास इश्टा कडेन पाळीव जनावर आसा आनी तुमकांय एक आसचें अशें दिसता!
तुमी चिंत्तात घेवप तरी कितें?
सुणो, माजर काय हुंदीर लेगीत.
थंयच रावात, जनावर पोसपाक हाडचे पयलीं स्वताक सकयले प्रस्न विचारात.ताचे खातीर वेळ काडपा इतलो खरोच म्हजे कडेन वेळ आसा?
पाळीव जनावर आसप ही एक व्हऽऽड जापसालदारकी.
तें मागीर प्रशिक्षण दिवपाक आसूं, खावोवपाक आसूं वो फकत मोग करपाक आसूं, तुवें ताचे खातीर खूSSब वेळ दिवपाकूच जाय!म्हज्या घरा पाळीव जनावर दवरपाक सुवात आसा?
माजर, नुस्तीं आनी पक्षी हांचे सारकीं ल्हान जनावरां केद्याय आकाराच्या घरांत रावपाक शकतात.
पूण सुण्यांक हेवटेन तेवटेन धांवपाक आनी व्यायाम करपाक चड सुवात लागपाक शकता.
म्हाका कसलें पाळीव जनावर जाय?तुका एके खास तरेचें जनावर जाय जाल्यार जनावरांच्या दोतोराक विचारात वो तेच प्रकारचें जनावर आशिल्ल्या मनशाक विचारात.
तीं कितें खातात आनी कशीं वागतात तें जाणून घेयात.
ताचे उपरांत बरें करून चिंतात तें जनावर खरेंच तुमकां योग्य आसतलें काय कितें तें.म्हाका पाळीव जनावर परवडटा काय कितें?सगल्या जनावरांक खाण आनी रावपाक सुवात जाय.
मागीर तांकां दोतोरा कडेन तपासपाक व्हरपाक जाय, वासिना दिवपाक जाय आनी बरें ना जाल्यार वखद दिवपाक जाय.घरचे लोक ताका आपणायतले?तुमकां जनावरां आवडटात आसत, पूण तीं तुमच्या घरच्यांकूय आवडटात?
पाळीव जनावर घेवचे पयलीं हें सगलें तुमी तुमच्या घरच्यां वांगडा उलोवपाक जाय.
एक दीस किच्चू सकाळीं बेगीन उटलो.
जांबय दीत ताणें म्हणलें,"नुस्ते गरोवपाक वचपाची वेळ जाली."
तो तळ्या कडेन वतना ताका छोरू मेळ्ळो.
ते दोगूय बरे इश्ट आशिल्ले आनी दीस भर खेळटाले.
दोगय गरणेबडी घेवन वतना मुनियान तांकां पळयलें.
"आमी तळयेंत नुस्तें गरोवपाक वतात तुका येन दिसता जाल्यार आमच्या बरोबर यो."
धाकट्या मुनियान थोडो वेळ विचार केलो.
ताणें म्हणलें,"उपकार करून तशें करू नाकात.
उदका बगर नुस्तें मरतलें."
मुनियाचें म्हण्णे तांणीं कानामनार घेतलें ना.
ते निट्ट तळ्या कडेन गेले.
किच्चू आनी चोरू तळ्या देगेर वाट पळयत बसले.
दोन नुस्तीं पेंवत आयलीं.
एक करबट आनी एक मोट्टें.
मागीर तिसरेंय नुस्तें थंय आयलें.
तांणीं आज मेरेन पळयिल्ल्या नुस्त्यां परसय तें व्हड आशिल्लें.
मुनियान हांसत म्हणलें,"हें तर अप्पाल्या पांयांच्या तळट्या परसय व्हडलें आसा!"
किच्चून आनी छोरून गरणेबडी घट्ट धरली.किच्चू आड्डलो,"म्हजें नुस्तें!
"छोरू आड्डलो,"ना... म्हजें नुस्तें!"
किच्चून बडी जोरान ओडली...छोरून बडी आनीक जोरान ओडली...
फाट्ट!!!
दोनय गरणेबडयो मोडल्यो.घडांयच!!!
किच्चू जमनीर पडलो.ढबांयच!!!
छोरू उदकांत पडलो.
कितें जालां आसतलें?तुमकां कितें दिसता?दोनूय तांस नुस्त्यांनी बांदून दवरिल्ले.
एक दीस शेतकार, श्रिंगेरी श्रीनिवास  सगळ्यांत उत्तम अश्या आपल्या गायांक घेवन गोरवांच्या जात्रेक वचपाक भायर सरलो.
वतना ताका गांवां लागसरच्या राष्ट्रीय महामार्गा वेल्यानूच वच्चें पडलें.
त्या व्हडल्या महामार्गावेल्यान खुबश्यो मोटारी आनी ट्रक वताले.
आनी सगळेच  ड्रायवर मोटमोट्यान होर्न वाजयताले.पींक!
पींक!
पींक!
गायांक तो आवाज आवडूंक ना.
म्हूण तांच्यांनी घरा परतुवपाचें येवजिलें.
ताणें ड्रायवरांक हात हालोवन आवाज बंद करचो म्हूण विनयलो.
पूण ताचो कांयच फायदो जालो ना.
उरफाटें तांणीआनीक मोटमोट्यान होर्न वाजयले आवाज सरळ श्रीनिवासाच्या तकलेंत घुसलो.
आनी थंयच रावलो.
तो दीस ताचेखातीर खूब वायट आशिल्लो.
तो थंयसावन गायांक घेवन घरा परतता.
गायोय परत्यो गोठ्यांत पावतकच हांब्बा!
करून उमेदीन हांबेल्यो.
पूण तो आवाज ताच्या तकलेंतल्यान कसोच वचना जालो.पींक पींक पींक!तो आवाज संगीतकारांच्या बेसुऱ्या बेंडा भशेन वाजतालो.ताच्या भोंवतणचे हेर आवाजूय त्या आवाजांत भरसले.
सदांच आयकुपी आवाजूय अकस्मात श्रिंगेरी श्रीनिवासाक कर्कशसो दिसपाक लागलो.
बेबकांचो डरांव डरांव आवाजूय ताका करंदायशी दिसता.
ताका रातकिड्याचो आवाजूय कर्कश दिसता घु घु करपी घुगमाक पयस धांवडावचो दिसता.
कुहू कुहू करून मधूर आवाजांत गावपी कगळाचो आवाजूय ताका करंदायशी दिसता.
फांतोडेर चारांक  गायो हांबेतकच  ताका राग येता.
त्या कोंब्याक फांतोडेर घड्याळाच्या गजराभशेन साद घालूंक कोणे सांगिल्लो?
आनी तो मूर्ख वाग.
पुरो ताच्यो डरकाळी.
बाबड्या श्रिंगेरी श्रीनिवासाचे कान त्या आवाजान कंटाळ्ळे.
ताणें सगळें शांत दवरपाचो खूब यत्न केलो.
भुरग्यांनी आवाज केल्यार तांचेर तापलो.
कुकराची सिटी वाजतकच आपली बायल पर्वतम्मा कडेन कोपिश्ट नदरेन पळयलें.
श्रिंगेरी श्रीनिवासाक फकत शांतता जाय आशिल्ली.
सगळ्यांनी ताका मदत करपाचो यत्न केलो.
पर्वतम्मान भुरग्यांक तापोवपाचेंय बंद केलें.
भुरगींय आवाज करनासतना मोव बॉलान क्रिकेट खेळूंक लागलीं.
गायो हांबेना जाल्यो.रातकिडे आनी घुगूम दुसऱ्या गांवांत गेले.
वागानूयआपली डरकाळी बंद केली.
तरीय श्रिंगेरी श्रीनिवास समाधानी जालो ना.
सगळींजाण शांत रावपाखातीर जो यत्न करतालीं तो आवाज ताच्या कानार पडटालो.
"हांव हांगां सावन पयस वतां."
एक दीस सकाळचें ताणें सांगलें.
"वचूं नाका."
पर्वतम्मान म्हणलें शांतता खंय मेळटली?"
श्रिंगेरी श्रीनिवासान तिचेकडेन तिडकीन  पळयलें आनी गांवांभायर चलपाक लागलो.
रोखडेंच तो नव्या शारांत पावलो.
शारांत ताणें बोवाळ करपी मनशां पळयलीं.
एक तरणाटो थंयसावन गेलो.
ताच्या कानांतल्यान एक तार लोंबकाळटा ती श्रीनिवासान पळयली.
ताणे 'टिंग डांग टिंग डांग' आवाज आयकलो.तो मनीस उमेदींत आशिल्लो.
ताच्या कुशीक एक ट्रक होर्न वाजयतालो तेंवूय ताका आयकुपाक येनाशिल्लें.
"हें कितें" ताणें त्या मनशाक विचारलें.
"हे म्हजे हेड फोन, कानांक लावन पळय."
ताणें श्रीनवासाक सांगलें.
श्रिंगेरी श्रीनिवासान आपल्या कानांक लावन संगीत आयकलें.फकत "टिंग डांग टिंग डांग" आवाज येता आनी होर्नाचो आवाज नाच्च."वा!वा!
हेंच तर म्हाका जाय."
ताणें म्हणलें.
श्रिंगेरी श्रीनिवास शारांत गेलो.
ताणेंसगल्यांत बरो हेड फोन हाडलो.
आनी कानांक लायलो.
निमाणें.... कसलोच आवाज ना.
तो नवो हेड फोन घेवन गांवांत परतलो.
श्रिंगेरी श्रीनिवासाक पळोवन ताच्या घरकान्नीक उमेद जाली.
हेड फोन लावपाक ताका भुरग्यांनी मदत केली आनी बरीं उमेदीचीं गितां लायलीं.
आतां जेन्ना श्रिंगेरी श्रीनिवास मोटरींचो वा बेब्यांचो आवाज आयकून राग येता, तेन्ना तो कानांक हेड फोन लायता.
आनी शांतता वा बरीं गितां आयकता.गांवांत आतां गायो हांबेपाक लागल्यो, कोगूळ गांवांत परतलें, बेबे डरांव डरांव करपाक लागले तशेंच रातकिडे आपलो कीर कीर करपाक लागले.
तरीय म्हामार्गाचेर मोटरी आनी गाडयो अजून होर्न वाजयतात.
पींक!
पींक!
पींक!
हो आवाज बरो न्हय.
श्रिंगेरी श्रीनिवासाक आपल्या गायांक बेगिनूच जात्रेक व्हरपाक जाय.
तांकाय हेड फोनांची गरज लागतली?
-
"वर्गांतले सगळीं सरळ रावात!
बागेंत या," लैला ताईन म्हणलें.सगळ्या विद्यार्थ्यांनी बडबडून हात धरले.
काव्या एकलेंच रावलें.जशें तीं चलपाक लागलीं, लैला ताईन विचारलें, "कुसुंडो वाडटकूच कितें जाता हें कोणाक खबर आसा?
"काव्याक जाप खबर आसता!
ताणें उलोवपाक जाय?
काव्या आनी ताचो परिवार हालीच गांवांतल्यान बेंगलुरू रावपाक आयल्यांत.
बांदकामाच्या सुवातीर, आवय बापूय काम करतात थंय तें रावता.
अर्दकुटे घरांत रावप खूब कठीण.
धुंवराचो वास, आनी मोट्यान मोटारीच्या होर्नांच्या आवाजांत न्हिदपाक कठीण जाता.
व्हडल्यो इमारती, धांवपी गाडयो आनी उद्देगी लोकांक पळोवन ताका खूब खूब धाकटें कशें दिसता.
काव्याक शाळेंत येवन एक आठवडो जालो.
अजून तें कोणा कडेन उलोवंक ना.
जर कोणे ताच्या उच्चाराचीं फकांडां केल्यार?
पयलीं शाळेंत केन्नाच वचूंक नाशिल्ल्यान ताका चाळयल्यार?
काव्या एक मोटो स्वास घेता आनी हात वयर काडटा.
बेंगलुरू सारक्या आवजाच्या शारांत तें सद्दांच ओगी रावपाक शकना.
"कुसुंडो व्हड जातकूच फुलपाखो जाता," काव्यान म्हणलें."बरोबर!"
लैला ताईन म्हणलें.
"कुसुंडो हो थोड्याच आठवड्यां खातीर कुसुंडो," काव्यान म्हणलें.
तो आख्खो दीस पानां खावून काडटा.
""तो खूब व्हडलो जावपाक जाय."
मेरीन म्हणलें, ताचे वर्गमित्रान.
"हय जाता!
""मागीर तो खा आनी खा आनी खाता, कुसुंडो झाडां कुशीक कोश शिंवता.
तो मागीर भितर वता, थंय तो वाडटा आनी बदलता."
काव्यान म्हणलें.
"हें बरोबर," लैलाताईन म्हणलेंं.
"तो कोशांत दोन आठवडे रावता.
जेन्ना तो भायर येता, तो फुलपाखें जाता.
""पळय, आमी बागांत आसात!"
मेरीन म्हणलें.काव्याक खरस लागली.
बाग फुलपाख्यांनी भरल्या.
निळो फुलपाखो न्हंयेच्या रंगाचो.
हळडुवो पाखो हो सुर्यप्रकाशाचो रंग.
केसरी रंगाचो पाखो पिकिल्ल्या चिकू वरी.
काळो-आनी-धवो पाखो उर्बेभरीत मळबा वरी.गांवांतले हे रंग काव्याक पळोवपाक मेळनाशिल्ले.ताचें काळीज उचांबळीत जालें.
"दर वर्सां, फुलपाखे हजार किलोमिटर काडून ह्या बागांत येतात.
ते हांगा चड जेवण, बरें हवामान, आनी तांतयां घालपाक सुरक्षीत जागो मेळटा म्हण येतात," लैला ताईन म्हणलें.
"ह्या प्रवासाक स्थलांतर म्हणटात."
"तांका पुरो जायना, इतलो वेळ उडून येवपाक?"
वर्गमित्रान विचारलें.
"जोरान वारें आसल्यार तांकां पांखां हालोवचीं पडनात."
काव्यान म्हणलें.
"तीं पाखां उगडटात आनी झोंके घेतात.
""उसळिल्ले बशेन आसतले," मेरी काव्याच्या कानांत फुतफुतलें.
काव्याक बेंगलुरूचो बसीचो प्रवास येवजून आयलो-सगळ्या सामना मदीं चिड्डप.
वराची वरां उसळिल्ल्या आनी शेंवटिल्ल्या बशेन.फुलपाखांक तशेंच जाता आसतलें?
"जेन्ना फुलपाखींं स्थलांतर करतात तेन्ना न्हंयेचो फटलाव करतात.
घटमूट उरपाक, तीं न्हंये कडेन रावतात, खनीज पांयातल्यान चोखून घेतात.ताका माती डबकेवप म्हणटात."
लैलाताईन म्हणलें.
"माती डबकेवप?"
मेरीन विचारलें.
"आयकुपाक मजा कशी दिसता.
"मेरी आनी काव्या एकामेकांक पळोवन हांसलीं.
"हय," काव्यान म्हणलें.
"पूण आतां कोंड मेळप कठीण.
"काव्याच्या गांवांत, दादले ट्रकांत भरून न्हंयेतली रेंव व्हरतात.
वातावरण गरम आनी गरम जायत आसा.
पावस कमी आनी कमी जाला.
फाटले वर्सा, न्हंंय सुकली.फुलपाख्यांक माती डबकेवपाक जाय तितलें उदक नाशिल्लें.काव्याच्या घराब्याक शेती करपा पुरतें उदक नाशिल्लें.ह्या खातीर तीं बेंगलुराक आयलीं.
"तुका फुलपाख्या विशीं खूब खबर आसा, काव्या."
लैला ताईन म्हणलें.
"कारण ते म्हजे आवडटे जीव.," काव्यान म्हणलें.
"तुका पाखे इतले कित्याक आवडटात, काव्या?"
मेरीन विचारलें.काव्या एकूच कारण कशें सांगतलें?ताका आवडटा जशे केन्ना तांच्या आंगार तिबो आनी केन्ना पट्टी आसता.
कशे तरेन ते फुलांतलें म्होंव तांच्या लांब नाकांतल्यान पितात.
कशे तरेन ते पराग पसरायतात, जाचीं मागीर आनीक फुलां जातात.
"तें पयस उडटा, पूण खंयूंय देंवता तेन्ना नवें मित्र करता."
काव्यान म्हणलें, मेरीचो हात दामून.
"तीं खूब ल्हान आसात पूण खूब हुशारूय आसात.
""सारकें तुजे बशेन," लैला ताईन म्हणलें.फुलपाख्याच्या पांख्या इतलें रुंद काव्या हांसलें.
फुलपाख्याची रावपाची सुवात करातभारतांत फुलपाखे दोनदां स्थलांतरीत जातात.
रान आनी न्हंय नश्ट जाल्ल्या कारणान फुलपाख्यांचो प्रवास कठीण जायत आसा.
फुलपाख्यांक विसव घेवपाक चड जागो उरूंकना.
खुबशे वाटेर थकतात.फुलपाख्यांक वाटेर रावून बरें जेवण जेवपाक सुरक्षीत जागो तयार करप ही एक वाट तांका मदत करपा खातीर आसा.
हांगा अशें तरेन फुलपाख्यांक रावपाची सुवात:एक सपाट आयदन थाळी वा ताटा बशेन सोद.फुलपाख्यांक उजळ रंग आवडटा.
आयदनाक तांबडो, हळडुवो वा केसरी रंग लाय.आयदनांत फुलपाख्याचें जेवण घालून तें भर.
हें करपाक सोंपें!
चार पेले उदक आनी एक पेलो साखरेचें मिश्रण करप.
चड पिकिल्ल्या फळांचे कुडके घाल.
फुलपाख्यांक केळीं, पेरां, आंबे, पोपायो आनी मोसंब्यो आवडटात.आयदन वारांदाचेर, जनेला कडेन, वा खंयूय भायर दवरपाचें.दर दोन ते तीन दिसांनी आयदन लीप करून परत भरून दवरपाचें.आनिकूय फुलपाख्यांक आकर्शीत करपाक तांकां आवडटात तीं झाडां लावपाक जाय.
व्हर्बेना, जरेनीयम, धाल, सूर्यफूल सारकीं झाडां लावपाक जातात.
तुका चड जाग्याची गरज ना- तूं कळसुली, जमनींत वा जनेला कडेन दवरपाक शकता.
-
मळब निळें कित्याक आसता?
तें सदांच निळें आसना.
आसता?
पानां पाचवीं कित्याक आसतात?
तीं सदांच पाचवीं आसनात.
आसतात?
केळीं हळदुवीं कित्याक आसतात?
पिकीं केळीं हळदुवीं आसतात.
हरवीं केळीं पाचवीं आसतात.
सत्र्यो काळ्यो कित्याक आसतात?
सगल्यो सत्र्यो काळ्यो आसनात.
आसतात?
रगत तांबडें कित्याक आसता?
रगतांत लोह आसता.
तें रगताक तांबडें करता.
मीठ धवेंकित्याक आसता?
म्हाका खबर ना.
हें म्हजें घर.
आई, बाबा आनी अनूय हांगा रावतात.
घरांतलें सगळ्यांत बरें कदेल म्हजे खातीर आसा.
मात मांडयेर बसपाक आनीकूय बरें दिसता न्हय?
अनु म्हजी सगळ्यांत बरी इश्टीण.
तें शाळेंतल्यान येवपाची हांव वाट पळयता.
हांव उदक लायनासतना स्वताक नितळ दवरता.
टोमी बशेन म्हाका न्हांवचें पडना.
श्शू!
कोणाक सांगनाकात हांव हांगा लिपलां तें.1...2...3... सांपडलो!
बागेंतल्यान कितेंय रुचीक खावपाक हाडलें जाल्यार मा म्हाका तापयता.
हांव झाडार चडपाक शकता.
हांव उडयो मारपाक शकता.
म्हाका हांगचे सगळे शोर्टकट खबर आसात.
संजू लागींच रावता.
तो म्हाका चाळयता.
म्हाका ताचो राग येता.
संजुक कोणूय सांगात, वाघ हे आमच्याच कुटूंबातले.
आमच्या दावखुलांक धार आसा.
म्हजे इश्ट रातचे खूब बोवाळ करतात.
तो मेरेन हांव सुस्त न्हिदिल्लो आसतां.
शेपड्यो उलोवंक शकतात!जनावरां आनी सुकणीं आपली शेंपटी वापरूंन आमकां कितेंय सांगपाक शकता हें तुमकां खबर आसा?कुत्रो खोशी आसता तेन्ना आपली शेंपडी हालयता.
माजराक राग आयलो कांय तें आपली शेंपडी फुलयता.
"माजरा बशेन नितळ आसचें" अशें आमीं खुबदां म्हणटात.
माजराक उदकाची गरज पडना मात तें आपल्याक चाटून चाटून स्वताक नितळ दवरता म्हणून आमी अशें म्हणटात.
Tunvem tuzo ghor-patth kiteak korunk nam?
Ttichor, to sogllo mazracho guneanv
Tem tor rukhacher xirkunk naslem zalear, tacherchoddunk hanv nisonn vhorcho naslom
Tacher choddunk hanvem nisonn vhorunk naslizalear, mhaka to prosn suttavo korpachi goroz nasli.
Mhaka to prosn suttavokorpachi goroz nasli zalear, hanv dhaktteak uttouncho naslom.
Hanvem dhaktteak uttounk naslo zalear, mhoji avoykuznantlean dhanvun yeunchi nasli.
Mhoji avoy kuznantlean dhanvun yeunk naslizalear, makodd bhitor sorcho naslo.
Makodd bhitor sorunk naslo zalear, to sogllemjevonn khauncho naslo.
Tannem sogllem jevonn khaunk naslem zalear, mhozo bapuychavechea dukanar thaun rottio ani chikonachi koddi haddcho naslo.
Mhojea bapayn chavechea dukanar thaun rottio anichikonachi koddi haddunk naslem zalear, sunnotachea pattapatt ghora yeuncho naslo.
Sunno tachea pattapatt ghorayeunk naslo zalear, to mhozo ghor-patth khauncho naslo.
Mhonntoch, sunnean tuzo ghor-patth khalo oxem tummhonntai?
Vhoy, Ttichor, to sogllo mazracho guneanv!
एक हती उदक पिवपाक वता.
दोन जिराफ उदक पिवपाक वतात.
तीन म्हशी आनी चार सवणींय उदक पिवपाक वतात.
पांच चितलां आनी स रानदुकर उदका सरीं वतात.
सात झेब्रा उदका सरीं धांवतात
आठ बेबे आनी णव नुस्तीं उदकांत पेंवतात.
एक शींव गर्जना करता.
ताकाय उदक पिवपाक जाय.
शिंवाक कोण भिता?
एक हती शिंवा वांगडा उदक पिता.
सकाळ जाली.
मोव मोव वत सगल्या रानार पातळलें.पाखरांक जाग आयली.
एका सुकिल्ल्या पाना पोंदा आपल्या आंगाचेंवेटोळें करून गोठाण न्हिदिल्ली.
सवण्यांच्या किलबिलान तीय जागी जाली.
“शी बाये!
सारखें न्हिदपाक सुद्दां दिनात!दीस वयर सरता म्हण इतली कित्याक मस्ती करपाक जाय?”गोठाण पिरपिरली.
गोठाण पाना पोंदच्यान भायर आयली.
तिणे फुडले पंधरा-वीस पांय अश्शे ताणले.मागीर एक मोऽऽट्टी जांबय दिली.
“भूक लागलीऽ!” गोठाणीन म्हणलें  आनी बेगबेगीन खाण सोदपाक भायर सरली.
चालता चालतां ती एका फातराक आपटली.
“मोडलो गे बायेऽऽ, म्हजो पांयच मोडलोऽऽऽ!” गोठाण आड्डली.
लागींच चिवूताई दाणे टिपताली.“मोडलो मुगो?
इतले पांय आसतगीर अशेंच जावपाचें.तातूंत तुका सदांच गडबड.
म्हाका पळय, कशे दोनच पांय आसात.
सोप्पें काम.
खंयचो जातगीर खंयचो घलपाचो तें सारखेंच कळटा.”चिवून फट्ट करून म्हणलें.
“म्हाका मात्शी मदत करता?” गोठाणेन विचारलें.“इतल्या सकाळीं?
म्हाका वेळ ना गो बाये.
कितलीं कामां करपाचीं आसात जाणां?”अशें म्हुणून चिवू भुर्रSS करून उडून गेली.
गोठाणीन म्होवांमुसांक विचारलें, पूण तांकांफुलांतलें ताजें म्होंव एकठांय करपाक वचपाक जाय आशिल्लें.भिरमुट्यो तर तिचें उलोवणें आयकुपाक  रावल्यो सुद्दां नात.
फुलपाखो म्हणपाक लागलो, “इतले रासभर पांय आसात.मोडलो तातूंतलो एक, तर इतलें व्हडलें कितें करपाक नाका...”गोगलगाय म्हणपाक लागली, “कशी गे तूं इतली धांदरट!अशें जपून चलचें, सवकाऽ, सवकाऽऽ....”
आतां मात गोठाणेक रडपाक येवपाक लागलें.“ईं ईं ईं!
कोणच म्हाका मदत करना.
आतां म्हाका केन्नाच सारखें चलपाक येवचें ना.” तिणें रडत रडत म्हणलें.
एक कोपाडयो आपल्या जाळ्याकलोंबकळत झेल घेतालो.
“अरेच्चा!
गोठाणबाय, सकाळी सकाळींरडटा कित्याक गो अशें?” ताणें विचारलें.
“म्हजो एक पांय मोडला रे!
दुखता खूब.
कितेंय तरी कर मरे मात्सो!”  गोठाणीन म्हणलें.
“करतां राव!
पूण इतल्या सगल्या पायांतल्यान तुजो दुखरो पांय कसो सोदप आतां?म्हाका तर फकत आठच पांय मेजपाक येतात,” कोपाडयान म्हणालें.
गोठाणीन म्हणलें, “जाल्यार तूं म्हजे वांगडा मेज.
म्हण : एक... सात... तेवीस... अठ्ठावन्न... ब्याण्णव ...     एकशें पंदरा... एकशें....आय्!
हो पळय मेळ्ळो!
एकशें सात्तीस!”
कोपाडयो झूऽऽम्म करून सकयल आयलो.आपल्या जाळ्याच्या धाग्यान ताणें गोठाणीचोएकशें सात्तिसावो पांय घट्ट बांदलो.“बरें दिसता मुगो आतां?” ताणें विचारलें.गोठाण खुक्क करून हांसली.
“तूं मेळ्ळो तेंबरें जालें आं, कोपाडयादादा,  ना जाल्यार म्हजें कांयच खरें नाशिल्लें.”गोठाणेन म्हणलें.कोपाडयान म्हणलें, “आतां सारखें वच आं.
परत खंयूंय धडपड नाका.
टाटाऽऽऽ!”गोठाणीन आनंदान म्हणलें, “टाटाऽऽ!”
सुखिया काका बिटौना गांवांत रावतालो.
बिटौना पुराय राजस्थानांत थंयच्या गायकां खातीर फामाद आसलो.
खंयचोच सुवाळो सुखिया काकाच्या गोड गितां बगर जाय नासलो.
आयज ताका झलौरा गांवांत आपोवणें आशिल्लें.
सुखिया काकान आपल्यो मोट्यो मिश्यो घुवंडायल्यो आनी तो चलपाक लागलो.
तो राग मल्हार गायतालो....म्हजे कडेन येयात घुंवपी कुपांनो...
अचकीत ताका, ढुप्प ढुप्प ढुप्प ढुप्प!
असो आवाज आयकूंक आयलो.ताच्या गिताक कोण ठेको दितालो काय?दिनू, डायनासोर ताचे लागीं धांवत आयलो.
सुखिया काका ताका पळोवन खूब खोशी जालो!
इतले व्हड आयकुपी तुमकां सदांच मेळनात!...म्हजे कडेन येयात घुंवपी कुपांनो, शिंवर घालात म्हजेर मोगाळ पावसाचो... सुखिया काकान आनी दिनून मेळून गायलें आनी मजेशीर नाच केलो.
कुपांक तांचें आयकुचेंच पडलें!जोगूल चकचकलें आनी वारें नाचूंक लागलें.
काळीं कुपां घुंवत आयलीं.सुखिया काका आनी दिनू उमेदीन हांसले.
पावस पडूंक लागलो.
सुखिया काका आनी दिनू ल्हानशे सत्रेचो आलाशिरो घेवन रावले.
आनी उपरांत भज्यांचो वास घेत ते झलौरा वचूंक गेले.
वाटेर ते गायताले, ...दिनवासतां तुमकां मोगाळ पावसा खातीर...ओ..ला ला ला...
मोगाळ वाचक,तुवें केन्ना डायनासॉर पळयलां?तुमकां दोसता तीं गितां गावंक शकतालीं?तुमकां पावसांत कितें करूंक आवडटा?पावस पडलो काय तुमकां कितें खावपाक आवडटा?
Sringeri Srinivasacho vaarshik kes kappacho dis ashillo.
Sada bashen Sringeri Srinivas aplya gharatlyan bhair sarlo mhalyager vachpak.
Pun mhalyan mhantle, 'Aiz mhaka vel na itle laam kes kappak.'
Srinivas Sringerik vait disle.
Toh parat ghara gelo aplya bailechi madat magpak.
Taje bailen mhantle, 'Aaz mhaka vel na itle laamb kes kappak.'
Ata taka raag ailo.
Toh aplya shimpi mitraager gelo.
Shimpyan mhantle, 'Aaz mhaka vel na itle laamb kes kappak!'
Sringeri Srinivas chintenn padlo.
Ata toh aplya mest mitraager gel.
Mestaan mhantle, 'Aaz mhaka vel na itle laamb kes kappak!'
Babdo Sringeri Srinivas.
Konuch taaje kes kappunk tayar naslo.
Dolyan dukha ghevun, toh ektoch chalat raavlo.
Eka gufe bhair basun toh vhadlyan rodunk laglo.
'Aicho mhazo kes kappacho dis sopat ailo.
Deva saiba, mhaka paav!'
Tya gufenek vaagh nhidillo.
Srinivas Sringeri radta tya aavaazan toh vaagh zago zalo.
Vhadlyan aawaz karun panje halait vagh bhair ailo.
Babdo Sringeri Srinivas samko bhilo.
Itko bhilo, itko bhilo ki...
...tajya takle vaile sagle kes padle!
Sringeri Srinivas dhavat ghara gelo.
Ata, khoob tep, Sringeri Srinivasak kes marpachi garazuch na.
पळय पळय!
हांव हे रांकेंत चवथी आसां.
दिसता न्ही?
दावो-उजवो, दावो-उजवो.
आमी शांतपणान रांकेंत चलतात.
म्हाका एक गजाल येवजल्या.
सामकें नेटान वचूंक जाय जाल्यार पांयांक चाकां लावप.
बाकीच्या जनावरां वरी आमी आवाज करिनात.
आमची भास वासाची.
एके तरेचो वास म्हणटा, “म्हजे फाटल्यान हे वटेन येयात.
हांगा खावड आसा.”
दुसरो वास म्हणटा, “अरिश्ट!
थंय वचनाकात.”
तुमचे वरीच म्हाका केक आनी सगळें गोड खाण आवडटा.
तुमकां म्हजी ताकद पळोवंक जाय?हांव ल्हान दिसतां आसत, पूण हांव खूब बळिश्ट.
दार बंद आसल्यारूय चलता.हांव इल्लेशे खाचींतल्यान वचपाक शकतां.
विस्वास बसता जाल्यार पळय, पूण एके रोयणींत आमी शेंकड्यांनी मुयो आनंदान रावतात.
चलात थोडे नवे शब्द शिकुया.
ल्हान  - व्हड मंद - गतीन मोटवो - लांब बारीक - मोटो घट - मोव बोवाळ - शांततायहांगा थोडे शब्द आसात आनी ताचे विरोधार्थी शब्द आसात.
तुज्यान तांचीं वाक्यां तयार करूंक जायत?देखीक "मूय ल्हान आसा; हती व्हड आसा.
""मुये वरी वावुरपी" अशें म्हणल्यार खूब काम करपी अशी तोखणाय करप.
अम्मा आतांकामाक वता.
रोजा दुख्खी आसा.
"हांव तुजो न्हिदपाचो वेळ जाता म्हणसर परत येतलें, कन्नम्मा."
"पूण कितल्या वरांचेर?"
रोजान विचारलें"आयज रातचें सारकें 9वरांचेर," अम्मान सांगलेंं टीक टॉक!
टीक टॉक!
आतां सकाळचीं6वरां जालीं.
"म्हाका दूददिवंक अम्मा जाय.
तुमी न्हय!"
रोजान अप्पाक सांगलें.
टीक टॉक!
टीक टॉक!
आतां सकाळचीं 8वरां जालीं.
"थोडे बटाट आमी विकते घेवया, ताता!"
रोजान म्हणलें.
"आगो पूण आमी कालूच बटाट खाल्ले.
आयज वांयगीं  घेतल्यार कशीं?"
तातान विचारलें.
टीक टॉक!
टीक टॉक!
आतां सकाळचीं 10 वरां जालीं.
"पाती, चल यो जेवया, ताता पापड भाजता.
"टीक टॉक!
टीक टॉक!
दनपारचें 1जालें.
पींक!
पींक!
रोजाचें अक्का शाळेंतल्यान घरा परतलें.
"पाती म्हणटाली  ह्या गिमाळ्या उपरांत हांव तुजे वांगडा शाळेंत वतलें.
कितली मजा येतली न्हय अक्का?"
रोजान उमेदीन म्हणलें.टीक टॉक!
टीक टॉक!
सांजेचीं 3 वरां जालीं .
"रोजाSS घरा वचपाचो वेळ जालो," अप्पान आपयलो.
"फक्त एक, निमणें फावट" रोजान आड्डून सांगलें.
टीक ट़ॉक!
टीक टॉक!
सांजवेळचीं 5वरां जालीं.
"सेल्वी, तुजो डोसा बेगीन खा!
तेन्नाच तूं मोठो आनी बळिश्ट जातलो."
रोजान सांगलें.टीक टॉक!
टीक टॉक!
आतां तिनसांजेची 7 वरां जालीं.
"आनी मागीर जेन्ना तोपी विकप्यान स्वताच्या तकले वयली तोपी सकयल उडयली, तेन्ना माकडांनी सुद्दां तांचे तकले वयल्यो तोपयो सकयल उडयल्यो."
"अम्मा.....!
रोजा मोठ्यान आड्डलें.
""रोजा, आयज दीस भरकितें केलेंतुवें?"
अम्मान विचारलें.टीक टॉक!
टीक टॉक!
आतां रातचीं 9वरां जायत आयलीं.
"अम्मा!
आयज हांवें खूब मज्जा केली.अप्पान म्हाका नाश्तो दिलो.ताता वांगडा बाजरांत वचून हांवें वांयगीं हाडलीं.तांणी दनपारच्या जेवणा वेळार पापड भाजले .
मागीर हांवें अक्काक शाळेचे बसी कडल्यान घरा हाडली.सांजचें हांव पार्कांत खेळ्ळें.हांवें सेल्वीक रातचें जेवण दिलें.अप्पान म्हाका काणी सांगली आनी आतां तूं आयली!"
हें सांगतना रोजाचें मुखामळ हांसकुरें आशिल्लें.
टीक टॉक!
टीक टॉक!
आतां रातचीं सारकीं 9 वरां जालीं.
म्हजो दीसदिसाच्या वेगवेगळ्या वेळार रोजा कितें करतालें तें सांगलां.
त्या वेळार तुमी कितें करतालीं?
ताचें चित्र एका कागदाचेर काडात.
1.
रोजान  सकाळीं 8 वरांचेर नाश्तो खालो.
तुमी काल सकाळीं 8 वरांचेर कितें केलें?2.
रोजा सकाळीं 10 वरांचेर सामान हाडपाक बाजरांत गेल्लें.
तुमी काल सकाळीं 10 वरांचेर कितें केलें?3.
दनपारच्या 1 वराचेर रोजा दनपारचें जेवण जेवलें.
तुमी काल दनपारच्या 1 वराचेर कितें केलें?
4.
रोजान दनपारच्या 3 वरांचेर अक्काक शाळेचे बशी कडल्यान घरा हाडलें.
तुमी काल दनपारच्या 3   वरांचेर कितें केलें?5.
रोजा काल सांजेच्या 5 वरांचेर पार्कांत खेळ्ळें.
तुमी काल सांजेच्या 5 वरांचेर कितें केलें?6.
सांजेच्या 7 वरांचेर रोजान सेल्वीक सांजेचें जेवण दिलें.
तुमी काल सांजेच्या 7 वरांचेर कितें केलें?
-
समायरान डब्बो उगडना फुडें आपलें तोंड वांकडें करून चिंतलें, 'कोण खातलो हो पराटो आनी वांग्यांची कडी?
म्हाका तरी नाका'.गेल्या सुमानाक, आवयन ताका डब्बू मिर्च आनी गाजर घालून नुडल्स दिल्ले.
"ते नुडल्स वाकडे तिकडे किड्यां वरी दिसताले," अशें ताणें घरा वचून म्हणलें.
"म्हाका नुडल्स आवडनात.
"दुसऱ्या दिसा, आवयन बिकणां आनी मटर घालून उपमा केल्लो, पूण समायरा तातूंतलें फक्त बिकणां खाल्लीं आनी उरिल्लो घरा वयलो.
"ते चिकण माते वरी आशिल्लें," टिफीन कित्याक खावूना अशें आवयन विचारलें तेन्ना समायरान म्हळें.
"तुका हांव इडली दिवूं?"
आवयन विचारलें.
"हय, तर!
तांकां वयर उडोवून, धरपाक, ते घेवून खेळपाक मज्जा येता.
पूण म्हका ते खावपाक आवडनात इडलीचो स्वाद माते वरी लागता.
"तर आंतां फक्त पराटा आनी वांग्यांची कडी आशिल्ली.
शी, शी, शी!
रागान टिफीन आपटून समायरा, शाळेच्या आंगणांत गेलें.
वंटीर चडपी मुंयानी विंचारलें, "समायरा, भाकिच्या भुरग्यां वरीं तूं तुजें टिफीन कित्याक खायना?
"समायरान म्हणलें, "म्हाका पराटा बरे लागनात.
म्हाका बाजी आवडना.
म्हाका नाका तें जेवण."
"हय सारकेंच, एकल्याच्यान बाजी खावपाक जायना," मुयानी मान्य केलें.
मुयो सांबाळून जल्लयाचें पांख घेवन वताले, तें ताणी काडून समायराक दिलें आनी म्हणलें, "हें खावून पळय.
हें खूब स्वादिश्ट लागता.
""शी ना!
नाका म्हाका ते भिरांकूळ जल्ले," अशें म्हणत समायरा आंगणांतल्यान धांवलें.
आंगणांत, रंगयाळीं फुलां फुलतालीं तेच परीं भोंवरे एक फुला कडच्यान दुसऱ्या कडेन.एका केसरी आनी काळ्या रंगाच्या भोंवऱ्यान म्हणलें, "हॅल्लो समायरा!
बाकिच्या भुरग्यां वरी तूं कित्याक तुजे जेवण खायना?"
समायरान म्हणलें, "म्हाका पराटा बरे लागनात.
म्हाका बाजी आवडना.
म्हाका नाका तें जेवण."
"हय सारकेंच, एकल्याच्यान बाजी खावपाक जायना," भोंवऱ्यान मान्य केलें.
"आमच्या सारको, फुलांतलें म्होंव कित्याक खायना तूं तें बरें रुचीक लागता."
समायरान आपली जीब फुलां मदी लायली पूण ताका कांयच मेळूंक ना!
"म्हाका नाका तें फुलांचें म्होंव.
तूं नाडटा दिसता म्हाका," म्हणून तें रडलें.
आनी व्हडल्या पिंपळा झाडा कडेन धांवलें.
वरय झाडार बसून आशिल्ल्या कावळ्यान म्हणलें, "हॅल्लो समायरा!
बाकिच्या भुरग्यां वरी तूं कित्याक तुजे जेवण खायना?"
समायरान म्हणलें, "म्हाका पराटा बरे लागनात.
म्हाका बाजी आवडना.
म्हाका नाका तें जेवण."
"हय सारकेंच, एकल्याच्यान बाजी खावपाक जायना," कावळ्यान मान्य केलें.
"हें गे, तुका कितें तरी बरें दितां"आनी अर्दो खायिल्लो उंदीर समायरा खातीर, थंय उडयलो.
"शी ना!
हेंं आनी कितें विचीत्र."
किळच्यो मारीत समायरा वंणटी कडेन धांवलें.
कांय वंटीर बसून आशिल्ल्या चिमणींन  समायराक उलो करून म्हणलें, "हॅल्लो समायरा!
बाकिच्या भुरग्यां वरी तूं कित्याक तुजे जेवण खायना?"
समायरान म्हणलें, "म्हाका पराटा बरे लागनात.
म्हाका बाजी आवडना.
म्हाका नाका तें जेवण."
"हय सारकेंच, एकल्याच्यान बाजी खावपाक जायना," चिमण्यांनी मान्य केलें.
"हें पय बार्लिचें अन्न आसा तें भलायकेक खऱ्यानीच बरें."
समायरान एक चिंवलोे आनी विचीत्र तोंड केलें."
हें खावूंक घड्यां वरीं लागता, हाचे परस उपमा तरी बरो."
इतल्यान एका दयाळ चिमणेंन ताका विंचारलें, "तुका रसाळ, मोंवाळ कीड खावपाक आवडटली एक मिनट..."ते उडून वयचे पयलींच समायरान म्हणलें, "कीड.
नाका, देव बरें करूं!
ताच्या पेक्षा हांव नुडल्स खातलें," आनी तें शाळेच्या गॅटी वटेन धांवलें.
भायर एक आळशी गाय चर्वण खाताना, समायराक पळोवून हांबेली.
हॅल्लो तिणें म्हणलें,बाकिच्या भुरग्यां वरी तूं कित्याक तुजे जेवण खायना?"
समायरान म्हणलें, "म्हाका पराटा बरे लागनात.
म्हाका बाजी आवडना.
म्हाका नाका तें जेवण."
"हय सारकें, रांदिल्लें वांयगें खावपाक बरें लागना,"असो गायेन हयकीर दिलो.
"तुज्या खातीर तणांचो घास काडून दितां.
तें चड करून पावसाच्या उपरांत खूब गोड लागता.तुज्या कुशीक आशिल्ल्या दशणीच्या झाडा वांगडा खावपाक जाय.
तूं कितलें नशिबवंत.
म्हाकाय त्या गॅटिच्या भितर येवपाक मेळ्यार, नशीब आशिल्लें."
समायरा विटलें.ताणें म्हणलें, "म्हाका खावपाक नाका तें तण.
न्हय त्यो झोंपां.
इडली सुदां झोंपां परस बऱ्यो लागता.
आनी गॅट बंद आसा म्हणून हांव खूश आसा कारण दोशणिची फुलां खूब सुंदर आसतात आनी तीं तूं खावून उडयता आशिल्लो."
समायरा आपल्या वर्गांत धांवलें आनी जेवणाचो डब्बो उगडलो.
'कितले बरे ते म्हजे पराटे आनी वांग्यांची कडी,' अशें चिंतून तांणें तें सडसडीत खालें.
एका दिसा अवनी रांदचे कुडींतल्या मेजार आईक रांदताना पळयत बशिल्लें.
आईन कुकर लावपाची तयारी केली.
"बाय अवनी, मात्शें चणे हाडून दिता?"
आईन विचारलें
अवनीन मेजा वयल्या चण्यांचें गुळम उखलून आईक दिलें.
उखलताना एक चणो सकयल पडलो.मात अवनी आनी आईक तो दिसलो ना.
चणो मेजार टप्पो घेवन जमनीर पडलो...गूडगूडत मेजापोंदा गेलो.तो चिक्की बिलूमामाक मेळ्ळो.
चिक्कीन चण्याक धुकल्लो.
दावखूलांत धरलो.
जिबेन चाटलो.
चणो गूडगूडत रांदचे कुडीच्या दारा मेरेन गेलो, चिक्कीन ताका परत दावखूलान धुकल्लो.चणो गूडगूडत गेलो......सामको पोरसांत.
तो चणो साळोरेक दिसलो.
तिणे ताचेर चोंच मारली.
चणो खूब घट्ट आशिल्लो.तिणे परत चोंची मारल्यो.चणो फुट्ट करून उडलो आनी मातयेंत पडलो.
सामको तमाटाच्या झाडा कुशीक.
अकस्मात गायंदोळ मामान मातयेंतल्यान तकली वयर काडली.ताका चणो दिसलो पूण व्हडलेशें कांय दिसलें ना.म्हूण तो परत मातयेंत नाच्च जालो.पूण ताका लागून मातयेंत ल्हानसो बुराक जालो.चणो निसरून मातयेंत वचून बसलो.
मातयेन ताका पुरयलो.
चणो आतां बेस बरो थंड मातयेंत सुशेगाद रावलो.
जायते दीस गेले.
पावस आयलो.पावसांत चणो चिप्प भिजलो.पावसाचें उदक पिवून तट्टटीत फुगलो.ताका एक ल्हानशी शेंपडी फुटली......तकलेर पाचवो मुकूट आयलो.
पाचवो मुकूट जमनी भायर आयलो, सुर्याकडेन झोंपय मारपाक लागलो.
पाचव्या मुकूटाची फांदी ऊंच वाडली,            आनीक ऊंच...खूब ऊंच... खूब ऊंच.
पोरसांत खेळटाना अवनीक नवें पावचें झाड दिसलें.
"आई, हांगा पळय, कितें आसा?"
अवनीन उलो मारलो.आईन म्हणलें, "अरे!
हें तर चण्याचें रोप."
तें पाचवें झाड पळोवन दोगांकूय अजाप दिसलें.
"हें झाड तुवें लायल्ले?"
आईन अवनीक विचारलें.
"ना गे, म्हाका दिसलें तुवें लायलां आसतलें."
अवनीन जाप दिली.
"कोणे लायलां आसतलें काय?"...
दोगांय चिंतपाक पडलीं.हें झाड कोणें लायलें, तें तुमी आनी हांव जाणांत.हय काय ना?
स्वता करून पळयात!१.
एका ल्हानश्या मातयेच्या आयदणांत बी लायात आनी सदां उदक घालात.२.
जर तुमी तें आयदण थंड आनी काळखांत दवरल्यार बियांक कोंब फुटून तांची वाड जाता काय ना?
निरिक्षण करात.३.
कोंब आयिल्लें धान्य भलायकेक बरें आसता.
तुमकां कोंब आयिल्ल्याखंयच्या धान्याची उसळ खावपाक आवडटा?
हांव आतां व्हडलें जालां.
हांव एकटेंच घरा भायर वतां.
कितलो काळोख आसा.
थंय कोण तरी आसा कांय?
कोण आसतलो?
आरे, माजर तें.
म्हाका भंय दिसना.
म्हाका भायर व्हडलें काळेंच कितें तरीं दिसता.
कितें आसतलें कांय?
आरे.
बांय ती.
म्हाका भंय दिसना.
आनी हो आवाज कसलो?
क्रिक क्रिक क्रिक.
किते कांय?
आरे, म्हजी भंयण बांयचें उदक काडटा.
म्हाका भंय दिसना.
म्हाका कोणाच्या पावलांचो आवाज आयकूंक येता.
कोण आसतलो कांय?
ही तर म्हजी आवय.
ती शेतांतल्यान घरा आयल्या.
हांव आतां व्हडलें जालां.
म्हाका कसलोच भंय दिसना!
एक हरणाचें पील रानांत धांवतालें.
सोंश्या परस मुखार.
हतया परसूय मुखार.
उडकी मारून ताणें व्हाळटी हुंपली.
पडकी वणत हुंपली.
तणांत व्हडलो फातर आसलो.
ताका आपटून तें पडलें.
तें रडूंक लागलें.
माकडान ताचो पांय पोशेयलो.
पूण ताचें रडप थांबलें ना.
वाशेलान ताका उखल्लो.
पूण ताचें रडप थांबलें ना.
ताची आवय आयली.
तिणें म्हणलें,"राव, आमीह्या वायट फातराक मारुया!"
पिलान म्हणलें,"नाका!
नाका!
ना जाल्यार तोवूय रडटलो."
आवय हांसली.
आनी तेंय बी.
"आमचो घट्ट इश्ट कोण तें तुमकां खबर आसा?
"तो आमच्या सारखो न्हयच.
आमचो घट्ट इश्ट म्हणल्यार सवणें!
हांव गेंडो.म्हाका हुलकां त्रास दितात.
सवणें येवन तांकां सगल्यांक खावन उडयता.
हांव मानगें.म्हज्यान म्हजे दांत घांसपाक जायनात.
सवणें चोंचीन सगळे निवळ करता.
हांव जिराफ.म्हज्यान म्हजें माथें खरपुवपाक जायना.
सवणें जुस्त जाय त्या जाग्यार पावता.
हांव झेब्रा.म्हका पयसुल्ल्यो गजाली दिसनात.
सवण्याक बरी नदर आसता.जेन्ना तें पळयता तेन्ना हांव भिना.
सवणें मातशें वेगळें खरें, पूण ताणें कांय फरक पडना.
तें गायता तेन्ना लेगीत आमची हरकत आसना!
तूं म्हजो इश्ट जावशीत?
आयज म्हज्या शाळेचो पयलो दीस.
म्हज्या हातीक धरुन मम्मा म्हज्या वांगडा चलतालीहांवे म्हळ्ळे "हांव आतां व्हड जालां, सोड सोड म्हाका!
"मम्मीन म्हजो हात घट्ट धरलो.
शाळेकडेन खूब भुरगीं आसात.कांय जाण बसीन, मोटारीन आनी रिकशेन येतात,जाल्यार थोडी सायकल घेवन येतात, थोडी म्हज्या भशेन चलून येतात.
आमी गेटीकडेन पावलीं.
मम्मीन म्हजो हात सोडलो.ती गेटीकडेन रावली.
हांवेन एकट्यानूच भितर वचपाचें......म्हज्या भोंवतणी चडशीं नवीं तोंडां दिसतालीं.
हांवे एक पावल मारले, दुसरें मारले आनी फाटीं वळून पळयले.फुडें चलता चलता मम्मा दिसनाशी जाली.
ती नाच्च जातली कांय?हांव धावंत परतून मम्मीकडेन गेले.
म्हाका हांव व्हड जालां अशें दिसना.
हांवेन तिचो हात धरलो आनी म्हळ्ळे "वचूं नाका".'
आतां सगळीं भितर गेल्ली आनी हांव एकटेच भायर आशिल्ले.टिचर भायर आयली, ती म्हाका हांसली आनी हांव तिका परते हांसले.मम्मान म्हळ्ळे "राणी, तूं येयसर हांव हांगांच आसतली.
"हांवेन तिचो हात सोडलो आनी तिणें म्हाका बाय.....बाय.... म्हळ्ळे.
हांव भितर धांवले.
शाळा सुटल्या उपरांत मम्मा थंयच आसतली.
हांव टिमी, आनी हो म्हजो इश्ट पिल्लू.
पिल्लूक चाळोवपाक म्हाका मज्जा येता.हांव ताका म्हणटां, "हांव तुजें परस कितलें बरें " तें ताका मात्तूय आवडना.
हांव म्हणटा, " हें पळय म्हजें नाक. ""
भू ! "
पिल्लू म्हणटा.
हाचो अर्थ ताकाय एक नाक आसा.
हांव म्हणटा, " हे पळय म्हजे कान​. ""
भू ! "
पिल्लू म्हणटा.
हाचो अर्थ ताकाय कान आसात​.
हांव म्हणटा, " हे पळय म्हाका दोळेंय आसात​. ""
भू ! "
पिल्लू म्हणटा.
हाचो अर्थ ताकाय दोळे आसात​.
हांव म्हणटा, " हे पळय म्हाका पांयानी नाचपाक येता. "
" भू,भू, भू, भू ! "
पिल्लू म्हणटा.
हाचो अर्थ ताकाय पाय आसात​.
हांव म्हणटा, " हे पळय म्हाका जीब आसा. "
" भू! "
पिल्लू म्हणटा.
हाचो अर्थ ताकाय जीब आसा​.
हांव म्हणटा, " हे पळय म्हाका विचार करूंक येता. "
" भू! "
पिल्लू म्हणटा.
हाचो अर्थ ताकाय चड बरे तरेन विचार करूंक येता.
हांव म्हणटा, " हे पळय म्हाका हात आसात​. "
" गुर्र​! "
पिल्लू म्हणटा.
आनी फाट करून शेपूट हालयता.
हाचो अर्थ ताका शेपूट आसा आनी म्हाका ना.
पूण म्हाका पिल्लू खूब आवडटा.आनीक ताकाय हांव खूब आवडटां.
वयल्या चित्रांत ह्यो गजाली सोदात​.दोळे     हात     नाक     पाय​     जीब     कान​
इंद्रधनुष्याचे ७ रंग खंयचे आसात?
१.
तांबडो रंग
तांणे तांबड्यारंगाचो खोमीस घातला.
२.
नारिंगी रंग
ह्या चित्रांतनारिंगी रंगाचें कितें आसा?
३.
हळदुवो रंग
ह्या चित्रांतहळदुव्या रंगाचे कितें आसा?
४.
पाचवो रंग
ह्या चित्रांत पाचवेंरंगाचें कितें आसा?
५.
निळो रंग
ह्या चित्रांत निळेरंगाचें कितें आसा?
६.
गाड निळो रंग
ह्या चित्रांत गाडनिळे रंगाचे कितें आसा?
७.
जांबळो रंग
जांबळो रंग हो अव्वलरंग!
तुका कसलो रंग आवडटा?
इंद्रधनुष्याचे ७ रंगखंयचे आसात?
न्हाल्या उपरांत सोनून निळो शर्त घातलो.
मोनू आनी रिनान निळे मेय घातले.
आवयस !
आयज आमी सगळ्यांनी एकाच रंगाचें कपडे घातल्यात.
येयात तर, आमी आनीक कांय हेर रंग पळोवया.
हांगां आजयेच्यो तांबड्यो मिरसांगो आसात, तांकां हात लावनाकात.
वा!
तो पळय, भोलू जांबळी वांयगीं कापता.
राणी बाय कडेन सुर्य किरणा भशेन हळदूवे लिंबू आसात.
रंग पळोवपाक मजा.
तशेंच कितेंय रंगयाळे खावपूय मजाच!आमी गुलाबी रांगचो आयस्फ्रूट खावया?
काय धव्या रंगाची कुल्फी खांवया?
आमी आंबट जलजीरा पिवपाक सकतात.
नाजाल्यार आमी मातये रंगाचे गोड खाजूर खांवया?
पूण रामूची पेरांच सामकी बरी.
भायल्यान पाचवो, भितरल्यान गुलाबी, सुब्र धवें मीठ आनी तांबड्या मासाल्या वांगडा.
हें निमा तुज्या बशेन ताकाय खावपाक खूब आवडटा.
जाका लागून निमा फक्त खायत आसता.
चोंप!
चोंप!
चीव… चीव!
मम्… मम्!
आगो!
खातनातुजें तोंड बंद कर गो निमा!
गिमाचे दीस अशे व्हड आनी खुशालभरीत.
आनी भायरूय सगल्याक उर्बेभरीत आसा.
आयज निमा कितें खाता?
गिमाचो म्हयनो म्हणल्यार तोरां खावपाचीं- हळडुवीं, पाचवीं आनी तांबड्या.
तांबडें गुंज कट्ट्याची सुळसुळीत धवी लिची.
हळडुवी गुंज पाचव्यो पट्ट्यो आल्शिलीं काळगां, रसाळ तुतीचें फळ जें तोंडांत सामकें खळखळटा, आरे!
निमाचे हात सगळे चिकचिकीत आनी जांबळे जाले!
पावसाळो आसता तेन्ना भायर सगळो काळोख, काळखी कुपां एकठांय जातात, आनी भायर पावस पडटा आयज निमा कितें खाता?
पावसाळो म्हणल्यार मको खावप- हळडुवो धवो आनी जांबळो ताज्यो आनी रसाळ गोड मोसंब्यो.
माथ्यार मुकूट आशिल्लें अनस, जांबळीं आनी फुसफुशीत जांबळांआरे!
निमाची जीब जाल्या फिकी आनी निळी!
शिंयांच्यादिसांनी, दीस ल्हान जातात.
आनी भायरसगळ्याक थंडी पडटा.
आयज निमाकितें खाता?
शिंयांचेदीस आसतात ताज्यो टवटवीत भाज्यो खावपाक.
बीट, तांबडेजशे बुडट्या सुर्या सारके,गुबगुबीत पाचवीं सिताफळां.
पळय!
पळय निमा झाडार चडटा आतां, आहा!
ताणें सगळ्यो आंबट, तांबूस चिंचो काडल्यो!
निमाकखावपाक आवडटा, पूण ताका ऋतू प्रमाण खावपाक आवडटा!
चोंप!
चोंप!चीव… चीव!मम्… मम्!
पुराय संवसारांत पांच तरांचे ऋतू आसात- वसंत , गीम, पावस, शरद आनी शीं.
पूण भारतांत कांय जाग्यांनी जंय निमा रावता, थंय ऋतू आसात ते गीम, पावस आनी शीं.
ऋतू प्रमाण खायात!
निमा बशेन, तुमच्यानी रंगीत आनी रुचीक फळां आनी भाज्यो वर्स भर खावूं येतात.
सकयल ऋतू प्रमाण दिल्लें तरीखपत्र आसा, जें तुमका पुराय वर्साक खंयचीं फळां आनी भाज्यो दितलीं तें सांगता.
चींच: जानेवारी ते फेब्रुवारी                     चिकू: जानेवारी ते फेब्रुवारी आनी मे ते जुलय                                         तुतींचे फळ:  मार्च ते मे आनी ऑक्टोबर ते नोव्हेंबर
पालक: मार्च ते मे, आनी ऑक्टोबर ते  जानेवरी आंबो: मार्च  ते ऑगस्टकाळिंग: एप्रील ते जून
लिची: मे ते जून जांबळ: मे ते  जुलय मको: जूनते  ऑगस्ट
मोसंबी: जुलय-ऑगस्ट सिताफळ: ऑक्टोबर-फेब्रुवारी बीट: वर्स भर, पूण सगळ्यांतबरे शिंयांच्या दिसांनी
-
हांव आंब्या झाडाचेर रावता.
गिमाच्या दिसानी हांव भरपूर पिकिल्ली फळां खातां.
म्हजीं पिलां घोटेंरांत आसता तेन्ना म्हाका सांमके शिटूक रावचें पडटां.
येयात​, म्हज्या घोटेरांत नदर मारात​, हावें कितल्यो बऱ्यो वस्तू ﻿ एकठांय केल्यात तें पळयात.
म्हाका मळबांत विमानावरीं उंच उडपाक आवडटा.
हांव झाडार बसून बरी बरी खाणां सोदीत आसता.
उजव्यान दांव्यान पळयत रावतां.
म्हाका नुस्तें आवडटा.
तें दिसलें काय झपय मारतां.
काँवकाँव करून म्हज्या सगळ्या इश्टांक आपोवन तें खातां.
कांय लोक म्हजेर आड्डतात​. "
चल वच हांगासल्लो बोवाळ मारता तो" अशें म्हणून धांवणायतात​.
कोल्याक म्हजें गावप आवडटा.
ताणेंच म्हाका सांगिल्ले.
कांय नवें शब्द शिकुया :दर सवणें आनी जनावर काडटा त्या आवाजाक एक वेगळें नांव आसता.
तुमी कितलीं जाणां?कावळो काँव काँव करता.माजर म्यांव म्यांव करता.
शींव डरकाळी दितांकुत्रो भोंकता.कावळे खूब आवाज करतात.
हाकाच लागून जेन्ना कोणून मोट्यान उलयता तेन्ना  आमी म्हणटात "कित्याक कावळ्या वरीं कांव कांव करता?"
म्हाकां उदक खूब आवडटा
म्हाकां उदकांत खेळपाक आवडटा
भायर पावस पडटा
पावसाक लागून आमकां उदक मेळटा
म्हाकां भायर खेळपाक आवडटा
पूण भायर पावस पडटा
म्हाकां भायर पावसांत खेळपाक खूब आवडटा
पावसांत खेळ्यार म्हजे केस भिजतात.मागीर म्हजो पप्पा म्हजे केस पुसता आनी उगयता
पयलेंच फावट मालू बागेंतल्यान भाजयो एकठांय करतालो.
ताणें तांबडेच टमाट, ताज्जीं वायंगीं आनी पाचवेच भेंडे एकठांय केल्यात.
आजयेन म्हणलें, "शाब्बास मालू!
आतां वचून थोडे बटाटूय घेवन यो."
मालून सगळ्या झाडांचेर, वेलींचेर आनी रोंप्यांचेर पळयलें.
पूण ताका एक्कूय बटाट दिसलो ना.
"आजये, ते बटाट अजून तयार जावंक नात", आदित्यान रिकामी पांटलो सकयल दवरत म्हणलें.
"ना मालू, थंय खूब बटाट आसात.
सारकें पळय", आजयेन म्हणलें.
मालू परत बागेंत गेलो.
कालू ताचे फाटल्यान गेलो.
मालू बटाट सोदतालो.
इतल्यान ताणें "भोक!
भोक!
"असो आवाज आयकलो.
"कालू!
राव कालू!"
मालू आड्डलो आनी ताचे फाटल्यान धांवलो.
"बाग इबाड नाका.
"मालून कालूक जमीन खणटना पळयलें आनी जमनींतल्यान कितें भायर सरतालें तुमी जाणात?व्हडले मोट्टे बटाटे!
"शाब्बास कालू.
तुवें बटाटे सोदून काडले!"
मालू हांसलो आनी ताणें बटाटे पांटल्यांत भरले.
भुरगीं केन्नाच शाळेंत वचूक नासली.
ती सगळी आपलो सगळो वेळ कचरो उडोवपाच्या जाग्यार सारताली.
प्लास्टीकच्यो बाटल्यो आनी  कपड्याचो कुडको मेळटा कांय पळयताल्ली.
एक दिस, एक दिदी तांच्या म्हऱ्यान येता कचरो उडोवपाच्या जाग्यार.
त्या दिदीन एक तांबड्या रंगाची ओढणी आपल्या गळ्या भोंवतणी घेतिल्ली.
ती ल्हवू ल्हवू वाट काडीत तांच्या म्हऱ्यान येता आनी बसता.
ती तांका ल्हवूच पळयता आनी आपल्या बॅगांतल्यान कितें तरी कडले.
पयलेच फावट, भुरगीं तिका पयसल्यान पळयत रावली.
ल्हवू ल्हवू ती भुरीं तिच्या म्हऱ्यान वचून तिका पळोवपाक लागली.
दिदी कडेन खूब पुस्तकां आसली.
पुस्तकां मोटी,पतळ, रंगान भरिल्ली आनी खूब काण्यांनी भरिल्ली.
भुरगीं तिच्या आनीक म्हऱ्यान वचपाक लागली.
दिदी कचरो उडोवपाच्या जाग्यार सदा वचपाक लागली.
भुरगीं लेगीत सदा तिच्या म्हऱ्यान वचपाक लागली.
तांणी तिच्या कडल्यान खूबश्यो काण्यो आयकल्यो.
थोड्याच दिसा भितर भुरगीं शब्द आनी उतरां वाचपाक लागली.
ल्हवू ल्हवू भुरगीं लेगीत काण्यो सांगपाक लागली.
एका दिसा, भुरग्यांनी थारायले की दिदी बसता तो जागो नितळ करपाचो.
तांका कचरो उडोवपाच्या जाग्यार एक खुर्ची आनी टेबल मेळता.
तांच्या मदल्या एकट्याक एक रजई मेळता.
कोणाक पड्डे मेळता.
बाकीच्याक कितें मेळता ते कचरातल्यान सोदून हाडले.
एक दिस, दिदी तांका मेळपाक येवक ना.
ती दुसऱ्याय दिसा येवक ना.
माणकुल्या भुरग्यांक तिची चिंता जावक लागली.
भुरगीं तिची वाट पळोवक लागली.
ती एका मेकेां  उलोवक लागली, पुस्तकां वाचूक लागली.
ती सगळी मेळून एक मेकांक वाचपाक शिकोवक लागली.
एका दिसा, तांका एका पुस्तकांत दिदीचो पत्तो बरयल्लो मेळो.
तांणी आनी कळाव केलो ना.
ती दिदीक सोद गेली.
भुरगीं इतली बरीं, तांणी दिदीन हाडिल्ली पुस्तकांची बॅग आपल्या बरोबर घेवपाक विसरूक ना.
दिदीक सोदता सोदता तांणी बसीचो नंबर वाचपाचो यत्न केलो.
ताच्या वयल्यान तांका रस्त्याचे नांव कळ्ळे.
हे सगळे शक्या जाले कारण दिदीन तांका खूब कितें शिकयल्ले.
"दिदीचे घर खंय?"
"दिदीचे घर हेवटेन आसा कांय तेवटेन आसा?"
बाबडी इल्लू शी भुरगींदिदीचे घर सोदूनखूब थकिल्ली.
तांणी थारयले आता परत आपल्या घरा परतचे, तेन्नाच अचानक एकट्यान दिदीची तांबडी ओढणी पळयली.
दिदी बाजेर दुख्खी आनी जीवाक बरें दिसना म्हूण आड पडिल्ले.
तिच्या मुखामळार होसो वा तेज नासलो.
दोतोरान तिका कांय वखदा दिल्ली.
पूण दिदी अजून बरें जावक नासले.
भुरगीं आनंदान दिदी म्हऱ्यान धांवन गेली.
तांणी तिका घट्ट मिठी मारल्ली.
तांणी दिदीक पुस्तकांचे बॅग दाखल्ले.
तांणी तिका वाचून लेगीत दाखयले.
भुरगीं वाचपाक लागली ते पळोवन दिदीच्या तोंडार हांसो आयलो, तिच्या तोंडा वयले तेज परत येवपाक लागले.
आता दिदी परत उगत्या मळार येवपाक लागले.
सगळी भुरगीं एकठांय जावपाक लागल्ली.
ती सगळी सदा सांजची मेळपाक लागली.
ती एकठांय हांसपाक आनी वाचपाक लागली.
ती मस्ती आनी मज्जा करपाक लागली.
ती म्हणल्यार कोण?
भुरगीं, दिदी आनी तांची पुस्तकां.
तेन्झीन आनी ताशी हे दोन युवा तिबेटी सन्याशी आशिल्ले.
ते एका सोबीत अशा पाचवेंचार दोंगुल्लेचेर आशिल्ल्या आश्रमांत रावताले.
पावसा दिसांनी तर हो वाठार खूबच सुंदर दिसतालो.एक दीस ताशी जनेलांतल्यान भायर पळयतालो, अचकीत घोग्यांनी पावस पडपाक लागलो.
रस्त्यांचेर पावसा उदकाचे ल्हान ल्हान व्हाळ तयार जाल्ले.
हें उदक पळोवन, तातूंत कागदाच्यो बोटी सोडपाचो विचार ताशीच्या मनांत आयलो.ताशी आनी तेन्झीन दोगूय कागदाच्यो बोटी तयार करपाक लागले.
पावस थांबतकच ते दोगूय बोटी घेवन भायर धांवले.
तांणी तयार केल्ल्यो ल्हान आनी व्हड आकाराच्यो बोटी उदकांत सोडल्यो.
पावसाच्या व्हाळांत बोटी बऱ्यो उफेवपाक लागल्यो.
दोगूय खूब खोशी जाले.
खेळत खेळत ते दोगून घरा परत वताले तेन्नाच तांकां जॅन लोबसांग दिसलो.
जॅन्ला तांच्या आश्रमांत रावतालो आनी भुरग्यांक जायत्यो मजेशीर काणयो सांगतालो.“जॅन्ला...” तेन्झीनान उलो मारलो.
“बोटी कित्याक उफेंतात हाची तूं आमकां एक काणी सांगतलो?”जॅन लोबसांग विचार करपाक लागलो.
तांणी म्हणलें, “बोट वा जहाज उदकांत कशें उफेंता तें म्हाका खबर ना.
पूण तें जाणून घेवपाक म्हाका आवडटलें.”जॅन्लाः तिबेटी भाशेंत शिक्षकांक आदरान उलो मारपाक वापरिल्लो शब्द.
बोटी कश्यो उफेंतात हें विज्ञान शिकोवपी सोनम दिदीक विचारपाचें जॅन्ला आनी दोगांय भुरग्यांनी थारायलें.
तेन्झीन आनी ताशीन सवकास जॅन लोबसांग हांकां खुर्चे वयल्यान उठयलें.
ताका चलपाक आदार म्हूण हात दिलो.ते सोनम दिदीच्या कुडींत पावले तेन्ना ती एक पुस्तक वाचताली.
“ताशी देलेक,” जॅन्ला, ताशी आनी तेन्झीनान सोमन दिदीक म्हणलें.“ताशी देलेक,” सोनम दिदीन जाप दिली.“आमकां सगळ्यांक एक प्रस्न पडला,” जॅन्लान म्हणलें.ताशी देलेक: म्हणल्यार तिबेटी भाशेंत शुभेच्छा दिवपाचो एक प्रकार.
ताशी म्हणल्यार बरें भाग्य आनी देलेक म्हणल्यार बरी भलायकी.
“हय, दिदी बोटी उदकांत कित्याक उफेंतात हे तूं आमकां सांगपाक शकता?” तेन्झीनान विचारलें.“हय, हांव जाणां” सोनम दिदीन म्हणलें.
“पूण तें आमी सगळीं मेळून समजून घेवया.”आनी सोनम दिदीन तांकां एका फाटोफाट एक-एक वस्तू हाडपाक सांगलें.“तेन्झीन, रांदचेकुडींतल्यान प्लास्टीकचें टब हाड.”“ताशी, उदकान भरिल्ली एक ल्हान बालदी हाड पळोवया.”“जॅन्ला, हो आपोल धरात.
खावं नाकात आं.”
सोनम दिदीन ताशीक तो टब उदकान पुरायपणान भरपाक लायलो.“आतां, जॅन्ला...” तिणे म्हणलें, “हो आपोल टबांत घालशात?
तो उदकांत पुरायपणान बूड मेरेन घाल.”
जॅन्लान सवकास आपोल टबांत घालो आनी बोटान ताका सकयल दामलो.
आपोल दामना फुडें थोडें उदक भायर पडलें.ताशी आनी तेन्झीन काचाबूल जाले, “उदक भायर पडटा!”जॅन्लान आपोल सकयल दामप सोडलो आनी तो वयर उफेवपाक लागलो.सोनम दिदी हांसपाक लागली.
“हे कितें जालें?” तिणें विचारलें.
“जॅन्लान आपोल उदकांत दामलो,” तेन्झीनान म्हणलें.“उदक भायर पडलें,” ताशीन सांगलें.“पूण आपोल उफेंता,” जॅन्लान म्हणलें.“तुमी सगळ्यांनी सारकें सांगलें!” सोनम दिदीन म्हणलें.
“ताशी, कितलें उदक भायर पडलें तें तूं सांगपाक शकता?
अर्द कप आशिल्लें?
काय एक कप?”
मेजार दवरिल्लें आनी जमनीर पडिल्लें उदक ताशीन पळयलें.
“एक कप अशें दिसता,” ताणें सांगलें.“सारकें,” सोनम दिदीन म्हणलें.
जॅन्ला आनी ताशीनय हय म्हूण तकली हालयली.
“ताशी, आतां तें आपोल भायर काड पळोवया.
टबांत परत उदक भर.
तेन्झीन, आतां उदकांत एक कुलेर घालशीत?”तेन्झीनान कुलेर घालें.
कुलेर टबा पोंदा गेलें.“कुलेर खूब जड आसा,” जॅन्लान सांगलें.“दर्यांत आशिल्ल्या जहाजा इतलें जड ना,” तेन्झीनान म्हणलें.“हे फावट खूब उणें उदक भायर पडलें, पावूण कप लेगीत न्हय,” ताशीन तोंड बागोवन म्हणलें.
“तुमी सगळ्यांनी बरोबर जाप दिली” सोनम दिदीन म्हणलें.
उपरांत तिणें विचारलें, “जॅन्लान आपोल उदकांत सोडल्या उपरांत तो वयर उफेंवच्या पयलीं थोडें उदक पयस केलें, हें तुमी पळयलें?”“पयस केल्लेंच उदक सकयल सांडिल्लें?” तेन्झीनान विचारलें.“हय.
आपोल उफेंवपाक शकलें कारण आपल्या वजना परस चड उदक आपोलान पयस केलें.
म्हणल्यार पयस केल्ल्या उदका परस आपोल हलकें आसा.”“तशें जाल्यार कुलेराचें कशें कितें?” जॅन्लान विचारलें.“कुलेरानय थोडें उदक पयस केलें.
पूण खूब उण्या प्रमाणांत.
ताच्या स्वताच्या वजना परस तर उणेंच.
ताका लागून तें बुडलें.”
“दर्यांतल्या व्हडल्या जहाजांचे कशें कितें?
तातूंत तर कितलेशेच लोक वतात,” तेन्झीनान विचारलें.“...आनी तातूंत बुडपी जायतीं कुलेरां आसतात, तांचें कशें कितें?” ताशीन प्रस्न केलो.
“ताशी, कुलेरां जहाज बुडोवपाक शकनात.
जायतें उदक पयस करपाक शकता इतलें जहाज व्हड आसता.
आपोला बशेन, जहाज पयस करता तें उदक ताचे परस आनी तातूंत आशिल्ल्या गजाली परस जड आसता.
दर्यांत खूब उदक आशिल्ल्यान तें दिसना.” तिचें आयकून सगळे जाण ओग्गी जाले.
“म्हाका मात्शें मात्शें समजलां अशें दिसता,” तेन्झीनान ल्हवूच म्हणलें.
“आतां आमी आनीक बोटी उदकांत सोडया?” ताशीन विचारलें.“म्हजो च्या पिवपाचो वेळ जालो,” जॅन्लान म्हणलें.सोनम दिदी हांसली.
“तुमी च्या घेयात आनी भुरग्यांनो तुमी मज्जा करात!” तिणे म्हणलें, आनी बोटी करपाक तांकां रंगबिरंगी कागदां दिलीं.
तेन्झीन आनी ताशीन रंगबिरंगी बोटी तयार केल्यो आनी त्यो उदकांत सोडल्यो.
“उदक भायर पडिल्लें म्हाका दिसना मरे,” ताशीन म्हणलें.
“अरे, उदक सदांच भायर पडना.
तें फकत पयस वता,” तेन्झीनान ताका सांगलें.
“म्हाका दिसता बोटी व्हाळांत स्वता खातीर मात्सो जागो तयार करतात,” जॅन्लान म्हणलें.
निळी,हळदुवी,तांबडी,पाचवी तशेंच धव्यो बोटी व्हाळांत उफेंतना ते पळोवपाक लागलें.
प्रार्थना बावटे उदकांत व्हांवतात, अश्यो त्यो बोटी दिसपाक लागल्यो.
गुरुत्वाकर्शण म्हणल्यार कितें?
ताशीन झाडा वयल्यान फुटबॉल सकयल उडयल्यार कितें जातले?
तो सकयल जमनीर पडटलो काय आकाशांत वयर वतलो?
हय, गुरुत्वाकर्शणाक लागून तो सकयल पडटलो.
ह्या शक्तीक लागून सगळे पृथ्वी वटेन ओडून येतात, हें तुमकां खबर आसा?
तरणगूण म्हणल्यार कितें?
तेन्झीनान उदकान भरिल्ल्या बालदेंत फुटबॉल उडयल्यार कितें जातले?
गुरुत्वाकर्शण फुटबॉलाक बालदीच्या तळांत ओडून घेतलें काय कितें?
हय, पूण उदकांत, गुरुत्वाकर्शणाच्या विरुद्ध, वयल्या वटेन काम करपी एक शक्त आसता.
ताका तरणगूण म्हणटात.
गुरुत्वाकर्शण फुटबॉलाक सकयल ओडटा तशे तरणगूण ताका वयर उफेंवपाक मजत करता.
फुटबॉलाच्या बाबतींत, तरणगूण गुरुत्वाकर्शणा परस चड शक्तिशाली आसता.
ताका लागून फुटबॉल उफेता.
जर ताशीन उदकांत वीट घाली जाल्यार कितें जातलें तें सांगात पळोवया?
आनीक कित्याक?
विस्थापन म्हणल्यार कितें?
जेन्ना तुमी उदकांत एक वस्त उडयतात तेन्ना ती कांय उदक कुशीक काडून स्वता खातीर सुवात करपाचो यत्न करता.
म्हणल्यार, वस्त उदकांत स्वता खातीर सुवात करपाक उदक विस्थापीत करता.
बास्केटबॉल सारकिल्यो मोट्यो वस्तू किक्रेट सारक्या ल्हान वस्तू परस चड उदक विस्थापीत करतात.
खूब वर्सां आदीं, जेन्ना एका वस्तून कुशीक काडिल्ल्या उदकाचें वजन त्या वस्तूच्या वजना परस चड आसता, तेन्ना ती वस्तू उफेंता असो सोद आर्किमिडीज नांवाच्या एका ग्रीक विज्ञानिकान लायलो.
ताका लागूनच तर आपोल उदकांत उफेता.
घनताय म्हणल्यार कितें?
आमच्या आशी-कुशीच्यो सगळ्यो वस्तू ल्हान ल्हान कणांनी तयार जाल्ल्यो आसतात.
त्यो दोळ्यांनी तश्यो दिसनात.
हे ल्हान ल्हान कण वस्तूं भितर कितल्या घट्टपणान बशिल्ले आसता ताचेर त्या वस्तुची घनताय थारता.
ताशी कडेन आशिल्ल्या ल्हान गड्ड्याचें वजन सोनम दिदी कडेन आशिल्ल्या आपोला इतलें आसूं येता.
पूण आपोल आकारान मोटो कित्याक?
कित्याक तर आपोला भितरल्या कणा मदीं चड अंतर आसा.
गड्ड्यांत, कण एकामेकांक घट्ट चिकटून आसता.
हाचोच अर्थ आपोलाची घनताय गड्ड्या परस उणी आसा.
चडशे फावट चड घनताय आशिल्ल्यो वस्तू उदकांत बुडटात.
एक खेळ आसा जो तुमी तुमच्या इश्टा बरोबर खेळपाक शकतात.
खंयच्योय चार ते पांच वस्तू घेयात.
खंयची वस्त उदकांत उफेंतली आनी खंयची बुडटली हाचो अदमास करात.
मागीर सगळ्यो वस्तू एक-एक करून उदक भरिल्ल्या बालदी वा टबांत सोडात आनी मजा पळयात.
कितलो गोड वास!
खंय सावन येता काय?
हांगा सावन न्हय!
हो तरा सोबीत फुलांचोवास.
हांगा सावन न्हय!
हो तर पाड शेणाचो वास.
शी!
हो तर हळशीक वास म्हज्या मेया चो.
हा... हो तर गरम रूचीक लुची बटाटाचो वास.
आह!
तो गोड वास येता तो हांगासल्लो!ह्या नव्या मिठायेच्या दुकानांतलो.
होगोड वास येता तो ताज्ज्या गुलाब जामुनाचो!
इश्टानो, तुमकां खबर आसा?
आमच्या नाकांतखुबश्यो पेश्यो आसात.
ज्यो आमकां वास घेवपाक मदत करतात.त्यो आमकां वास गोड आसाकाय पाड आसा हें सांगपाक मदत करतात.
वास रूच जाणून घेवपाक मदत करतात.
कांयवस्तूंचो वास आमकां आमी त्या वस्तू पसून कितलीं पयस आसात हेंवूय सांगता.मनशां परस, जनावरांचें ज्ञानेंद्रीय बळिश्टआसता.तुमी केन्ना लक्ष दिलां?
जळारां आमकांसोदून काडटात, आमी मागीर खंयय आसूं.
आमी खातना पावाचो कुडको जमनीर पडला हेंमुंयांक कोण सांगता?
सोंपें.
ती तांची वास घेवपाची क्षमता.सुण्याकबरें धारेचें नाक आसा हें सगळ्यांक खबर आसा.
हाका लागून तर तें, आमकां चोरांक जावंबॉम्ब सोदपाक मदत करता.
तुका खबर आसा, जेन्ना आमी सुंदर जार्दिनाकडल्यान वतात तेन्ना आमी लांब स्वास कित्याक घेतात?
आनी आमी कोयराच्या राशी कडल्यानवतना नाक कित्याक बंद करतात?
कारण कोण तरी आमकां सांगता तशें करपाक.
तो कोण तरी म्हळ्यार आमची चमत्कारी वास घेवपाची क्षमता!
सुटयेचे दीस आशिल्ले.
विणा आनी विनय पोरसांत आशिल्ली.
सगळे कडेन पेन्टाचे डबे आशिल्ले.
धवो, तांबडो, हिरवो आनी निळो तशेंच हळडुबो अशें वेगवेगळे रंग आशिल्ले.
पेन्ट मारपी व्यस्त आशिल्ले.
एकलो शिडयेचेर उबो आशिल्लो.
दुसरो झोपाळ्याचेर आशिल्लो.
“आमी तुमकां मदत करूं?” विणा आनी विनयान विचारले.
पेन्टरांनी तांकां दोगांकूय ब्रश दिले.
“गेटीचो भितरलो भाग पेन्ट कर,” ताणें विणाक सांगलें.
“गेटीचो भायलो भाग पेन्ट कर,” ताणें विनयाक सांगलें.
तांणी पेन्टाचे दोन डबे उखल्ले आनी कामाक लागलीं.
विणान गेटीचो एक भाग पेन्ट केलो.
विनयान दुसरो भाग केलो.
पेन्ट जमनीर पडलो.
वणटीर पडलो.
तांचेर पडलो.
निमाणें तांचे पेन्ट मारून जालें.
जमनीर पडिल्लो पेन्ट तांणी साफ केलो.
वणटीर उसळिल्लो पेन्टय तांणी साफ केलो.
तांचेर पडिल्लो पेन्टय तांणी काडलो.
"म्हाका तांबडी गेट खूब आवडटा!"
विणान म्हळे.
"म्हाका हिरवी गेट आवडटा!"
विनयान म्हळे.
“अरेरे... तुमी दोन रंगांची गेट केल्या.
!” पेन्टरान म्हळे.
“काय नजं, आमी ती तशीच दवरूया!” आवयन म्हळे.
तुमकां जर कोणाक फोन करपाचो आसा, जाल्यार तुमी कितें करतात?
सेलफोन वापरतात?
काय वायरीन स्विचबोर्डाक जोडिल्ल्या (लँडलायन) टेलिफोना वेल्यान फोन लायतात?
एकाद्रेपोस्ट ऑफिसांत वचून फोन करतलीं काय शेजरा पसऱ्या वेलो फोन ताका पयशे दिवन वापरतलीं?हातूंतल्यान खंयचोय फोन तुमी वापरल्यार, फोन करपाची पद्धत मात एकेच भाशेन आसता.
तुमी विशिश्ट नंबर दामतात आनी दुसरे वटेन घांट (रींग) वाजपाची वाट पळयतात.पूण सामकें सुरवातीच्या काळांत मात हे फोन करप इतलेंसोंपें नाशिल्लें.
अलेकझांडर ग्रॅहम बेलान 1870 च्या दशकांत टेलिफोनाचो सोद लायलो.10 मार्च 1876 ह्या दिसा बेलान पयलो फोन ताचो सहाय्यक थॉमस वॉटसन हाका केलो.
ते दोगूय तेन्ना बोस्टन (युनायटेड स्टेट्स ऑफ अमेरिका म्हळ्यार यू एस ए) हांगासरल्यातांगेल्या ऑफिसांत आशिल्ले.
माऊथपिसांतल्यान व्हडल्यान आड्डी मारून बेलान वॉटसनाक आपलेकडेन येवंक सांगलें.
वॉटसनान फोनाची घांट कानाक लायिल्ल्या उपकरणांतल्यान आयकली आनीतो धांवन कुशीन कुडींत आशिल्ल्या बेला कडेन गेलो.ते वेळार फोनाक डायल नाशिल्ली.
एके वायरीन ते दोनूयफोन एकमेकांक सरळ जोडिल्ले.
उपरांत ल्हवू ल्हवू चडांन चड लोकां कडेन फोन येवपाक लागले.
ताचे मागीर एक मदेकांत‘एक्स्चेंज’ उबारलें.
ह्या एक्स्चेंजांतल्या एका स्विचबोर्डाक त्या भागांतले सगळे टेलिफोनजोडले.
एक ऑपरेटर स्विचबोर्डा वेल्यो वायरी जुळोवन एकमेकांचे फोन जोडून दिवपाचें कामकरतालो.स्विचबोर्ड सादारण असो दिसतालो.
आनी टेलिफोन असो दिसतालो.
उलोवपा खातीर ताका एक माऊथपीस आशिल्लो आनी ज्यातूंतल्यानआयकूपाचो असो एक इअरपीस.
तेन्ना लेगीत फोनाक डायल नाशिल्ले.
मागीर फोन कसो लायता आसतलीं?
हॅलो, हांव तुमकां कसली  मजत करपाकशकतां?“ऑपरेटर, प्लीज म्हाका तुमी डॉ.
एँड्रयू हांचो नंबर जोडून दितले?”“हय, एकूच सेकंद हां.” तुमीं पयलीं रिसीव्हर उखलतकीच टेलिफोन ऑपरेटर तुमचेंस्वागत करताली.
मागीर ती कांय वायऱ्यो हेवटेन-तेवटेन जोडून दिताली.
तेच बराबर दोतोरांचोफोन वाजपाक लागतालो.
पूण ऑपरेटरा वरवीं फोन लायतना तुमी कितें उलयतात, हाचें तुमकां भान दवरचेंपडटालें.
कारण, टेलिफोन ऑपरेटराक दिसलें जाल्यार तुमचें दोगांय मदलें संभाशण तिका आयकूंकमेळटालें.
मागीर टेलिफोनांची संख्या जशी जशी वाडत गेली.
तशें तशें ऑपरेटराक सगळे नंबरमतींत दवरपाक कठीण जावपाक लागलें.
तेवेळार फोनाक डायल बसयलें.
तेन्ना मागीर ऑपरेटराकसांगनास्तना आपले आपल्याकूच नंबर डायल करपाक येवपाक लागलो.
हो नंबर स्विचबोर्डाच्यामाध्यमांतल्यान दुसऱ्या फोनाक आपसूक जोडपाक लागलो.पयसुल्ल्या अंतरावेले टेलिफोन मात ऑपरेटरच लावन दिताले.
1920 च्या अदमासाक टेलिफोनांचीं रुपडीं बदल्लीं.
आतां माऊथपीस आनी स्पिकर दोनूय एकठांय एकाच हँडसेटामदीं बसयिल्ल्यान व्हडली सोय जाली.
तुमच्यांनी हँडसेट काना कडेन लावन वा मान आनी खांद्याच्याआदारान हँडसेट धरून, तुमचे हात बरोवपाक वा घड्याळ घालपाक मेकळे दवरपाक जाताले.
रोखडेंच लोकांक खंयूय येतना - वतना फोन करपाची गरज भासपाक लागली.तो वेळ मेरेन तांचे कडेन सेल (मोबायल) फोन नाशिल्ले.
पूण रस्त्यावेल्या एकाद्रेसार्वजनीक टेलिफोन बूथा वेल्यान कोणाकूय फोन करप शक्य आशिल्लें.
1930 च्या दशकांत संवसारांतल्याभोवतेक व्हड शारांत अशे भोवशीक बूथ सुरू जाल्ले.भोवसंख्य लोक अशा भोवशीक बुथा वेल्यानूच फोन करताले.
फकत सामके गिरेस्त लोकांच्याघरांतच टेलिफोन आसतालो.
कांय वर्सांनी, लोकांक गाडी चलयतास्तना फोन करपाची गरज भासपाक लागली.
म्हूणमागीर गाडयेंत हँडसेटआनी डायल आशिल्ले फोन बसयले.
ह्या गाडयेंतल्या फोनांक वायरी नाशिल्ल्यो.
रेडियोलहरी वरवीं ते दुसऱ्या फोनाक जोडप जातालें.
1970 च्या सुमाराक थोड्या लोकां कडेन एकाद्र्या पिशवेंत घालून भोंवपाक मेळटातसले फोन आशिल्ले.
हो सॅटेलायट फोन.
दुसऱ्या फोना कडेन उपग्रहांच्या मजतीन हो फोन जोडटालो.
मात हे फोन तितलेशे लोकप्रीय जाले नात कारण ते खातीर,उपग्रहा कडेन कसल्याच आडमेळीं शिवाय थेट संपर्क जावप गरजेचें आशिल्लें.
म्हळ्यार, समजातुमी एकाद्रे 20 मजली इमारतीच्या दुसऱ्या मजल्यार रावतात जाल्यार, फोन करपा खातीर वाआयिल्लो फोन घेवपा खातीर सामकें तेर्रासाचेर वचचें पडटालें.
तेच सुमाराक मोबायल फोन प्रचलीत जाले.
ते उपग्रहां कडेन न्हय, जाल्यार लागसारच्यामनोऱ्या कडेन जोडप जातालें.
ते खातीर घरांत वा ऑफिसांत बसून फोन करपाक मेळपाक लागलें.
पयल्या सेलफोनाची निर्मणी 1973 सालांत जाली.
ताचेंवजन एक किला परस चड आशिल्लें.
ल्हवू ल्हवू ताचो आकार तुमच्या बोल्सांत वचपा इतलो ल्हानजायत गेलो.
सेलफोन सगळे नदरेन सोयीस्कर जालो.
लँडलायन फोन वायरीनीं जोडचे पडटात.केबल्स घालपा खातीर खूब खणचें पडटा.
ते खातीर खूब पयसो लागता.
म्हणच चडावतगांवानी लँडलायन फोन बसोवप जालें ना.
पूण सेलफोनांक लागून हें चित्र आतां बदल्लां.
आतां पळोवपाक गेल्यार जण एकल्या कडेन सेलफोन आसता.
आयचे सेलफोन तर फोन करपा वांगडाच हेर गजाली करपाक शकतात.
ताचेर चॅट करपाक मेळटा,गेम खेळपाक मेळटा, ई-मेल्स धाडपाक मेळटात, इंटरनेट वापरपाक मेळटा, संगीत आयकपाक मेळटा.
सिनेमा पळोवपाक मेळटा.
फोटे काडपाक मेळटात, व्हिडियो शुटींग काडपाक मेळटा, एप्स् डावनलोडकरपाक मेळटात...खरें म्हळ्यार आयचो स्मार्टफोन म्हळ्यार एक संगणका भशेन जाला जाचे वेल्यानफोन लेगीत करपाक मेळटा.भविश्यांतलो फोन आनीक कसलीं कसलीं कामां करतलो काय?
आतांच्या फोनांत तुमी तुमच्या इश्टाचें वा इश्टिणीचें नांव उच्चारलें जाल्यारफोन रोखडोच ताका वा तिका फोन लायता.
हाचे फुडें एकाद्रे अशें जावपाक शकता, तुमीं तुमगेल्याफोनाक सूचना करतलीं, “म्हज्या तिसरेंतल्या गणिताच्या सरांचो नंबर म्हाका सोदून दी.”आनी तो सोदून दितलो!तुमचो फोन तुमकां वस्तूंच्यो त्रिमिती प्रतिमा दाखोवपाक शकतलो.
मागीर एकाद्रेंदप्तर ऑनलायन खरेदी करचें पयलीं तुमकां तें भितरल्यान-भायल्यान सगळे बाजूंनी पळोवपाकमेळटलें.
हांव अशेंय चिंततां, फोन मात्शे लवचीक जातले!
तुमच्यांनीते मनगटाक गुठलावपाक जातले, वा ते गुठलायल्यार एकाद्रे ल्हान पर्सीं भितर लेगीत धरतले.
फोन चार्ज करपाचे मात नवे नवे बरे पर्याय सोदचे पडटले.
सौर उर्जेर चलपी फोनआसल्यार सामकें बरें.
चार्ज करपाक तुमकां फकत वतांत रावचें पडटलें वा हालचालीचेरआदारीत चार्जींग म्हळ्यार चलता चलतां फोन चार्ज जावन वतलो!
समजा बॅटरी सोंपपाक आयल्याजाल्यार फोन घेवन सोमतेंच मात्शें धांवन येवपाचें!
व्यायामय जातलो आनी फोन लेगीत चार्जजातलो.
दुसरें म्हळ्यार, सध्याचे स्मार्टफोन खूब बेगीन इबाडून वतात.
जायते जाण एक-दोनवर्सांनीच रोखडोच नवो फोन घेतात.
ही एक तरेची नाशाडीच.
फोन सैममोगी आशिल्ले, जाल्यारबरें जावपाचें.
घातक किरणोत्सर्ग ना आनी विखारी घटक ना.
पुनर्वापर करपाक येवपा सारखेवा सहजतायेन विघटन जातलें अशे सुटे भाग आशिल्ले फोन जाय.
हेच खरें स्मार्ट तंत्रगिन्यानजातलें हय काय ना?
आतां तुमी सांगात पळोवया, फुडल्या काळांतले फोन कशेआसतले?
संशोधक आनी शिक्षकअलेकझांडर ग्रॅहम बेलान टेलिफोनाचो सोद लायलो.
बाकीच्या विज्ञानिकांनीय असल्यातरेच्या सोदांचेर काम केलां.
ध्वनी आनी उलोवप हाचे विशीं अभ्यास करपाक तागेल्या आवय-बापायनताका प्रेरणा दिली.अलेकझांडराचो बापूय वक्तृत्व शिकयतालो.
तागेल्या आवयक सादारण पणान आयकुपाकयेनाशिल्लें पूण ती पियानो वाजोवपाक शिकिल्ली.
अलेकझांडर तिचे कडेन उलयतना तिगेल्याकपला कडेन तोंड व्हरून उलयतालो.
ते खातीर तिका ओंठाच्या थरथरावयल्यान शब्द कळटाले.
अलेकझांडरान मागीर बोस्टन हांगासर आयकुपाक येनाशिल्ल्या भुरग्यां खातीर एक शाळा सुरूकेली.आयुश्यभर तो संवाद सादपाचे नवे नवे मार्ग सोदत रावलो.
ताच्या नांवार वट्ट 18 पेटंटस् आशिल्ले.
वयाच्या 16 व्या वर्सा ताणे पयलो सोद लायलो.
गंवाचीं सोलां काडून उडोवपाचें तें एक यंत्र आशिल्लें.
थरथरांतल्यान ध्वनीचो प्रवास कसो जाता हें जाणून घेवपाची ताका खूब उत्सुकतायआशिल्ली.
तुमी जर तुमच्या गळ्याचेर बोटां दवरून उलयत जाल्यार, स्वरयंत्राची थरथर जाणवतली.
तातूंतल्यानूच ध्वनी तयार जाता.
कोणतरी उलयतकीच तो थरथर-लहरी तुमच्या कानांत पावतात, कानाच्या भितरल्या भागांतथरथर तयार जाता.
आनी तुमकां आयकुपाक येता.
जशे जशे तुमी पयस वतात, तसो थरथर कमी कमीजायत रावन मागीर बंद पडटा.
ध्वनी पळयात!ह्या प्रयोगाच्या मजतीन तुमकां ध्वनी ‘पळोवपाक’ मेळटलो.प्रयोगा खातीर साहित्य:- एक पसरट आयदन- गुठलावपा खातीर प्लॅस्टीकची पट्टी- तांदळाचे इल्लेशे दाणे- एक स्टिलाची ताटली आनी कुलेरकृती:1.
आयदन घेवन ताचेर प्लॅस्टीकची पट्टी ताणून घट्ट लायात.
ती सदळ जावची ना हाचेर लक्ष दियात.
2.
प्लॅस्टिकाचेर इल्लेशे तांदळाचे दाणे उडयात.
3.
ताटली आनी कुलेर आयदनाच्या म्हऱ्यांत हाडात.
पूण ताका स्पर्श करनाकात.
4.
कुलेरान ताटलेचेर धाडावपाक सुरवात करात.
पूण आयदनाकतेंकचीं नात हाची जतनाय घेयात.
कितें दिसता तुमकां?
म्हाका वाचपाक आवडटा.
हांव कोणाक वाचून दाखोवंक शकता?
म्हजी भयण सुस्त न्हिदल्या.
हांव कोणाक वाचून दाखोवंक शकता?
म्हजी आवय आनी आजी रांदतात.
हांव कोणाक वाचून दाखोवंक शकता?
म्हजो बापूय आनी आजो काम करतात.
हांव कोणाक वाचून दोखोवंक शकता?
हांव म्हाकाच वाचून दाखोवंक शकता.
रिंकीक आपल्या व्हडल्या भावाचें अक्षर खूप्प आवडटा.
तो एका खासा लकलकीत शाईच्या पॅनान बरयता.
एक दीस, भाई घरांत नासतना, रिंकीन ताचें पॅन सोदलें.
ताचो ड्रॉवर उकतो केलो.
पुस्तकां भायर!स्टेप्लर भायर!
धातुची पट्टी भायर!
ड्रॉवराच्या सकयल रिंकीक ताचें खास पॅन मेळ्ळे.
पूण ते थंय कितें आसा?एक वेगळोच काळो ब्लॉक ताका चिकटला.
रिंकीन पॅन आनी ब्लॉक कडेक काडले.
पूण उपरांत...ठक, टीक...बाटलेचें ढाकणे उसळून ब्लॉकाक चिकटले.
रिंकीक मजेन हांसूंक लागलें.
स्टॅप्लर ह्या ब्लॉकाक चिकट्टा काय?ठक, टीक!
हय, तो चिकट्टा.
हे ल्हेवेचें माजर ताका चिकट्टा काय?ना, तें चिकटना.
धातुची पट्टी ह्या ब्लॉकाक चिकट्टा?ठक, टीक!
हय, तीं चिकट्टा.
हो तपकिरी नाल्ल ताका चिकट्टा काय?ना, तो चिकटना.
नाल्लाची सोण्णा रिंकीच्या नाकांत कातकुतली करता.
आक...च्छी!
ताका मोट्यान शींक येता.
पॅन ताच्या हातांतल्यान पडून खांटी पोंदा ना जाता.
रिंकीक हुस्को, भाई येवपाचो जालो.
तें खांटी पोंदा आपलो हात लांब करता.
अरे रे.
पूण ताचो हात पॅना मेरेन पावना.
तें पट्टी घेवन पॅना मेरेन पावपाचो यत्न करता.
अरे रे... पॅन आनीक मुखार वता.
पॅन लागीं हाडपाक उपाय कितें काय.
रिंकीक एक आयडिया सुचता.
सगळ्यांत बरी आयडिया!
रिंकी काळो ब्लॉक पट्टेक जोडटा.
ठक, टीक!
ते चिकट्टात.उपरांत तें पट्टी खांटये पोंदा व्हरता आनी हात लांब करता.
लांब, लांब, लांब...
ठक, टीक!
ब्लॉकाक कितें चिकटा जाणा?
बेगीन, बेगीन!
भाई घरा येवपाचो जालो.
पॅन आनी काळो ब्लॉक भितर घालता.
पुस्तकां आनी स्टॅप्लरय भितर घालता.
तशेंच धातुची पट्टीय भितर दवरता.
रिंकी ड्रॉवर बंद करता.
तेन्नाच ताका दाराचो आवाज आयकूंक येता आनी भाई रुमांत भितर येता.
"रिंकी" भाई म्हणटा, "जमनीर नाल्ल कित्याक आसा?"
चमत्कारी ब्लॉकाचें गुपीतकाणयेंतलो चमत्कारी ब्लॉक हो एक लोहचुंबक म्हणल्यार बार मॅगनेट आसा.
लोहचुंबक खुबशा आकारांनी येतात.
वर्तूळ, समकोण, चौकोन वा यु-आकाराचो.
लोहचुंबक सगळ्या गजालींक चिकटूंक शकना.
तो खास तरेचे घटक आशिल्ल्या वस्तूंक चिकट्टा, ते म्हणल्यार लोह, निकल, स्टील आनी कोबाल्ट.
हातूंतल्या खंयच्या वस्तूंक लोहचुंबक चिकट्टलो अशें तुमकां दिसता?
म्हाका विणपाक येना.माजराक बरोवपाक येना.नुस्त्याक दोळो मारपाक येना.
दुकराक उडपाक शकना.
कुतूक नाचपाक कळना, मूयेक वाचपाक कळना, कावळ्याक गावपाक कळना.
माकडाक रांदपाक जमना.
पूण माकडाक लांब उडक्यो मारपाक कळटा.
कावळ्याक काँव काँव करपाक कळटा, मूयेक घास मारपाक कळटाआनी कुतूक भोंकपाक कळटा.
दुकराक खावपाक कळटा, नुस्त्यांक पेंवपाक कळटा...आनी म्हाका वाचपाक कळटा.
मम्मानसुकण्याचो डबो ताच्या दप्तरांत घालो आनी ताचीं पांखां वेंगायलीं.
"देव बरो दीस दीवं, मोगा".
तिणें म्हणलें.
"लक्ष दी, नमळायेन वाग......" "उफफफ मम्मा".
सुकणें हांसता, “तूं सद-सदां तेंच सांगता.”
"आनी याद दवर" माम्मान म्हणलें.
"सोरपा पसून पयस राव.
तो वेगळो'" मम्मानअशें म्हणुनाशिल्लें जाल्यार कितलें बरें जाल्लें, सुकण्यानइत्सा व्यक्त केली.
सोरोप आनी सुकणें घट इश्ट.
मम्माक सोरोप पसंत ना.
"ताच्या घरचीं आमच्यालोकांक खातात!"
ती सदां अशें म्हणटा.
"सुकणें आनी सोरोप केन्नाच इश्ट जावपाक शकनात."
आनीहे वटेन सोरपाच्या बापायन ताच्या डब्यांत शेवण्याची तांतयां घालीं.
“आयचें खास, पुता” ताणेंअभिमानान म्हणलें.
"पूण म्हाका तांती आवडना, पप्पा"सोरोप पंरवलो...
"आमी तें ह्या कुटुंबांत सदांच खालां!"
खर आवाजान पप्पान म्हणलें, "आनी याददवर, त्या सुकण्या पसूनपयस राव."
रागानसोरोप थंयच्यान सरकलो.
"सुकणीं आमच्या परस वेगळीं" वता वतां पप्पान म्हणलें.
"आमी आमच्या अन्नाचे इश्ट जावंक शकनात"
शाळेंत सोरोप जेन्ना सुकण्याक मेळटा, तेन्ना तांकां खबर आसता.
"तुज्या मम्मान म्हणलें..."सोरपान विचारलें.
सुकण्यानमान हालयली.
"तुज्या पप्पान सुद्दां", सोरपान मानहालयली.
"आमचे पालक चूक करतात", सुकण्यान म्हणलें.
"सोरपा, ताकांदाखोवया आमी भिन्न न्हयतर चड एक सारखीं आसात".
"उत्तम कल्पना" सुकण्यानम्हणलें, “चल तर”ताणें कागद काडलें आनी ताचेर दोन गोलकाडले -अशे तरेन.
"वर्तुळाच्या दावे वटेन हळदुव्या भागांत", सुकण्यान म्हणलें, "आमी फकत सुकण्याच्यो वस्तू बरोवया, वर्तुळाच्या उजवे वटेन निळ्या भागांत, फकत सोरपाच्यो वस्तू.
हातून सोरोप आनी सुकणें वेगळीं कशीं तें आसा."
सोरोपकुवाड्यांत पडलो.
"म्हाका दिसलें, आमी एक सारकीं आसात हाचेर विचार चलतलो".
"त्याच खातीर तर हो पाचवो भाग आसा, सुकणेंमुमुरखें हासलें."
“पयलीं, आमी कशीं दिसतात तें पळोवया”, सुकण्यान म्हणलें.“एक सारकीं काय भिन्न?"
"सामकीं वेगळींच”, सोरपान हुसकारो सोडलो.
“हांव लांब,आंगार ल्हंव ना आनी बारीक.
तूं इल्लेंशें, गुलगुलीत आनी मोव.”“सारकें तुजें”, सुकण्यानम्हणलें.
हांव पावडराचें झुपकें कशें, ताणेंपावडराच्या झुपक्याचें चित्र हळडुव्या चंद्रकोरांत काडलें, आनीतूं दोरये बशेन खरखरीत दिसता.
ताणेंनिळया चंद्रकोरांत दोरये बशेन चित्र काडलें.
"आतां", सुकण्यानम्हणलें, “मुखार कशें या?”"सामकेंवेगळें", खिन्न जावन, सोरपानम्हणलें.
"तूं वयर उडटा पांखां फडफडावन.
हांव जमनीरसरपटत वतां."
"दुसर्‍या बशेन म्हणलें जाल्यार", सुकण्यान म्हणलें.
"हांव विमाना बशेनवतां, तुं रेल्वे बशेन".
सोरपान सुस्कारो सोडलो.
"धीर धर, सोरपा" सुकण्यान उमेद दीत म्हणलें.
"आतां आमी कितें खातात तें पळोवया""खूब वेगळ्योवस्ती”, सोरपाचे दोळे दुकांनी भरले, "पूण हांव सुकणीं आनी तांतयां खायना".
"अरे म्हाका खबर आसा", सुकण्यानथंडपणान म्हणलें.
“पूण आतां ताका वायट दिसपाक लागिल्लें”.
"दाणे आनी तण", हळडुव्या चंद्रकोरांत  चित्रकाडीत पुटपुटलें.
"बेबे आनी हुंदीर", फुटफुटत ताणें निळ्या चंद्रकोरांत चित्र काडलें.
"हारररररररमफ" सोरोपआनी सुकण्यान उडकी मारली.
ते आशिल्लेमुख्याध्यापक हती.
"तुमचें तोंड कित्याक बावलां?"
ताणें मायेन विचारलें.
"सर", हुडकेत सोरपान म्हणलें.
"म्हजो पप्पा आनी सुकण्याची मम्मा म्हणटातआमी दोगांय इश्ट जावंक शकनात... कित्याक तरआमी एकामेकां पसून भिन्न आसात."
"आमकां तांकां पटोवनदिवपाक जाय आशिल्लें, आमी भिन्न न्हयतर चड एकसारकीं आसातसर."
सुकण्यान म्हणलें.
"पुण आतां कशें जातलें."
मुख्याध्यापकहती कांय वेळ त्या गोलांक पळयत रावलो.
तोहांसपाक लागलो.
सोरोपआनी सुकणें दोळे मोटे करून पळोवपाक लागलीं.
हांतूत हांसपा सारकें कितेंआसा?
"तुमकां दिसलें ना.” आपलीं दुकां पुसून अखेरेकतो उलयलो, "तुमी हें चुकीचेंकरतात.
हांव तुमची मजत करतां."
मुख्याध्यापक हती बांकार बसलो.
"मागीर सोरपा सांग”, ताणें म्हणलें,“तुका कितें करपाक आवडटा?"
"खेळपाकआनी गजाली करपाक सर" सोरपान म्हणलें, "खास करून सुकण्या बरोबर".
"आनी तुका गो, सुकण्या?"
"गजाली करपाक आनी खेळपाक  सर"सुकण्यान म्हणलें.
"खास करून सोरपाबरोबर."
"सारकें”, मुख्याध्यापक हतीन म्हणलें.
“तुमच्योदोगांयच्यो आवडी एक सारक्योच आसात."
आनीताणें पाचव्या भागांत एक चित्र काडलें.
"आतां फुडलें",मुख्याध्यापक हतीन म्हणलें, “तुमी खूशकेन्ना जातात?”"जेन्ना टिचर म्हाका म्हज्या इश्टा म्हर्‍यांतबसूंक सांगता तेन्ना सर,” सोरपाच्या तोंडार हांशें फुल्लें.
"सामकें एकसारखें, सर",सुकण्यान नेटान ताळी मारली.
"अरे वा!"
मुख्याध्यापक हतयान म्हणलें.
"तुमच्या दोगांयचो खोशयेचो जागो पाचव्या भागांत".
"बरें आसा, तुमकांदुख्ख केन्ना जाता?"
"सर, जेन्ना पप्पा म्हका सुकण्या पसून पयस रावपाकसांगता", सोरोपसुस्कार सोडटा.
"ती मम्मा सोरपा पासून पयस राव म्हणटा तेन्ना, सर",सुकणेंसुस्कार सोडटा.
मुख्याध्यापक हतयान कपलारमिरयो घालून म्हणलें,“तुमी दोगांय दुख्खी एकूच कारणाक लागून तुमचे पालक तुमकां इश्टनिवडपाक दिनात.
परतपाचवें!"
"बरें, आतां सांगात", मुख्याध्यापक हतयान म्हणलें, "तुज्या मतान सगळ्यांत बरो इश्ट कोण?"
“जो तुमचेरमोग करता.....”  सोरपान सुरवात केली.
“तूं वेगळो आसून सुद्दां” सुकण्यानसोंपयत म्हणलें.
"तर तुमी दोगांयहाचेर सहमत आसात”, मुख्याध्यापक हतयान म्हणलें.
“खरोइश्ट तो, जो तुजेर मोग करता, तूं कसोय आसूं.
तरचार समान आनी फकत तीन भिन्न.
हातूंत एकसमान आसात ते जिखले.”
"हुरेरेरेरे!"
सोरोपआनी सुकण्यान म्हणलें."
देव बरें करूं मुख्याध्यापक हती".
“हारररररररमफ” मुख्याध्यापक हतयान म्हणलें, “एकनिमणें काम........” "सांगात सर!"
"फाल्यां सकाळीं तुमच्यापालकांक   हांवें ऑफिसांत आपयलांम्हण सांगात."
आनीमुख्याध्यापक हती वचपाक लागले... चलतना खूब कडकदिसताले.
वर्गीकरणकरात!
क्रमानलावप वा गट करप हीं गणिताचीं म्हत्वपूर्ण कसबां आसात.
गणितां सोडोवपा खातीर स्वताक तर्कशील जावचें पडटा.
1.
खंयचीगजाल एक सारकी आसा?
खंयची गजाल भिन्न आसा?
2.
त्योचगजाली एक सारक्यो कश्यो?
वेगवेगळ्यो कश्यो?
3.
एक गजालएका परस चड प्रकारान वर्गीकरण वा गटांत घालपशक्य आसा?
विचार करात तुमी ह्या जनावरांक कशें तरेन वर्गीकरण करून गटांत घालतले.
तुमी तांकां क्रमान लावंक शकतात.तांच्या रंगा प्रमाण- निळीं जनावरां एका वर्तुळांत आनी हळडुवीं दुसऱ्या वर्तुळांत.
आकारा प्रमाण - ल्हान जनावरां एका वर्तुळांत आनी व्हड दुसऱ्या वर्तुळांत.
चलता त्या प्रमाण - उडटात तीं जनावरां आनी चलतात तीं जनावरां.प्रत्येक वेळां गट वेगळो आसतलो?
करून पळयात.
-
दोळे तांबडे जाले.
अशें कशें ?
नाक व्हांवता, पूस तें.
गाल गरम लागतात.
म्हाका हात लवंनाका.
ताळो दुखता.
उदकूय लागीं ना.
तोंड जालें गोल​.
अशें कशें ?
सगळोवारो  गेलो.
अशें कशें ?
आता आमी कितें करप ?
सूत वापर.
बोमाडो बांद.
तूं आतां बोमाडो फुलय​, आतां तुजी पाळी.
निळी जीब                                                                                काळी जीब
लांब जीब                                                                                  बळिश्ट जीब
तोंकांळ जीब                                                                                  चिकट जीब
खरखरीत जीब                                                                                  कोमल जीब
केलक्याची जीब                                                                                  चपळ जीब
जड जीब                                                                                केंसाळ जीब
तुमची जीब कशी आसा?
मात्शें जिबेविशीं उलोवयातुमकां खबर आसा?
जीब स्नायूं पसून तयार जाल्या आनी ती जायत्यो गजाली करपाक शकता.
तरी पूण ती जाम जायना वो दुखना.
सालेमॅंडर जातीचो शेड्डो ताची बळिश्ट जीब रातकिडो वो मूस खावपाक जोरान शेंवटिता.
माजराक ताची खरखरीत जीब ताची ल्हंव निवळ करपाक मदत करता.
रंग बदलपी शेड्ड्याची जीब तोळ उडीमारून वच्चे पयलीं ताका धरपाक विजेच्या वेगान धांवता.
हांव हाजेन​ धांवपाक शकता.
हांव हाजेन​ उडकी मारपाक शकता.
हांव हाजेन​ नाचपाक शकता.
हांव हाजेन​ पेंवपाक शकता.
हांव हाजेन​ दोरी उड्यो मारपाक शकता.
हांव हाजेन​ लात मारपाक शकता.
हांव हाजेन​ पळ काडपाक शकता.
पूण हांव हाजेन केन्नाच उडपाक शकना.
हांवे आज्जेक विचारलें, "हांव थोडे लाडू खांवू?
""आतां नाका शाण्या, फाल्यां खा.
"पूण म्हाका फाल्या मेरेन रावपाचें नाशिल्लें.
हांवे आज्याक विचारलें, "हांव म्हज्या इश्टां वांगडाभायर खेळपाक वचूं?"
"आतां नाका शाण्या.
न्हिदून उठूंन वच."
पूण म्हाका न्हिदून जायसर रावपाचें ना.
हांवें आईक विचारलें, "हांव हे नवे कपडे घालूं?"
"आतां नाका शाण्या, आमी भायर वतलीं तेन्ना घाल."
पूण म्हाका भायर वच मेरेन रावपाचें नाशिल्लें.
हांवे बाबाक विचारलें, "हांव तें सुंदर दिसता तें बॉक्स उक्तें करूं?
""आतां नाका, आतां नाका.
तुवें वाट पळोवंक जाय.
"पूण म्हाका आनीक वाट पळोवपाची नाशिल्ली.
"जाण्टे सदांच "आतां नाका, आतां नाका" अशें कित्याक म्हणटात?त्या दिसा हांव खूब रागार जावन न्हिदूंक गेलें.
दुसरे दिसा हांव बेग्गीन उठूंन रांदचे कूडींत गेलें.
आज्जी म्हणपाक लागली, "तुवेंआतां हे लाडू खाल्यार जातात."
आजो म्हणपाक लागलो, "आमी आतां क्रिकेट खेळपाक शकतात.
"आई म्हणपाक लागली, "तुवें आतां हे कपडे घाल्यार जातात.
"बाबा म्हणपाक लागलो, "तुवें आतां हें बॉक्स उक्तें केल्यार जाता.
"आनी ताणी सगळ्यांनी म्हणलें, "वाडदिसाची परबीं!"
"अम्माची!
अम्माची!
आयज आमी नाल्लाच्यो बर्फी करूया मगे?
"सूरजान आजयेक विचारलें.
"﻿करुया?"
"ही ही ही!!
फकत तुवें म्हाका करपाक मजत केली जाल्यारच, आं?"
अम्माचीन म्हळें.
"ये!!!!"
﻿"तयार?"
सूरज आड्डलो.
"तयार!"
अम्माची उलयली.
"आमी जून जाल्लेच काडपाचे, कळ्ळें?जे सगळ्या वटांनी तपकिरी जाल्यात पळय...सांबाळून राव!
आतां पडटले!
"﻿सूं .... ढप्प!
"आतां मरे काथो काडया.."पच्च!
खर्रर!
﻿
सूरजाच्या पोटांत जालें "गर्रर!
"अम्माची खुदखुदली.
"मागीर आमी ﻿खट्ट ﻿करून कट्टी फोडपाची...
अशी!
"﻿खट्टाक!
"आनी   ﻿ ﻿﻿किसूनखोबरें काडपाचें!
"﻿
"हेर जिनसां वांगडा आयदनांत घालपाचें ...""काय ﻿बरो ﻿वास येता, अम्माची!"
"मागीर एका थाळयेंत सगळें ﻿ओतपाचें..  ﻿﻿थंड जायसर तरी राव रे बाबा!"
"आतां हाच्यो बरेतरेन ल्हान-ल्हान वडयो कातर..."﻿कच्च ﻿कच्च
"﻿वा!
﻿आमच्यो नाल्लाच्यो बर्फी खावपाक तयार आसात!"﻿"ममम्मं!"
अम्माचीच्यो बर्फी सोपीं यंत्रां वापरून तयार केल्यात!
सोपीं यंत्रां काम सोपें करतात.
स तरांचीं सोपीं यंत्रां आसतात : 1.
उतार 2.
उत्तोलक 3.
चाक आनी धुरा
﻿4.
पाचर 5.
रहाट/चरखी  6.
स्क्रू ﻿अम्माची आनी सूरजान नाल्लाच्यो बर्फी करतना वापरिल्ली सोपीं यंत्रां तूं वळखुपाक शकता?
सुशीला तिच्या आवय कडल्यान सुंदर – सुंदर रांगोळ्यो काडपाक शिकलें.
सुशीला तमिळनाडूराज्यांत रावता.
थंय रांगोळेक कोलम म्हणटात आं!
दर वर्सा पोंगलाची परब आयली काय एक पुराय रांगोळी म्हणल्यार कोलम सुशीला स्वताच काडटालें.
सुशीलाक मागीर रांगोळ्यो काडपाचें पिशेंच लागलें.
तें जमनीर, पांवड्यांर, वण्टीररांगोळ्योच रांगोळ्यो काडी...
रेल्वेचे डबे आनी इमारतीं वयल्यो ऊंच टाक्योय ताया रांगोळ्यांनी सजल्यो.
इतलेंच न्हय, मळबांत ऊंच उडपी पतंगांरूय सुशीलान रांगोळ्यो घाल्यो.
प्रत्येकटो सुशीलाच्या रांगोळ्यांची तोखणाय करतालो!
एक दीस तर मजाच जाली.
हवायी दलाचे अधिकारी सुशीलाकडेन आयले; आनी मळबांत रांगोळीकाडपा खातीर तांणी सुशीलाची मदत मागली.
विमानां कशीं सकयल व्हरपाचीं, कशीं वळोवपाचींआनी खंयच्यान वयर झेप घेवपाची, हें सुशीलान विमानिकांक समजावन सांगलें...
...आनी मागीर कांय मिनटांतूच मळबांत एक व्हडली, सुंदर आनी रंगबेरंगी रांगोळी घाली.
त्या शारांतल्या प्रत्येकाक ही रांगोळी पळोवपाकमेळ्ळी.
ते राती सुशीला ताच्या घराच्या गच्चेर उबें रावन मळबा कडेनपळयत आशिल्लें.
मळबांतलीं नकेत्रां ताच्याच कडेन पळोवन चकचकताल्यो.
सुशीला ताची फुडली रांगोळी खंय काडटलें, सांगात पळोवया?
रांगोळीचे सुंदर नमुने, ठिपके जोडून किंवां आपल्या जाय तशी नक्षी तयार करून काडटात.
नव्या दिसाक येवकार दिवपाक दारा भायर रांगोळी काडटात.
रांगोळी सदांच शूभ मानतात.
रांगोळी काडपाक जी पूड वापरतात ती पयलीं तांदळाच्या पिठा पसून तयार करतालीं.
प्रत्येक प्रांतांत रांगोळेक वेगवेगळीं नावां आसात.
सुशीलाच्या तामिळनाडूंत तिका कोलम म्हणटात, हें तर तुमकां सांगलांच.
मोग्गू, रंगोली, चौकपूर्णा, अल्पना आनी हसे चित्तारा हींय रांगोळीचीच नावां.
मज्जा न्ही?
एक दीस माजराच्या तीन पिलांनी एका व्हडल्या सुण्याक पळयलो.
﻿
सुण्याक पिलां भिलीं.
पिलां भिवन धांवपाक लागलीं.
﻿... आनी सुणोय तांचे फाटीक लागलो.
तीं इल्लूशीं पिलां जिवा आकांतान धांवपाक लागलीं.
धांवता धांवतां इल्लूशीं पिलां इल्लूश्या सवण्याक उडोवपाचींच.
पूण इल्लूशीं पिलां धांवतच आशिल्लीं.
धांवता धांवतां इल्लूशीं पिलां इल्लूश्या बाबूक उडोवपाचींच.
पूण इल्लूशीं पिलां धांवतच आशिल्लीं.
तीं एका लांकडी फळ्या कडेन धांवलीं.
"हाSSय सायबा!
आमी पडलीं आतां त्रासांत""वांचयात!
वांचयात!"
तीं आड्डलीं.
हांसतो सुणो धांवत तांच्या म्हाऱ्यांत आयलो.
"म्हाका तुमच्या वांगडा धांवन खूब मजा आयली!"
ताणें म्हणलें.
अजाप!आतां त्या इल्लूश्या पिलांक एक नवो इश्ट मेळिल्लो.
आयतारा, मनुच्या मम्मा पप्पान ताका एक तांबडो रेनकोट हाडलो.
"मम्मा, हांव हो आतां घालूं?"
मनुन विचारलें.
"ना, शाण्या, पावस लागीं पावला,पूण आतां सद्या मळब नितळ आसा," मम्मान म्हणलें.
सोमारा बरें वत पडिल्लें.
"मम्मा, आयज पावस पडटलो गे?
"मनुन विचारलें.
"ना मनु, आयज न्ही.
जर तुवें तुजो रेनकोट घालो,जाल्यार तूं सामको हांसोवणो दिसतलो."
मम्मान म्हणलें.
मंगळारा, मळब निळें आसलें.
"मम्मा, म्हजी इत्सा केन्ना पुराय जातली गे?
"मनुन विचारलें.
"आयज न्ही, म्हज्या शाण्या, मळबांत फकत एकूच धवेंकूप आसा!"
मम्मान म्हणलें.
बुधवारा सामकी गरमी जाताली.
"मम्मा, पावस कित्याक पडना गे?"
मनुन विचारलें.
"पुता, म्हाका दिसता बेगिनूच पावस पडटलो.
घडये दनपार जावचे आदींच पडत ."
मम्मान सांगलें.
बिरेस्तारा मनु पिकनिकेक गेलो.
"मम्मा, पावस पडलो जाल्यार?
हांव म्हजे वांगडा  रेनकोट व्हरूं?"
मनुन विचारलें.
"ना म्हज्या शाण्या, आयज पावस पडचो ना.थोडीशींच धवीं कुपां मळबांत खूब वयर आसात."
मम्मान सांगलें.
शुक्रारा वातावरण ढगाळ जाल्लें.
"मम्मा, आयज पावस पडटलो व्हय गे?"
मनुनमोट्यान विचारलें.
"पडपाक शकता म्हज्या शाण्या, मळबांत सकयलथोडीं काळीं कुपां आसात," मम्मान सांगलें.
शेनवारची सुरवात गडगडीत जाली!घडाम्म!
"मम्मा हो आवाज गडगडपाचो गे?
आतां रोखडोच पावस पडटलो?"
मनुन विचारलें.
आनी एकदाचो पावसपडपाक लागलो!
"हय, पावस आयलो, पावस आयलो,"मनुन, भायर धांवत गावपाक सुरवात केली.
"पूण मनु," मम्मान ताचे फाटल्यान धांवत उलो मारलो, "तूं तुजो रेनकोट विसरलो मरे!"
म्हाका मळबात व्हडली काळी कुपां दिसतात आनी जगलावण्याचो गडगडोय आयकुपाक येता.पावसाचे दिस आयल्यात.
हाका संस्कृत भाशेत वर्शा ऋुतु म्हणटात.
म्हाका अोलें मातयेचो वास खुब आवडटा.
लांब गिमातल्या रखरखीत वोतां उपरांत मातयेकुय पयल्या पावसाचे थेंबे खुब आवडटात अशें म्हाका दिसता.
पावस जमनीचेर खुब सुंदर आकृत्यो तयार करता.
म्हजा काकान पावसाचे उदक साठोवन दवरपा खातीर कांय जाग्यांचेर व्हडली पिपा दवरल्यात.
घराचे माळये वयले उदक ह्या पिपांनी येवन पडटा.
देखुन हांव तांकां धबधबे म्हणटा.
पावस पडटा तेन्ना काकीक व्हडल्यान गावपाक आवडटा.
वाराणासी, रावपी शुभा काकीन म्हाका 'कजरी' नांवाची सुंदर गीतां शिकयल्यात.
तुमका खबर आसा, महाराजा अकबर हांच्या दरबारांतले नामनेचे गावपी मियां तानसेन, 'मियां की मल्हार!'
ह्या रागात गीत गायले उपरांत पावस पडपाक सुरवात जाताली.हांव सुद्दा भारतीय शासत्रीय संगीत शिकपाक सुरवात करतले.
शाळेतल्यान धावत येतना हांव पावसात भिजले, पुण तातुत मजा आयली.
आमच्या घरा लागसारच्या शेतांत हांवे मोरांक नाचतना पळयले.
ते केन्नाच भिजनात!मनून व्हडल्या झाडार, बांदिल्ल्या झोपाळ्याचेर केन्ना वचून बसता आनी पावसाच्या वार्याचो थंड स्पर्श तोंडार घेता अशें जाला.
रानचेकुडीत तळत आशिल्ल्या भज्यांचो म्हाका वास येता.
हांव मातशे हावरट जावन इल्लो मकोय खावपाक शकता?
आई आमका गरम दुध पिवपाक लायता.काल, तीणें फुल्यल्ले तिखट शीत केल्ले.
आनी फाल्यां ती पुरयो!
करतली म्हणटा.
सगळी झांडा-झोपां पाचवीचार आनी खुशालभरीत दिसतली.
म्हज्या खातीर हरी भय्यान जयपूर सावन धाडिल्ल्या त्या पाचव्या दुपट्या वरी.
ताका 'धानी चुनरया' म्हणटात अशें तांणी सांगिल्ले.
'धानी' म्हळ्यार भाताच्या मोवळ्यांचो तरतरीत पाचवो रंग.
आजो म्हणटा बरो पावस पडल्यार शेतकारांक बरें पीक मेळटा.
आमी सगळी पावसाक रावतात, पुण शेतकार पावसाच्या देवाची पुजा करतात.
पावसाच्या दिसानीम्हजे आम्याचे झाड खुब व्हड जाला.
म्हाका ताका मातुय उदक घालचे पडना!
आनी फाटल्या म्हयन्यात जेन्ना वारें नेटान व्हावताले तेन्ना म्हजे झाड घट्ट उबें रावले.
म्हजे आम्याचे झाड ह्या झाडा वरी इतले व्हड केन्ना जातले कांय ?
हो एक मोटो राजा
चरबी राजालाो एक पातळ कुत्रो आसा.
चरबी राजा आनी ताचो पातळ कुत्रो चलपाक वयतात.
कुत्रो एक सवणें पळयता.
कुत्रो सवण्या फाटल्यांत धावता.
राजा कुत्र्या फाटल्यांत धावता.
ते धावता आनी धावता.
ते अनीक दिवस धावतात आनी धावतात.
राजा ताच्या कुत्र्याक धरता.
आता चरबी राजा पातळ जालो.
आज्येचें वक्ल शेणत रावता.
"खंय दवरल्या कांय वक्ल?"
ती सदांच विचारता.
तिच्या वक्लां शिवाय तिका वक्लां सोदपाक मेळनात.
म्हण तिका हांव जाय.
तिचे दोळे सोदपा खातीर तिचे दोळे जावप.
केन्ना केन्ना तिचें वक्ल बाथरूमांत आसतात.
केन्ना तिच्या खाटीर.
केन्ना तिच्या माथ्यार.
"आज्जे," हांव म्हणटा.
"ती तुज्या माथ्यार आसात."
"अरे  हय मरे.
पिशें हांव.
देव बरें करूं रिचा बाय, "हासंत हासंत ती म्हणटा.पूण ह्या फावटी मात तिचे वक्ल मेळना.
अजून तरी.
हावें सगळ्याक सोदलें.
सगळ्या जाग्यांचेर पळयले.
तिच्या माथ्यार, बाथरुमांत,तिच्या कपाटांत, पुजेच्या जाग्यार.
तिच्या आवडट्या खुर्चे सकयल आनी जेवणाच्या मेजार लेगीत पळयलें.कांयच ना.
वक्ल ना.
खंय आसतलें कांय?
हांवे थारयलें हांव आता बरो गुप्तचर जावचो.
तिणें पुराय दीस कितें केले हें सोदपाचें हांवे थारायलें.
"हांवे  आयज चड कांय करुंक ना.
त्या विणाची माय आयली आनी तुका तर खबर आसा ती कितली उलयता, आमी खूब च्या पिली आनी तिणें तुच्या आवयन केल्ले सगळे लाडू खाल्ले."
आज्येन सांगले.
राजून म्हणलें, "आज्जी आयज खूब व्यस्थ आसली.
तिणें आपल्या पेन्शना बद्दल मुखेलमंत्र्यांक पत्र बरयलें."
मम्मान म्हळें, "ती आयज खूब वेळ तुज्या मावशे बरोवर उलयली.
तिणे राजू खातीर स्वेटर विणून सोंपयलें.
आनी मागीर ती ल्हानशे पासयेक गेली.
"म्हजीं सुत्रां आतां म्हजे कडेन आसली.
हांवे बेगोबेग सगळ्या नव्या जाग्यांचेर नदर मारली.आहा  म्हाका तिचें  शेणिल्लें वक्ल  मेळ्ळें.
तिचें वक्ल लोकरान गुटलायिल्लें आसलें, जे तिच्या पेना कडेन, फोना पोंदा, तिच्या मेजार आसलें.आनी म्हाका अर्दो खाल्लो लाडूय थंय सापंडलो.
आज्येच्या फुडल्या जल्मदिसाक हांव पयशे सांटोवन तिका नवें वक्ल घेतलें.
एेमान हे तरणाटे चली.
हांव ऐमानाचे स्कुल बॅग.
हांव ताचे इश्ट.
ते सकाळी उठ्ठा आनी शाळेक वचूंक तयार जाता.
हांव ताका कुडीच्या कोनशांत म्हज्या सुवाती वयल्या पळयता.
म्हाका खोशी दिसता की हांव ताचे बरोबर भायर वतले.
ऐमान सदां सकाळी शाळेक वचूंक भायर सरता तेन्ना ते म्हाका ताच्या फाटीचेर मारता.
जेन्ना ते नेटान चलता तेन्ना म्हजेय काळीज धडधडटा.
रस्त्यार पावमेरेन हांव ताच्या फाटयेर आसता.
मागीर स्कुल बसींत पावल्या उपरांत हांव ताच्या मांडयेर सुसेगाद बसता.
ऐमान म्हजेर मोग करता.
शाळेंत वतना हांव हेर बॅगांकय मेळटा.
आमी उलयतात, गायतात आनी हेर भुरग्यां बरोबर उडयो मारत आनी धांवत शाळेंत पावतात.
ऐमान म्हज्या भितर खुबशो गजाली दवरताः रंगीत पुस्तकां, नोटबुक, खोडरब्बर, पेन्सिली आनी जेवणाचो डबो.
ताच्या जेवणाच्या डब्यांतल्यान सामको बरो वास येता.
ह्यो सगळ्यो गजाली म्हज्या भितर नाचतात.
ऐमान म्हाका फाटीर घालून उडयो मारत आसता.
ते वयर सकयल धांवता.
हांव सदांच ताचे बरोबर आसता.
जेवणाच्या विसवा वेळार, ते म्हाका वर्गांत सोडटा.
म्हाका एकसुरें दिसता पूण वर्गांत म्हजे बरोबर आनीक बॅगां आसता.
आमी सगळी गजाली मारतात, हांसतात आनी गायतात पूण म्हाका ऐमानाचो खूब उगडास येता.
शाळा सुटल्या उपरांत, ऐमान कितें करता ते तुमकां खबर आसा?
उफ, ते बेगीन बेगीन सगळे सामान म्हज्या भितर भरता.
ताका जाता तितले बेगीन घरा पावपाचे आसता.
म्हाका सामके वयर सकयल जाता कारण ते बस धरूंक नेटान धांवता.
घरा पावल्या उपरांत ते म्हाका कोनशाक वडयता आनी म्हाका विसरता.
हांव ताका अंतरा वयल्यान पळयता.
ऐमान व्हड जाता तशे म्हजे वयलो वजनाचो भार वाडटा.
आता म्हाका फाटीर व्हरप ताका कठीण जाला.
म्हजे वजन कोण उणें करूंक शकता?
संवसारातल्या सगळ्यांत व्हडल्या आनी कामांत मग्न आशिल्ल्या शहरांत एक ल्हान चली रावताले.
ताका खरेच काणयो खूब आवडताल्यो.
जांका तें वळखतालें तीं सगळीच आपल्या कामांत मग्न आशिल्लीं..ताका काणयो सांगपाक.ताच्या मम्मीन ताका म्हळें, "म्हाका म्हजी कामां सोपोवपाक जाय."
ताच्या पप्पान ताका म्हळें, "हांव खबरांपत्र (पेपर) वाचता."
ताच्या भावान ताका म्हळें, "दिसना तुका हांव क्रिकेट खेळटा तो."
ताच्या शेजा-यान म्हळें, "म्हाका सामान हाडपाक बाजारान वचपाक जाय."
ताच्या टिचरीन म्हळें, "पयली आमी गणित सोडोवया.
"सगळी कामांत खूब मग्न आशिल्ली.
सगळी वेळाफाटल्यान आशिल्ली.खुबशें लोक सदा जाम जाल्ले आनी वाजेल्लें आशिल्ल्यान ख-यानीच तांचे कडेन काणयां खातीर मात्तूय वेळ नाशिल्लो.
एक दीस दिदी त्या ल्हान चलयेच्या शाळेंत आयलें.दिदी टिचर नाशिल्ले आनी विद्यार्थीय नाशिल्लें.
तें भुरग्यांकून व्हडलें आशिल्ले आनी टिचरींकून ल्हान आशिल्लें.
ताचे दोळे मोगाळ आनी ताते हांशें मंद आशिल्लें.
तें भुरग्यांचें आनी टिचरींचें दोगांयचें इश्टिण आशिल्लें.
तें ल्हान चली चिंताले की दिदीक कसल्योय काणयो बी कळटा कांय म्हणू.तें लजत दिदी कडेन गेले.
"तुजे कडेन थोडो वेळ आसतलो?
तूं म्हाका काणी सांगू शकता?
"आश्चर्यचकीत जावन दिदीन त्या ल्हान चलयेक पळयले.
"हय तर," ताणें म्हळें.
"हांव तुका काणी सांगू शकता.
कसल्या तरेची काणी तुका आवडटली?
"आस्तेन त्या ल्हान चलयेन दोळे मोेटे केले.
तूं म्हाका शिवाची काणी सांगू शकता.
दिदी शाळेच्या बल्कावान बसले आनी त्या ल्हान चलयेक जंगलात शेणिल्ल्या एका ल्हान शिवाची काणी सांगपाक लागले.
ते चली शांततायेन बसून उत्सुक्तायेन आयकपाक लागले.
दिदीची काणी इतली ठळख आशिल्ली की तें चली जंगलातल्या व्हडल्या झाडांच्या खांदयांच्या मदल्यान व्हांवपी वा-याक अणभवूंक शकताले.
लांब तणांचो सळसळपी आवाज आनी ल्हान शिवाच्या पोराची मोव लेव तें अणभवूंक शकताले.
त्या ल्हान चलयेची इश्ट- इश्टीणी जी लागीच खेळटाली ती दिदी कितें सांगता ते सोदून काडपाक थंय आयली.रोखडीच तीय बी ती काणी आयकपाक मग्न जाली.
कांय वेळान, त्या ल्हान चलयेचो आख्खो वर्ग तांच्या भोंवतणी ती काणी आयकत,  तिची कल्पना करीत आनी आनीक काणयांची मागणी करपाक लागली.त्या ल्हान चलयेक, ताच्या इश्ट- इश्टीणींक आनी शिक्षकांक कळून आयले की दिदीक आनीक खुबश्यो काणयो कळटात म्हणू.
तें माकडांच्यो, पक्षांच्यो, कुत्र्यांच्यो, माजरांच्यो, निळ्या न्हंयेतल्या आनी समुद्रातल्या नुस्त्यांच्यो, उंच दोंगरांच्यो, पांचव्या मळांच्यो, मोट्या शहरांतल्या भुरग्यांच्यो आनी ल्हान गांवांतल्या भुरग्यांच्यो, धाडसाच्यो आनी रहस्यमयी  काणयो, सुंदर राजांच्यो आनी मोगाळ राणींच्यो, भंय दिसता तेन्ना तुवें कितें करप हाचेविशीं आनी तूं दुखी आसता तेन्ना कितें करप हाचेविशीं, शेणिल्लो खजीनो सोदपाच्यो, आश्चर्यजनक रहस्य कळपी काणयो आनी वेग- वेगळ्या तरेच्यो काणयो तें सांगूंक शकताले.
सदाच तें ल्हान चली आनी ताच्यो इश्ट- इश्टीणी दिदी वांगडा बसताली.दुस-या वर्गातली भुरगीय आयली.
शाळेतले शिक्षकय आयले.
शेजारच्या शाळेंतली भुरगींय आयली.
शाळेत न वचपी भुरगींय आयली.ज्या भुरग्यांनी शाळा सोडिल्ली तीय आयली.जी भुरगीं शाळेक वचपाक चड ल्हान आशिल्ली तीय आयली.
थोडी बसून आयकताली तर थोडी उब्यानी आयकताली.
सगळ्यान ल्हान भुरगीं उमथीं न्हिदून आपले हात तोंडार धरून आयकताली.जशी ती आयकताली तशी ती एका मेकांक काणयोय सांगपाक शिकली.
तीं काणयो उब्यो करपाक शिकली, काणयो कश्यो गुवणावन सांगप, त्यो कश्यो विणप, कश्यो रांदप आनी काणयो कश्यो पतंगाभशेन निळ्या मळबान उडोवप हें तीं शिकली.
आयकुपी आपले दोळे दिपकयनासतना वा हालनासतना आनी काणी सोपासर मग्न जावन आयकत रावप ही तरा तांच्यानी सगळ्यांनी शिकून घेतली.
ल्हवू- ल्हवू दिदीकडल्यान, त्या ल्हान चलयेकडल्यान आनी भुरग्यांकडल्यान काणयो अख्ख्या शहरान पसरपाक लागल्यो.
लोक काणयो सांगपाक आनी लोक काणयो आयकुपाक लागले.आवयांनी आपले काम थांबयले, बापायनीं पेपर कुशीक दवरलो, शिक्षकांनी गणितांची पाठ्य पुस्तकां कुशीक दवरली आनी शेजारी बाजाराक वचुना.सगळी जाणा काणयो सांगपाक लागली.
व्हडल्या भावांनी क्रिकेट खेळपाची थांबयली आनी ल्हान भयणांनी दोरयांनी खेळप थांबयले.
तीं काणयो आयकुपाक लागली.
भाजी विकप्यान भाजी विकपाची थांबयली.
दुदवाल्यान दूद पावोवपाचे थांबयले.
पानवाल्यान पानां आनी सुपा-यो कडेक दवरल्यो.ते सगळेजाण एक- मेकांच्यो काणयो आयकपाक लागले.
बसकार आपली बस सोडून काणी आयकपाक आयलो.
कण्डक्टर आपले टिकेटींचे बेग आनी पयशें बसीन विसरलो.
प्रवाशांक आपल्यो काणयो सांगपाक तो गडबडीन आशिल्लो.शहरान रेलगाडयो धांवनासल्यो कारण त्यो चलोवपीकार काणयांनी सामके मग्न आशिल्लें.
खबरां पत्रां छापनाशिल्लीं.
बिल्डींगो बांदप जायनाशिल्लें.
उड्डान पूल पुराय जायनाशिल्लें.
खाणावळींनी पाव- भाजी मेळनाशिल्ली, भेळपुरीवालो भेळपुरी करीनाशिल्लो.
नुस्तेंकार नुस्तें गरोवपाक वचनाशिल्ले.
कोणूच कितें करपाक तयार नाशिल्लें.
पूण काणयो सांगताले आनी काणयो आयकताले.
पोस्टमेन पत्रां पावोवपाक शकलोना कारण तो काणयांनी मग्न आशिल्लो.
पुलीस मदीच रस्त्यार बसून आपल्या भोंवतीच्यान हेवटेतल्यान तेवटेन वचपी गाडयेकारांक काणयो सांगपाक लागलो.
शहरातल्यो सगळ्यो टी.
वी.
बंद आशिल्ल्यो कारण लोक काणयो आयकताले.
सगळे शहर एकदाच थांबले कशे.
शहराचो महापौर चिंतेस्त जालो.
"आता कितें करप?"
तांणी आपल्या मंत्रीमंडळाक म्हळें जसो तो दर्यादेगेर आशिल्ल्या आपल्या महापौर निवासाच्या व्हडल्या कुडीत हेवटेन- तेवटेन पासयो मारतालो.
"कोणूच काम करना आनी शहरान कांयच घडना."
मंत्रीमंडळ उचांबळ जावन येवजणांचेर आनी मांडणींचेर काम करपाक लागले.
पूण कांयच फायदो जालो ना, कोणूच आयकना जाले.
शेवटी, दिदीक आनी त्या ल्हान चलयेक दर्यादेगेर आशिल्ल्या महापौराच्या निवासात आपयले.
मंत्रीमंडळांक सांगिल्लें की हांच्यानी दोगायनीं काणयांच्या समुद्रान शहरांत हुंवार हाडिल्लो म्हणू.तें ल्हान चली त्या उंच  छप्पर आनी लांब खांबें आशिल्ल्या त्या व्हडल्या कुडीत आनीकय ल्हान दिसताले.
ताणें दिदीचो हात घट्ट धरलो.दिदीय बी मंत्रीमंडळान आशिल्ल्या मोट्या आनी लांब दादल्यांकून आनी बायलांकून ल्हानूच दिसताले.
कोणूच हांसनाशिल्ली.
सगळी तांकां तिडकीन आनी तोंड वाकडें करून पळोवपाक लागली.
"ह्या काणयांनी आमच्या मोट्या शहराक थांबयला.
आमी हाचे कितें करप?"
महापौरान आपल्या मोट्या आवाजान विचारले.
कुडीत पुराय शांतताय आशिल्ली.
फक्त महापौराचो माळी जो ल्हव- ल्हव फुसफुसपी आवाजान महापौराच्या राखणदारांक काणी सांगतालो तो आवाज येतालो.
त्या ल्हान चलयेन दिदीचो हात आनीकय घट धरलो.
दिदी सरळ महापौराक पळयताले.ताचो आवाज मोटो नाशिल्लो, पूण निवळ आशिल्लो.
"एक काणी सद्दा सकाळची आसूनी आनी एक काणी सद्दा सांची," ताणें म्हळें.
"अश्या तरेन सगळी कडे सगळ्यां कडेन काणयो आसतल्यो.
पूण तांच्यानी परत आपल्याक कितें करपाचे आसा त्या कामां कडेन वळू येता.
""ही एक बरी युक्ती आसा!"
महापौर आड्डलो.मंत्रीमंडळान ताळयो मारल्यो.
मोटे आनी लांब दादले आनी बायलो हांसपाक लागली.
त्या ल्हान चलयेन आपलो हात दिदीच्या बोटांच्यान ल्हवू सोडयलो.
सगळ्या शहरान सुशेगाचो सुस्कार सोडलो.
त्या दिसाच्यान, व्हडल्या शहरान एक काणी सकाळची सांगता आनी दुसरी काणी रातची न्हिदूंक वचचे पयली सांगता.त्या दिसाच्यान, ल्हान चलयेच्या आनी दिदीच्या कामांत मग्न आशिल्ल्या व्हडल्या शहराक काणयांचे शहर म्हणपाक लागले.
हांव आता व्हड जालां.
म्हाका सोंपणां चडपाक कळटात.
पूण म्हाका परत देंवपाक कळना.
म्हाका कदेलाचेर चडपाक कळटा.
पूण म्हाका परत सकयल देंवपाक कळना.
हांव कदेलाचेर चडून उपरांत मेजाचेरय चडटा.
पूण म्हाका देंवपाक कळना.
"पप्पा!
पप्पा!"
हांव आड्डतां.पप्पा हांसता.
"सोनू, देंवपाक शीक!"
तो सांगता.
म्हाका भंय दिसता.
पूण हांव रडना.
हांव ल्हवूंच मेजावेल्यान देंवतां आनी मागीर कदेलावेल्यान देंवतां.
निमणे हांव सकयल देंवपाकूय शिकलों.
वाग जावप तशें सोंपें न्हय.वाग दिसपाक जसो भिरांकूळ तसो सुंदरूय.
पूण वाग आंगान व्हड आनी जड आसतात.ताका लागून तांकां सावद धरपाक अडचणीचें जाता.
विशेक फावटी शिकार करपाचो यत्न करतकूच,ताका एक सावद मेळटा.
जेन्ना वाग रानांत भोंवता,खाव!
खाव!
खाक!जाण्टे खोकतात तशे माकड आवाज करतात.खाव!
खाव!
खाक!
आवूSSSS!
हावूSSSS!भिल्ल्या सुण्या वरी भेकरे भोंकतात.
आवूSSSS!
हावूSSSS!
ऊSSSव!
ऊSSSव!
ऊSSSव!
सुकण्यां वरी चितळां आड्डतात.
ऊSSSव!
ऊSSSव!
ऊSSSव!
वाग हांगा आसा ताचो पुराय रानाक सुलूस लागता.खाSSSव?
खाSSSव?
वाग विचारांत पडटा, सगलीं गेलीं खंय?
-
एक दीस, हुंदराक एक व्हडलो उंडो मेळ्ळो.
“हांव हो उंडो म्हज्या घरा व्हरतलों,” ताणें म्हणलें.
ताणें उंडो फाटल्यान सावन धुकल्लो.
तो हाल्लो ना.
ताणें तो फुडल्यान सावन धुकल्लो.
तो उंडो हाल्लो ना.
ताणें तो उजव्या वाटेन सावन धुकल्लो, उंडो हाल्लो ना.
तो उंड्याच्या सरभोंवतणी धांवलो आनी दाव्या वाटेन सावन धुकल्लो, तरी तोहाल्लो ना.
हांव उंड्याच्या भोंवतणी सुतली बांदतलों आनी ताका म्हज्या घरांत ओडीत व्हरतलों.
हुंदीर धांवत घरा गेलो आनी सुतली घेवन आयलो, पूण ती चड ल्हान आशिल्ली.
तो परत गेलो आनी लांब सुतली हाडली.
ताणें उंडो लांब सुतलेन बांदलो, उपरांत ओड ओड ओडलो पूण तो हाल्लो ना.
हुंदीर बसलो आनी उंड्याचो ल्हान कुडको खालो.
तो खूब बरो आशिल्लो.
ताणें आनीक इल्लो कुडको खालो, उपरांत आनीक इल्लो आनी अशे तरेन उंडो ल्हान जायसर खालो.
ताणें उंडो धुकल्लो, तो लोटून ताच्या घरांत गेलो.
हुंदीर खूब खुशाल जालो.
उंडो ताच्या घरांतसुरक्षीत पाविल्लो.
पूण तांणे उंडो इतलो खाल्लो, ताचें पोट खूब खूब मोटें जाल्लें.
हुंदरान स्वताक धुकल धुकल धुकल्लो पूण ताका घरांत भितर सरूंक जालें ना.
हुंदरान आपलें पोट धरलें आनी दारा भायर बसलो आनी पिरंगूंक लागलो, “हांवें चड उंडो खावंक फाव नाशिल्लो.
हांवें तो दुसऱ्यां वांगडा वांटूंकजाय आशिल्लो.”
सेम हो खूब उत्सुकताय आशिल्लो भुरगो.
ताका आपल्या नातालाच्या भेटेची उमळशीक लागिल्ली.
सेमान विचारलें, "मम्मी, म्हजी नातालाची भेट खंय आसा?
"हांसून तिणें सागलें, "सेम, ती एका गुपीत जाग्यार लिपोवन दवरल्या.
"﻿सेमान आपली जिबली भायर काडली आनी बापायक सोदपाक गेलो.
सेमान विचारलें, "पप्पा, म्हजी नातालाची भेट खंय आसा?
""ती एका गुपीत जाग्यार दवरल्या, सेम."
बापायन हांसत जाप दिली.﻿
"कितें करपाचें तें हांव जाणां."
सेमान म्हणलें.
"हांव म्हज्या भेटिच्या सोदांत वयतलों."
ताणें ताच्या पप्पाच्या मेजा फाटल्यान पळयलें.
आनी ताका तांबड्या कागदांत गुठलायल्ली भेट मेळ्ळी"पूण ही जुजू मावशेची", सेमान भेटेक लायिल्ली लेबल वाचून म्हणलें.
तो आपल्या आवय-बापायचे कुडींत गेलो.
आनी ताका भागरां रंगाच्या कागदांत गुठलायल्ली एक भेट मेळ्ळी.
"ही अंन्कल एल्फीक", सेमान मोठ्यान वाचलें.
उपरांत ताणें आपले आवयची आल्मार उक्ती केली.
आनी ताका जांबळ्या रंगाच्या कादान गुठलायल्ली भेट सांपडली.ताचेर 'आमची चली सोपी हाका' अशें बरयल्ले.
सेम दुखी जालो.
आनी आपले कुडींत वचून जमनीर बसलो.
ताका आपली भेट जायच आसली.उपरांत, ताणे आपले खाटी पोंदा रुप्या रंगाच्या कागदांत गुठलायल्ली भेट पळयली.
भेटीक लायिल्ले लेबल वाचून, ताणें व्हडल्यान म्हणलें.
"ही म्हाका".
सेमान भेट आरती-परती हालयली.
आपल्या हातांत घुवंडायली.भितर कितें आसा?
कितें आसूं शकता काय ?ताणे ती उक्ती केली काय त्या गुपीत जाग्यार सोडली?सेमान त्या भेटीचें कितें केलें हें जाणून घेवपाची उमळशीक लागल्या न्हय?
ताणें ती परत खाटी पोंदा दवरली.
आनी नातालां येयसर रावचें अशें थारायलें.
मिराच्याबस स्थानकांत आज एक नवी चली आसा.
दरएकलो ताचे कडेन टक लावन पळयतालो.
ताचे कडेन कोण उलय नासलो.
बसींत,सगळींआपल्या इश्टां वांगडा बसतात.
नवी चली एकटें बसता.
शाळेंत,सलमाटिचरी कडेन मिरा आनी वर्गांतल्याइश्टाक एक नवीदाद आशिल्ली, "आमच्यावर्गांत एक नवो इश्ट आसा!”नवी चली!
सगळींते चलयेक पळोवपाक लागलीं.
"तें वेगळें दिसता” तींम्हणटात!
सलमा टिचर म्हणटा, सगळ्यांनी झेनी लागींसमजिकायेन वागप, ताका मदतकरप - झेनी ताचें नांव.
मिराकआपली याद जाली, तें नवें आयिल्लें तेन्ना कोण ताचे कडेन उलयनासलीं,खेळनासलीं.
तेझेनीक हांसलें,झेनी ताका परत हांसलें.
चित्रकलेच्यातासा वेळार, मिरान झेनीक आपले क्रेयॉन वापरपाक दिले.
मदले सुटयेवेळार तींआपलोडबो एकामेकांक वाट्टात.
तीं बसींतबरोबर बसतात, तीं सांजेचीं बरोबर खेळटात.
तीं एकामेकांचीं घट इश्ट!
कांयभुरगीं झेनीक चाळोवपाक लागलीं.
सगळींताका 'पाकले' म्हणल्यार विदेशी नागरीकम्हणपाक लागलीं.
"तें भारतीय!"
मिरानरागान सांगलें.
तरी तीं हांसतालीं.
झेनीअस्वस्थ जालें.
“वेगळेंआसल्यार कांय जायना!” मिरान ताका सागलें.
वक्लाकलागून भावाची फकाणां करता तेन्ना मिराचीमम्मा ताका अशें सांगतना मिरान आयकल्लें.
एकदीस सलमा टिचर तांकां प्रकल्प दिता.
प्रत्येक जाण उमेदी आसता, प्रत्येकजाण, सोडून झेनी.
"मिरा, हांवकितें करूं?"
तेंविचारता.
“कांय काळजी करनाका, झेनी, तूं आपल्या घराब्या विशीं, सणांविशीं वा घरा विशीं सांग".
मिरानताका सांगलें.
"पूण तीं म्हाका हांसतलीं, मिरा!"
ताणें म्हणलें.
"तूं जेन्ना उलयता, तेन्ना तुजे कडेन बरीं वागतात तांकांच पळय”, मिरान आवयची उतरां याद करीत म्हणलें.
तोदीस उजवाडलो, वर्गांत बोवाळ आशिल्लो.
सलमाटिचर तांचे वेशभूशे सयत फोटे काडटाली.
झेनी खंयच दिसनाशिल्लें.
तें बसस्थानकार नाशिल्लें.
मिरा मनांतल्या मनांत मागतालें,आयच्या खाशेल्या दिसा तें आयल्यार पुरो.
सुरू जावपाचोवेळ जालो.
पार्थान अंगरखो - चोरनो हो पारपांरीक गुजरातीपोशाक घाल्लो, जाल्यार ताची जुंवळीं भयण पुजान चनीया - चोली.
दोगांनी गरबा सादर केलो.
विणान तामीळांत एक सुंदर अशें देशभक्ती गीतगायलें.
बाकीभुरग्यांनी आपल्या सणां बद्दल, परंपरा, जेवणआनी भारताच्या नामनेच्या मनशां बद्दल म्हायती सांगली.
मिराचीपाळी आयली तेन्ना ताणें आपलेंजन्म स्थान राजस्थान राज्या बद्दल स्लाइड शो सादरकेलो.
अकस्मात लांब तोपी घालूनकोणतरी भितर सरलो.
हेंतर...... झेनी!
ताचे वेशभूशे वयल्यान तें वळखुपाक येनाशिल्लें.
मिराकसमजलें, तें काचाबूल जालां.
"हांव मिझोरामचें, भारतांतलें एकुणतिसावें राज्य" झेनीन सुरवात केली.
सगळीं उत्सूकतायेन आयकूंकलागली.
तांणी ताका  चडशेंउलयतना पळोवंक  नासलें.
"म्हज्या पोशाखाक "पूंची" अशेंम्हणटात.
आतां हांव तुमच्या मुखार मिझो नाच "छैइहलम" सादर करतां."
सलमाटिचर संगीत चालू करता.
झेनी  स्वता आनंद घेत सुंदर नाचपाक लागलें.
कांयभुरगीं ताका हांसतालीं.
पूण आज ताकाकोण थांबोवपाक शकना.
झेनी सांगातान सलमा टिचर नाचपाक लागता.
तांच्याबरोबर कांय भुरगीं नाचतात.
मिराआनी बाकीचीं तालार - ताल धरून ताळयोमारपाक लागलीं.
दर एकलो मजा करता.
संगीतसोंपता आनी झेनी थांबता.
वर्गांत सामकी शांतताय पसरता.
सलमाटिचर ताळयो मारता, तेच बरोबर सगळो वर्ग ताळयो मारता.
घरावतना झेनी खूब खूश आसता.
"तूं सारकें उलयलें.
सगळ्यां परस वेगळेंआसप हांतूत कांयच हरकत ना" आतां झेनीचीफकाणां कोण करना.
तें आतां तांचे भितरलें एक जालां!
-
मम्मानसुकण्याचो डबो ताच्या दप्तरांत घालो आनी ताचीं पांखां वेंगायलीं.
"देव बरो दीस दीवं, मोगा".
तिणें म्हणलें.
"लक्ष दी, नमळायेन वाग......" "उफफफ मम्मा".
सुकणें हांसता, “तूं सद-सदां तेंच सांगता.”
"आनी याद दवर" माम्मान म्हणलें.
"सोरपा पसून पयस राव.
तो वेगळो'" मम्मानअशें म्हणुनाशिल्लें जाल्यार कितलें बरें जाल्लें, सुकण्यानइत्सा व्यक्त केली.
सोरोप आनी सुकणें घट इश्ट.
मम्माक सोरोप पसंत ना.
"ताच्या घरचीं आमच्यालोकांक खातात!"
ती सदां अशें म्हणटा.
"सुकणें आनी सोरोप केन्नाच इश्ट जावपाक शकनात."
आनीहे वटेन सोरपाच्या बापायन ताच्या डब्यांत शेवण्याची तांतयां घालीं.
“आयचें खास, पुता” ताणेंअभिमानान म्हणलें.
"पूण म्हाका तांती आवडना, पप्पा"सोरोप पंरवलो...
"आमी तें ह्या कुटुंबांत सदांच खालां!"
खर आवाजान पप्पान म्हणलें, "आनी याददवर, त्या सुकण्या पसूनपयस राव."
रागानसोरोप थंयच्यान सरकलो.
"सुकणीं आमच्या परस वेगळीं" वता वतां पप्पान म्हणलें.
"आमी आमच्या अन्नाचे इश्ट जावंक शकनात"
शाळेंत सोरोप जेन्ना सुकण्याक मेळटा, तेन्ना तांकां खबर आसता.
"तुज्या मम्मान म्हणलें..."सोरपान विचारलें.
सुकण्यानमान हालयली.
"तुज्या पप्पान सुद्दां", सोरपान मानहालयली.
"आमचे पालक चूक करतात", सुकण्यान म्हणलें.
"सोरपा, ताकांदाखोवया आमी भिन्न न्हयतर चड एक सारखीं आसात".
"उत्तम कल्पना" सुकण्यानम्हणलें, “चल तर”ताणें कागद काडलें आनी ताचेर दोन गोलकाडले -अशे तरेन.
"वर्तुळाच्या दावे वटेन हळदुव्या भागांत", सुकण्यान म्हणलें, "आमी फकत सुकण्याच्यो वस्तू बरोवया, वर्तुळाच्या उजवे वटेन निळ्या भागांत, फकत सोरपाच्यो वस्तू.
हातून सोरोप आनी सुकणें वेगळीं कशीं तें आसा."
सोरोपकुवाड्यांत पडलो.
"म्हाका दिसलें, आमी एक सारकीं आसात हाचेर विचार चलतलो".
"त्याच खातीर तर हो पाचवो भाग आसा, सुकणेंमुमुरखें हासलें."
“पयलीं, आमी कशीं दिसतात तें पळोवया”, सुकण्यान म्हणलें.“एक सारकीं काय भिन्न?"
"सामकीं वेगळींच”, सोरपान हुसकारो सोडलो.
“हांव लांब,आंगार ल्हंव ना आनी बारीक.
तूं इल्लेंशें, गुलगुलीत आनी मोव.”“सारकें तुजें”, सुकण्यानम्हणलें.
हांव पावडराचें झुपकें कशें, ताणेंपावडराच्या झुपक्याचें चित्र हळडुव्या चंद्रकोरांत काडलें, आनीतूं दोरये बशेन खरखरीत दिसता.
ताणेंनिळया चंद्रकोरांत दोरये बशेन चित्र काडलें.
"आतां", सुकण्यानम्हणलें, “मुखार कशें या?”"सामकेंवेगळें", खिन्न जावन, सोरपानम्हणलें.
"तूं वयर उडटा पांखां फडफडावन.
हांव जमनीरसरपटत वतां."
"दुसर्‍या बशेन म्हणलें जाल्यार", सुकण्यान म्हणलें.
"हांव विमाना बशेनवतां, तुं रेल्वे बशेन".
सोरपान सुस्कारो सोडलो.
"धीर धर, सोरपा" सुकण्यान उमेद दीत म्हणलें.
"आतां आमी कितें खातात तें पळोवया""खूब वेगळ्योवस्ती”, सोरपाचे दोळे दुकांनी भरले, "पूण हांव सुकणीं आनी तांतयां खायना".
"अरे म्हाका खबर आसा", सुकण्यानथंडपणान म्हणलें.
“पूण आतां ताका वायट दिसपाक लागिल्लें”.
"दाणे आनी तण", हळडुव्या चंद्रकोरांत  चित्रकाडीत पुटपुटलें.
"बेबे आनी हुंदीर", फुटफुटत ताणें निळ्या चंद्रकोरांत चित्र काडलें.
"हारररररररमफ" सोरोपआनी सुकण्यान उडकी मारली.
ते आशिल्लेमुख्याध्यापक हती.
"तुमचें तोंड कित्याक बावलां?"
ताणें मायेन विचारलें.
"सर", हुडकेत सोरपान म्हणलें.
"म्हजो पप्पा आनी सुकण्याची मम्मा म्हणटातआमी दोगांय इश्ट जावंक शकनात... कित्याक तरआमी एकामेकां पसून भिन्न आसात."
"आमकां तांकां पटोवनदिवपाक जाय आशिल्लें, आमी भिन्न न्हयतर चड एकसारकीं आसातसर."
सुकण्यान म्हणलें.
"पुण आतां कशें जातलें."
मुख्याध्यापकहती कांय वेळ त्या गोलांक पळयत रावलो.
तोहांसपाक लागलो.
सोरोपआनी सुकणें दोळे मोटे करून पळोवपाक लागलीं.
हांतूत हांसपा सारकें कितेंआसा?
"तुमकां दिसलें ना.” आपलीं दुकां पुसून अखेरेकतो उलयलो, "तुमी हें चुकीचेंकरतात.
हांव तुमची मजत करतां."
मुख्याध्यापक हती बांकार बसलो.
"मागीर सोरपा सांग”, ताणें म्हणलें,“तुका कितें करपाक आवडटा?"
"खेळपाकआनी गजाली करपाक सर" सोरपान म्हणलें, "खास करून सुकण्या बरोबर".
"आनी तुका गो, सुकण्या?"
"गजाली करपाक आनी खेळपाक  सर"सुकण्यान म्हणलें.
"खास करून सोरपाबरोबर."
"सारकें”, मुख्याध्यापक हतीन म्हणलें.
“तुमच्योदोगांयच्यो आवडी एक सारक्योच आसात."
आनीताणें पाचव्या भागांत एक चित्र काडलें.
"आतां फुडलें",मुख्याध्यापक हतीन म्हणलें, “तुमी खूशकेन्ना जातात?”"जेन्ना टिचर म्हाका म्हज्या इश्टा म्हर्‍यांतबसूंक सांगता तेन्ना सर,” सोरपाच्या तोंडार हांशें फुल्लें.
"सामकें एकसारखें, सर",सुकण्यान नेटान ताळी मारली.
"अरे वा!"
मुख्याध्यापक हतयान म्हणलें.
"तुमच्या दोगांयचो खोशयेचो जागो पाचव्या भागांत".
"बरें आसा, तुमकांदुख्ख केन्ना जाता?"
"सर, जेन्ना पप्पा म्हका सुकण्या पसून पयस रावपाकसांगता", सोरोपसुस्कार सोडटा.
"ती मम्मा सोरपा पासून पयस राव म्हणटा तेन्ना, सर",सुकणेंसुस्कार सोडटा.
मुख्याध्यापक हतयान कपलारमिरयो घालून म्हणलें,“तुमी दोगांय दुख्खी एकूच कारणाक लागून तुमचे पालक तुमकां इश्टनिवडपाक दिनात.
परतपाचवें!"
"बरें, आतां सांगात", मुख्याध्यापक हतयान म्हणलें, "तुज्या मतान सगळ्यांत बरो इश्ट कोण?"
“जो तुमचेरमोग करता.....”  सोरपान सुरवात केली.
“तूं वेगळो आसून सुद्दां” सुकण्यानसोंपयत म्हणलें.
"तर तुमी दोगांयहाचेर सहमत आसात”, मुख्याध्यापक हतयान म्हणलें.
“खरोइश्ट तो, जो तुजेर मोग करता, तूं कसोय आसूं.
तरचार समान आनी फकत तीन भिन्न.
हातूंत एकसमान आसात ते जिखले.”
"हुरेरेरेरे!"
सोरोपआनी सुकण्यान म्हणलें."
देव बरें करूं मुख्याध्यापक हती".
“हारररररररमफ” मुख्याध्यापक हतयान म्हणलें, “एकनिमणें काम........” "सांगात सर!"
"फाल्यां सकाळीं तुमच्यापालकांक   हांवें ऑफिसांत आपयलांम्हण सांगात."
आनीमुख्याध्यापक हती वचपाक लागले... चलतना खूब कडकदिसताले.
वर्गीकरणकरात!
क्रमानलावप वा गट करप हीं गणिताचीं म्हत्वपूर्ण कसबां आसात.
गणितां सोडोवपा खातीर स्वताक तर्कशील जावचें पडटा.
1.
खंयचीगजाल एक सारकी आसा?
खंयची गजाल भिन्न आसा?
2.
त्योचगजाली एक सारक्यो कश्यो?
वेगवेगळ्यो कश्यो?
3.
एक गजालएका परस चड प्रकारान वर्गीकरण वा गटांत घालपशक्य आसा?
विचार करात तुमी ह्या जनावरांक कशें तरेन वर्गीकरण करून गटांत घालतले.
तुमी तांकां क्रमान लावंक शकतात.तांच्या रंगा प्रमाण- निळीं जनावरां एका वर्तुळांत आनी हळडुवीं दुसऱ्या वर्तुळांत.
आकारा प्रमाण - ल्हान जनावरां एका वर्तुळांत आनी व्हड दुसऱ्या वर्तुळांत.
चलता त्या प्रमाण - उडटात तीं जनावरां आनी चलतात तीं जनावरां.प्रत्येक वेळां गट वेगळो आसतलो?
करून पळयात.
-
आयजसुमाच्या वांगडा खेळपाक कोण ना.
सुमा एकलें कितें करतलें?
ताकाएक तर्क सुचता.
तें आपल्या आवयची साडी घालता.
आपल्या भयणीची जोतीं घालता.
तेंएक शिक्षक.
तें आनीक कितें घालूंक शकता?
तेंभितर वता आनी थंय ताका आज्याचो चश्मो दिश्टी पडटा.
जशेंतें चश्मो उखलता, आज्याची बडी सकयल पडटा.
बोवाळानआजो न्हिदेंतलो उठटा.
आजो तापयतलो काय?
ना,आजो रागार जायना.
तो सुमाक वेंग मारता.
"ला-ला, ला, ला, ला, ला, ला..."
"हें खंयच्यान येता?
""हें सगल्याच कडच्यान येता?
""हें थंयच्यान येता!"
"ला-ला, ला, ला, ला, ला, ला..."
"हें मळबांतल्यान येता?
""हें झाडांतल्यान येता?
""हें झिलींतल्यान येता!"
"ला-ला, ला, ला, ला, ला, ला..."
"हें काळें आसा?
""हें धवें आसा?
""हे मातेरंगाचें आसा!"
"ला-ला, ला, ला, ला, ला, ला..."
"ही प्रार्थना?
""ही कविता?
""हें गाणें!"
"हो कोगूळ?
""ही साळोरी?
""ही तर..."
"ला-ला, ला, ला, ला, ला, ला..."
"हो तर गाडव!"
"हो तर गाडव!"
"हो तर गाडव, गायत राव!"
-
जेन्ना हांव न्हिदपाक वतां,
टींग टाँग!दाराची घांट वाजता!
हांव मात्शी कूस बदलतां,
मोबायल पीप पीप करपाक लागता.
हांव परत एक फावट दोळे धांपतां,
आनी घंटा वाजता...टण टण
ट्रींग ट्रींगही कसली घांट?
सायकल गेली न्हीसामकी नेटान!
"हें कितें?
"आईन विचारलें,"तूं आजून जागोच?"
"पूण मम्मी" हांव दोळ्यांनीच तिका सांगतां,"म्हाका झेम कशी येतली?"
"सगळें घर तर ट्रींग ट्रींग, टण्, टण् घांटींच्या आवाजान भरलां!"
माणकुलो विष्णू सपनां पळोवपी आसलो.
ताका वाचपाकखूब आवडटालें.
ताका भोंवपाकय खूब आवडटालें.
पूण ताका विमानतळांआनी रेल्वे स्थानक, टॅक्सी स्थानकांचेर आनी बस स्थानकांचेर वाट पळोवपाक मात्तयआवडनाशिल्लें.
प्रवासांत सदांच कितलो वेळ वता!
“म्हजे लागीं एक जादवाचें जमखाण तरी आसपाचें” ताणे चिंतलें.
“हांव अल्लादीनासारको कांय खिणां भितरच एका सुवाती वेल्यान दुसरे सुवातीर वचपाचों.”
मनश्यां सगल्यांत आदीं एका सुवातीवेल्यान दुसरे सुवातीर कशी वतालीं?
तीं चलतालीं.
एकदां तांकां जनावरां पोसपाक कळपाक लागलें, तेन्नासावन तीं गाडव, घोडे, ऊंट आनी हतीचलोवपाक लागलीं.
शेकड्यांनी वर्सां गेलीं.
चाकाचो सोद लागलो, तसो बैलगाडी आनी हेर गाडयांनीलोक भोंवपाक लागले.
कांय शेंकड्यां आदीं, वाफेचेर चलपीइंजीन तयार केलें आनी रेल्वेगाडयो बांदल्यो.
मागीर गाडयोआयल्यो आनी लोकांक आनीक बेगीन पयसुल्ल्या सुवातींनी वचपाक मेळ्ळें.
गाडयो भितरल्यान उजो तयार करपीइंजिनाचेर चलताल्यो.
रायट भावांनी इंजीन घेवन ताचेर काम केलें आनी विमानाचो सोदलायलो.
अभियंत्यांनी आनीक एक पावल मुखार घालें.
ताणी मनश्यांकअवकाशांत आनी चंद्राचेर पावोवपी रॉकेटांचो सोद लायलो.
“पूण आमी अजुनय जादवाच्या जमखाणा परसय सवका कित्याक?” विष्णून चिंतलें.
ताणे ताच्या आवयक विचारलें.
ताणे ताच्याबापयक विचारलें.ताणे ताच्या टिचरीक लेगीत विचारलें.
कोणच ताका जायतशी जाप दिवपाक पावलो ना.
ताच्या बापायन म्हणलें, “आमी आतां मेरेनआशिल्ले ताचे परस सगल्यांत चड वेगांत आसात.
आमी चेन्नायसावन बंगळुरू रेल्वे मार्गान वा रस्त्यावेल्यान पांच ते स वरांनी पावपाक शकतात.
विमानान चाळीसमिनटां परस उणो वेळ लागता.
तेंच कित्याक?
दिल्ली सावन वॉशींग्टन फकत सोळा वरांनी पावपाक शकतात!
जापानांतल्योबुलेट ट्रेनी तर लोकांक एका जुंव्या वेल्यान दुसऱ्या जुंव्यार कांय वरां भितर पावयतात.
तुका आनीक कितलेवेगान वचपाक जाय विष्णू?”
40 मिनटांत कितलो पयस?
4 किलोमिटर                            40 किलोमिटर                                       60 किलोमिटर                                                                                       600 किलोमिटर
“तांकां समजना,” विष्णून विचार केलो.
प्रवास करतनादर खेपे ताका दिसतालें ताचे कडेन अश्यो जादुई शक्ती आसच्यो, जाका लागून तोएकाच खिणांत जाय थंय वचपाक शकपाचो.
आपलो घट्ट इश्ट राहूला कडेन तो हे विशीं उलयलो.
एक दीस, विष्णून खबरापत्रांतएक माथाळो वाचलो, जो पळोवन तो भुल्लुसलो.
तातूंत म्हणिल्लें : ‘हायपरलूप: आर्विल्ले जगांतलेंजादवाचें जमखाण’.तो आपल्या इश्टाच्या घरा कडेनधांवलो.
“राहूल, हायपरलूप येता!
तें खंयच्याय रेल्वेगाडये वा विमाना परस वेगान धावतलें,” ताणे म्हणलें.
“कितें तें?” राहुलाची भयणअनुराधान तांचें म्हऱ्यांत येत विचारलें.
“हायपरलूप म्हळ्यार प्रवास करपाचें सामकें, सामकें म्हळ्यारसामकेंच वेगान वचपी माध्यम.
हांवें आत्तां ताचे विशीं खाबरापत्रांत वाचलें.
ल्हान डब्यांतल्यानतें लोकांक लांब, व्हड वॅक्यूम नळयेंतल्यान व्हरतलें.
ह्यो नळयो खांब्यांचेरउरतल्यो वा जमनी पोंदा बांदतले.”
विष्णून जितलें चड हायपरलूपा विशींसांगलें तितलींच चड राहूल आनी अनुराधा भुल्लुसलीं.
“आमकां चेन्नायसावन बंगळुरू विमानाच्या वेगान वचपाक शकतलीं... सादारण चाळीसमिनटां सकयल लागतलीं!
सामकें बरें न्ही?
जेन्ना आमी बसवा रेल्वेगाडयेन वतात तेन्ना पांच ते स वरां लागतात.”
अनुराधाक भरपूर प्रस्न पडिल्ले.
“तें कशें चलतलें?
सुरक्षीत आसतलेंतें?”“डबे चेंव्व... करून वतले!
नळयेंतल्यान....सगलो वेळ उडत.
आनी इतले बेगीनतें कितलें सुरक्षीत हें सांगपा जावचें ना.” विष्णून म्हणलें.
“बुलेट ट्रेनी परस तें वेगान धावतलें” राहूलान म्हणलें.“खरेंच?” अनुराधान विचारलें.
“आवाजाचो वेग, म्हळ्यार एका वराक 1,235 किलोमिटर वचपावटेन काम करप हो विचार आसा,” विष्णून सांगलें.
“पूण कशें?” घुस्पल्ल्याराहूलान विचारलें.
“वॅक्युमांत तांचो वेग उणो करपा खातीर कसल्याच वाऱ्याची आडखळवा घर्शण नाशिल्ल्यान डबे नळयेंतल्यान झुप्प करुन वतले.
चेन्नायच्यानबंगळुरूक कांय खिणां भितरच पावपाची कल्पना करात!
कितलें सोबीतन्ही?”त्या कल्पनेची तांकां मजाच दिसली आनी तीं हांसलीं.
“पूण फाल्यां म्हाका बंगळुरूक बसीन वचपाक जाय!” विष्णून बेजारत सांगलें.
त्या राती विष्णून हायपरलूपांतप्रवास करतनाचें सपन पळयलें...
हायपरलूप, सपनांतलो प्रवासहायपरलूप म्हळ्यार प्रवासाचें फुडाराचें माध्यम.
तें पर्यावरणप्रीय आसतलें अशी अपेक्षा आसा, कारण नळयांक वयर सुर्याच्या उर्जेचेर चलपी पॅनल्स आसतले, जाका लागून नितळआनी स्वताच्या बळाचेर चलपी यंत्रणा आसतली.
अजून संशोधनाच्या पांवड्यार आशिल्लेकारणान, हायपरलूप सारकेल्या प्रवास माध्यमाच्या बांदावळी खातीर कितलोखर्च येतलो हें कोणाकच अजून तरी खबर ना.
पूण लोकांच्या सपनांक आनी कल्पनेकलागून संवसारान म्हान सोद पळयल्यात.
विष्णू खूब सपनां पळयता.
तूं कसलीं सपनां पळयता?
म्होंवामूस दिसभर उडून आपल्या घरांतल्यान म्हणल्यार पोळ्या कडल्यान फुलांचेर बसतात, तातूंतलो पराग आनी म्होंव काडटात आनी परत घरा येतात.
तांचीं पाखां इतली नेटान उडटात आनी तातूंतल्यान गूं गूं करून आवाज येता.
“आमकां पळयात!
आमी काम करून गुणगुणटात!” तीं गावपाक लागलीं.
पूण व्यस्त नाशिल्ले म्होंवामूस हेर म्होंवामुसा परस वेगळे आशिल्ले.
ते चिंतताले, “हेर कीटकां बशेन म्होंवामुसांक गार्डन कित्याक आवडना कांय?”
“हांव पोळें सोडून वतलें आनी भुंगो, पाखो, मूंय आनी तोळ जगतात तशें जगतलें!” ताणें म्हळें.
एका पानाचेर ताका भुंगो दिसलो.
भुंगें खूब हुशार अशें ताका दिसताले.
पराग एकठांय करून म्होंव तयार करपाचें सोडून ते पानां खाताले.
भुंग्या बशेन जावन ते ताच्या कडेक वचून बसले.
व्यस्त नाशिल्ल्या म्होंवामुसान पानाचो एक मोट्टो कुडको खालो आनी ताका ओकारे आयले.
“शी!
ह्या पानाक मात्तूय रूच ना!”
ते बेगबेगीन उडून फुलाचेर बसले.
तातूंतलो पराग पिले.
ताका सू... जाले.
“हांव पाख्यां बशेन जगतले.
तीं पराग पितात पूण म्होंवामुसा बशेन काम करनात.”
“तीं फुलांचेर भोंवतात आनी एक निवडटात.
तीं सगळ्यांचेर धांवनात.
आनी ती गूं गूं आवाज करनात.”
“तीं कितली मजा करतात!”
व्यस्त नाशिल्ल्या म्होंवामुसाक पाख्याचें रंगबिरंगी कपडे मेळ्ळें.
फुलां मदीं भोंवप आनी पराग पिवप, ताका खूप्प मजा आयली.
पूण सांज म्हणल्यार ते जाम जाले.
हेर पाख्यां बशेन ताणें आपलीं पाखां दोडली आनी पानाच्या मुळांत न्हिदूंक गेले.
अचकीत घोग्यांनी पावस पडूंक लागलो आनी वीज पडली.
पावसाचे मोटे थेंबे नेटान ताचेर पडूंक लागले.
व्यस्त नाशिल्ल्या म्होंवामूस बेगबेगीन फुलांच्या आड्याक लिपले.
पूण पावसाच्या उदकान फुलां जड जाली.
रोंप्याच्या मुळांत एकठांय जाल्ल्या उदकांत पडपाचो भंय ताका जालो.
कांय वेळांत पावस थांबलो.
व्यस्त नाशिल्ल्या म्होंवामुसान पाख्याचें कपडे वडयले आनी रोंप्याच्या देठाचेर विसव घेवंक बसले.
ताका मुंयो दिसल्यो.
मुंयो रोयणींतल्यान भायर धांवन येताल्यो.
“आमचे सगळे जेवण गेले!
आमचें घर भिजला!” मुंयो रडूंक लागल्यो.
कसर, भुंगें, पाखें, तोळ सगळे भिजिल्ले.
फाल्यां सुर्य ये मेरेन तांचे कडेन जेवण नाशिल्ले.
व्यस्त नाशिल्ल्या म्होंवामुसाक आपल्या सुक्या, गरम आनी सुरक्षीत पोळ्याचो उगडास जालो.
ताका खूप्प भूक लागिल्ली.
ताका पोळ्या भितर सांठोवन दवरिल्ल्या जेवणाचो उगडास जालो.
भितर म्होंव आनी पराग आसताले.
ताणें स्वताक सुकयले आनी परत आपल्या पोळ्या वटेन उडले.
व्यस्त नाशिल्ले म्होंवामूस रुचीक जेवण जेवले.
परत आपल्या सुरक्षीत, गरम आनी सुक्या घरा येवन ताका रोखडीच न्हीद आयली.
दुसऱ्‍या दिसा सक्काळ फुडें ते पोळ्यांतल्यान फुलाचेर गेले आनी पराग घेवन परत घरा आयले.
दिसभर ताणें खूब काम केलें.
व्यस्त नाशिल्ले म्होंवामूस आतां खूब व्यस्त म्होंवामूस जाल्ले.
बॅबो पतंगाचेर बसून उडटालो.
फाकांचेर बसून मूंय उडटाली
एक थेंब्याचेर बसून जळार उडटालें.
बोंमाड्याक धरूंन​ उंदीर उडटालो.
कांय रानमाजरांच्या फाटीर पट्टे आसतात.जशे वाग!
कांय रानमाजरांक आयाळ आसता.जसो शींव!
कांय रानमाजरांच्या आंगार तिबे आसतात.जसो बिबटो!
कांय रानमाजरां झाडार पुट्ट करून चडपाक शकतात.जसो धुमील बिबटो आनी संगमरवरी माजर
कांय रानमाजरांऊंच दोंगरार रावतात.
जशे हीम बिबटो आनी पल्लो माजर!
कांय रानमाजरांरेंवटांत रावतात.
जशें रेंवटी मांजर!
कांय रानमाजरांककेंसाळ कान आसतात.जशे शशकर्ण आनी दोंगरी माजर!
कांय रानमाजरांकनुस्तें मारपाक खूब आवडटा.
जशें खारवी माजर!
कांय रानमाजरांम्हणल्यार संवसारांतलीं एकदम ल्हान माजरां.
जशें वागाटी!
कांय रानमाजरांतर सामकीं घरांतल्या माजरां सारखीं दिसतात,जशें जंगली माजर आनी सोनेरी माजर!
पूण तीं सगलीं तर रानमाजरांच आसतातन्हय!
खूब खूब वर्सां पयलीं, जंगलाच्या देगेर एक पक्षीपूर नांवाचो गांव आशिल्लो.त्या गांवांत बकू हो ल्हान भुरगो रावतालो.
ताका वस्तू मेजपाक खूब आवडटालें.
शाळा सुटल्या उपरांत तो आपल्या आवयक भाजयांचें वजन घेवंक आनी पयशे मेजपाक मजत करतालो.
एके सांजेर बकून रंगबिरंगी सवण्यांचें एक जोडपें पळयलें.
तीं सवणीं हांसलीं आनी भूर्रर्रर्र करून उडलीं.
बकू तांच्या फाटोफाट धांवलो.
सवणीं एका घोलींतल्यान जंगला वटेन उडलीं.
ह्या सवण्यां वरीच ह्या जंगलांतली दरेक वस्त आगळी-वेगळी आसली.
निळ्या रंगाचे माकड शिटी मारतले काय कितें?
आनी गुलाबी रंगाचे हती?
ते गुणगुणटात अशे दिसले.
सुर्यास्त केन्ना जालो तें बकूच्या लक्षांतच आयलें ना.
रोखडोच सगळे कडेन काळोख जालो आनी बकू जंगलांत शेणलो.
कांय अंतराचेर ताका धगधगपी उजो दिसलो.
थंय एक बायल हुस्क्यान पासयो मारतना बकूक दिसली.
तिचें नांव मिडू आशिल्लें.
बकू तिचे कडेन गेलो आनी “कितें जालां?” म्हूण सवकास विचारलें.
“म्हजी धा वर्सांची धूव कोयाक एक विचित्र दुयेंस जालां.
तेन्ना सावन तें उठून बसपाक शकना” मिडून ताका सांगलें.“ह्या दुयेंसाक कसलोच उपाय ना?” बकून विचारलें.
“फकत एकूच उपाय आसा – नीलंबरा फुलाचें म्होंव” तिणें सांगलें.
“हें फूल दर सात दिसांनी फुलता.
पूण पुनवेच्या राती एकठांय केल्लें म्होंवच म्हज्या चलयेचो जीव वाचोवपाक शकता.
फाटल्या स म्हयन्यांत पुनवेच्या राती हें फूल एकदां लेगीत फुलूंक ना.
कोया दिसान दीस अशक्त जायत आसा.”
बकू चितूंक लागलो.
“तूं रडूं नाका न्ही.
तें फूल येता ते पुनवेक फुलतलेंच.
म्हणल्यार णव दिसांनी” तांणें ठामपणान सांगलें.
“तूं इतलो खात्रीन कसो सांगपाक शकता?” मिडून विचारलें.
बकून मनांतल्या मनांत सगळो हिशोब केल्लो.
पुनव दर तीस दिसांनी येता आनी तें फूल दर सात दिसांनी फुलतालें.
हाचोच अर्थ असो जाता, तें फूल दर 210 दिसांनी येवपी पुनवे रातीं फुलतलें, म्हणल्यार तें सुमार दर सात म्हयन्यांनी फुलतलें.
स म्हयने जाल्ले.
म्हणल्यार नीलंबरा फूल आतां येवपी पुनवे रातीं फुलपाचें आसलें आनी पुनवेक फकत णव दीस उरल्यात.
मिडून बकूचे उपकार मानले आनी ताका गांवांत व्हरून पावयलो.
तीन सप्तकां जाल्लीं.
बकू जांबळां एकठांय करतालो.
तेन्नाच तांणें मिडूक पळयलें.
मिडू ताचे कडेन धांवत आयली आनी ताका घट्ट वेंग मारली.
“बकू, हें पळय कोया” तिणें म्हणलें.
“तूंवें म्हणिल्ले ते राती फूल फुल्लें.
आनी ताच्या म्होंवान चमत्कार केलो.”कोया आतां बरें जालां.
बकूक हें आयकून बरें दिसलें.
मिडूची जीण आतां सुरळीत चलता.
बकून हिशोब कसो केलो?
नीलंबरा फूल दर 7 दिसांनी फुलता आनी पुनव दर 30 दिसांनी* येता हें बकूक खबर आशिल्लें.
फूल अमूकच पुनवेक येतलें हें ताका कशें कळ्ळें काय?
हाचे फाटल्यान गणीत आसा.
ताका लघुत्तम सामान्य गुणक (ल.सा.गु.)
म्हणटात.ल.सा.गु.
म्हणल्यार कितें?
दोन संख्या देखीक अ आनी ब, हांचो दोगांचो लघुत्तम सामान्य गुणक म्हणल्यार ल.सा.गु.
असो लघुत्तम क्रमांक जो अ आनी ब हांचो दोगांचो समान गुणांक आसा.
*चंद्र म्हयनो- म्हणल्यार एका पुनवे पसून दुसऱ्या, पुनवे मेरेनचो काळ.
हो काळ 28 ते 31 दिसा मेरेनचो आसूंक शकता.
चंद्राचो सरासरी म्हयनो 29.53 दिसांचो आसता.
हो आंकडो 30 दिसां मेरेन पुर्णांकीत करतात.
ल.सा.गु.
कसो काडप?
3 आनी 5 हांचो ल.सा.गु.
काडपाक:3 चे गुणांक बरयातः 3, 6, 9, 12, 15, 18, 21, 24, 27, 30, 33...5 चे गुणांक बरयात: 5, 10, 15, 20, 25, 30, 35...समान गुणांक आसात 15, 30…सगळ्यांत ल्हान वा लघुत्तम समान गुणांक आसा 15!म्हणून 3 आनी 5 चो ल.सा.गु.
आसा 15.
मूळ अवयव पद्दत मोट्या आंकड्यांचो ल.सा.गु.
काडपाक आमी ही पद्दत वापरतात.
हाचो अर्थ म्हणल्यार आमी दरेक आंकडो मूळ अवयवाचो गुणनफल म्हूण बरयतात.आमी 20 आनी 30 हाचो ल.सा.गु.
काडुया.
पयलीं आमी दरेक आंकडो ताच्या मूळ अवयवाचो गुणनफल म्हूण बरोवया.
20 = 2 × 2 × 530 = 2 × 3 × 5आतां आमी सगळ्या अवयवांचो गुणाकार करुया.
**2 × 2 × 3 × 5 = 60पुनवे राती नीलंबरा फूल कितल्या फावटी फुलता?
हाची जाप म्हणल्यार 7 आनी 30 हांचो ल.सा.गु.
7 = 730 = 2 × 3 × 5ल.सा.गु.
= 2 × 3 × 5 × 7 = 210ते खातीर, नीलंबरा फूल दर 210 दिसांनी पुनवे रातीं फुलता.
**जर दोनूय आंकड्यांच्या वळेरींत अवयव समान आसा जाल्यार दरेक जोडयेंतल्यान आमी ती फकत एकदांच घेवप, पूण त्याच वळेरेंत एका परस चड फावटी आयल्यार सोडून.
वयल्या देखींत, 2 हो आंकडो एका जोडयेंत समान आसा पूण 20 च्या जोडयेंत तो दोन फावटी येता.
आतां चिंतात की तुमी लागसारच्या गाड्या वयल्यान बरो तिखट वडा-पाव हाडपाचो थारयला.
थंय वतकच तुमकां कळटा, एका पाकिटांत 3 वडे येतात आनी पावाच्या पाकिटांत 4 पाव येतले.
एकूय पाव वा वडा चड जायनासतना वडा-पावाची जोडी करपाक तुमकां तांची उण्यांत उणीं कितलीं पाकिटां विकत घेवचीं पडटलीं?
(तुमकां ल.सा.गु.
हाची मजत जातली.
)बरी मज्जेशीर पार्टी करात!
भिमा न्हिदपाक आवडटा आनी ताका कशेंच बेगीन उठपाक जायना.देखून मडवळ रामू, भिमाक खुबदां तापयता.
एक दीस, गौरी गायेन ताका विचारले, "तूं दुख्खी कित्याक आसा?"
भिमान म्हणलें, "हांव बेगीन उठपाक शकना आनी रामू म्हाका सद्दांच तापयता.
तूं म्हाका उपकार करून सकाळी उठयशी?
""हय, हांव उठयता," गौरीन सांगलें.
दुसऱ्या दिसा सकाळी, गौरी मोठ्ठयान हांबेली, पूण भिमा उठलो ना.
सांज वेळार न्हंय वयल्यान परततना भिमाक मोती सुणो गावलो.
"म्हाका सकाळी केन्नाच वेळार उठपाक जायना.
तूं म्हाका उठोवंक शकता?"
भिमान मोतीक विचारलें.
"हय हांव उठयता," मोतीन सांगले आनी दुसऱ्या सकाळी मोती भोंक भोंक भोंकलो पूण भिमा उठलो?
ना सर!
त्या सांजे भिमा चिनू कोंब्याक मेळ्ळो.ताणें चिनूक म्हळें, "तूं सकाळची साद घालता आनी सगळी उठतात.
तूं म्हाकांय उठोवंक शकता?"
चिनू मानलें.
दुसऱ्या सकाळी चिनून मोठ्ठयान साद घाली, पूण भिमा उठलो ना.
दुसऱ्या सांजे, भिमाक काळू कावळो, उमेदीन आड्डतना दिसलो.
"काळू, तूं म्हाका मातसो सकाळी उठोवंक शकता?"
भिमान विचारलें.
काळून म्हळें,"कित्याक ना?
हांव आड्डतलो आनी तुका उठयतलो".
दुसऱ्या सकाळी काळू आपल्याक जाता तितलो आड्डलो पूण भिमा उठलो ना.
भिमा दुख्खी आसलो.दुसऱ्या दिसा सकाळी, एक मूस आयलो आनी ताच्या नाकार बसलो."आss....
छूss....
आछूss!
"भिमा व्हडली शींक काडीत उठलो.
"वा...!
हांव उठलो.
हांव कसो उठलो?"
तांणें अजाप जावन विचारलें.
"हांवें तुका उठयलो," मुसान म्हळें.
"तूं म्हाका असोच सदांच सकाळी उठोवशीत?
""हय," मुसान म्हळें.
भिमा खूश जालो.
आतां ताका सकाळी उठपाक कसलोच त्रास नासलो!
शाळेची निमणी घंटा जाली आनी सगळीं भुरगीं खोशयेन हांसपाक लागलीं आनी आड्डुपाक लागलीं.
सगळीं, सोडून आक्कू.
आक्कू खूब रागार आशिल्लें!
"आक्कू!आक्कू!
त्या सुंदर सूर्यफुलां कडेन पळय!
"बाबान शेतांतल्यान वतना म्हणलें."अँ!
तीं चडूंच हळडुवीं आसात!
म्हजे दोळे दुखपाक लागले!"
आक्कून म्हणलें.
"आक्कू!
आक्कू!
त्या माकडां कडेन पळय!"
बाबान तांच्या घराच्या पाख्या कडेन बोट दाखयत म्हणलें.
"शी!"
आक्कून म्हणलें.
"शू!
शू!
धांवात हांगच्यान!"
"घे, थोडें ताक पी," बाबान म्हणलें.
"तूं मातशें थंड जातलें."
"शी!"
आक्कून म्हणलें.
"म्हाका नाका तें!"
"एक घोंट तरी मार,""आं, बरें!"
आक्कून म्हणलें आनी एक घोंट मारलो.
तें इतलेंय वायट नाशिल्लें.
ताणें आनीक एक घोंट मारलो.
आनी मागीर आनीक एक.
कांय वेळां भितर पेलो रिकामो जालो.
"तूं एक उद्दीनवडो खातलें?"
बाबान विचारलें.
"अँ!"
आक्कून म्हणलें.
"एकूच ल्हान घांस?"
"आं, बरें!"
आक्कून म्हणलें आनी एक घांस मारलो.
ताका तो बरो लागलो.
मागीर ताणें आनीक एक घांस मारलो.
आनी मागीर आनीक एक.कांय वेळां भितर बशी सोंपली.
"शाणें भुरगें!"
बाबान म्हणलें.
"आतां म्हाका सांगतलें, तूं इतलें रागार कित्याक?""ना!"
आक्कून म्हणलें.
"हांवें कितें केलें?""ना!
""आईन कितें केलें?""ना!
""शाळेंत कितें वायट घडलें?
""जायत एकादीं!""आं!"
"तुका चित्र काडपाक आवडटलें?"
बाबान विचारलें.
"हो घे कागद आनी कांय रंग.
""आं बरें!"
आक्कून म्हणलें.
आक्कून एक चिरो काडलो..."हो तो आवटो चिरो, सकाळीं ताका आपटूनहांव सकयल पडलें," आक्कून म्हणलें.
"सारकें तुजें.
सामको आवटो चिरो!"
बाबान म्हणलें.
आनी आक्कून एक चलो काडलो..."हो भिकू, सामको वायट भुरगो!
हांव पडलें तेन्ना तो हांसलो!"
आक्कून सांगलें.
"सारकें तुजें."
बाबान म्हणलें.
"ताणें तुका हांसपाक जायनाशिल्लें."
आनी आक्कून एक इडली काडली..."ही म्हजी इडली."
आक्कून म्हणलें.
"हांव त्या आवट्या चिऱ्याक आपटून पडलें तेन्ना ती म्हज्या टिफिनांतल्यान भायर पडली!"
आनी आक्कून एक कावळो काडलो.
"आनी हो सामको वायट कावळो जो म्हजी इडली घेवन उडून गेलो," आक्कून म्हणलें.
"त्या कावळ्याक भूक लागिल्ली आसतली," बाबान म्हणलें.
आनी आक्कून आपल्या टिचरीचें चित्र काडलें..."ही म्हजी टिचर, अमला मीस."
आक्कून म्हणलें.
"हांव पडलें तेन्ना तिणें म्हाका उठपाक आदार दिलो.
आनी मागीर तिणें म्हाका वेंग मारली.
""खूब बरें केलें तिणें," बाबान म्हणलें.
"आनी मागीर तिणें म्हज्या पोल्याक चिमटो काडलो.
म्हाका पोल्याक चिमटे काडिल्ले आवडनात."
"आं!
तुका दुखलां आसतलें न्हय""मातशें.
पूण आतां हांव बरें आसां."
"बरें जालें."
"पळयलें, तूं काय बरीं चित्रां काडटा?"
आक्कूक बाबान म्हणलें.
"तूं खरेंच बरें चित्रकार.
तूं आई खातिरूय कितेंय काडटलें?
""आं बरें."
आक्कून म्हणलें आनी तें कितें तरी काडपाक लागलें.
"हो एक ल्हान हुंदीर... आनी ही बोट... आनी हो माड..."
"आनी हें सूर्यफूल... आनी ही तुजी सायकल बाबा... आनी हो सुणो... आनी हो एक बेबो..." कांय वेळां भितर, आक्कू ताका उडोवपी तो आवटो चिरो विसरिल्लें.
आनी ताचेर हांसपी तो वायट चलो आनी ताची इडली फारावपी कावळो.
आनी आक्कू आपूण रागार आशिल्लें हेंय विसरलें.
आक्कू भशेन तुमी रागार जातात तेन्ना करपा सारक्यो 10 गजालीः1.
मोट्ट्यान हांसात आनी तुमचे हात वयर काडून उडयो मारात!2.
ल्हवू ल्हवू स्वास भितर घेयात आनी भायर सोडात!
3.
थोडें उदक पियात!
ना जाल्यार ताक!
4.
फळाचो एक कुडको खायात!
वा एक उद्दीनवडो!
5.
एका व्हड मनशाक तुमकां कितें दिसता तें सांगात!
6.
तुमका कितें दिसता तें बरयात!
7.
चित्रां काडात!
रंग मारात!
8.
मातये वांगडा खेळात!
9.
तुमच्या रागा विशीं एक पद तयार करात!
मोट्ट्यान म्हणात!
10.
माकडा भशेन नाचात!
मिरा हिमाचल प्रदेशांत दोंगराचे तेंगशेर एका ल्हानशा गांवांत रावता.
रांदचीकुडीच्या जनेलांतल्यान, झेलानधांपिल्ले दोंगर दिसतात.
भांगरा सारकीं पांखां आशिल्ले गरूड तांच्या घरा वयर भोंवडेमारताले.
व्हडलेंजातगीर एक दीस तरी मिराक त्या व्हडले दोंगरा तेंगशेर चडून दुसऱ्या वटेन पळोवपाचीइत्सा आसा.
पूणआज मीरा, ताचो भाव आनी ताची माँ  दोंगरावेल्यान देंवतात.
तीं नवे बूट घेवपाक बाजारांत वतात.
नगर खूब पयस आसा, पूण मीराकतें सदचें जालां.
ताका शाळेंत पावपाक वर भर चलचें पडटा.
तींसकाळींच भायर सरिल्लीं.
मुख्य रस्त्यार पावपाक तांका दोन वरां चलचें पडटा आनी  मागीर बस धरपाची.
केन्ना-केन्ना  रस्तो ना जाता,फातरावेल्यान ती निसरगुंडी करत देंवतात.
"व्ही" म्हणतराजेश आनी मीरान फातरा वेल्यान उडी मारत वतात.
“क्रंचक्रंच” पांया पोंदासुकिल्ल्यो बडयो आनी सुकिल्ल्या पानांचो आवाज.“क्री..क्रीर..क्रे”झुडपांतल्यान ल्हान  पाचव्या ठुकठुक्याचो आवाज.
पायन झाडां वेल्यान माकडांचो कळप तांकां तेळटा.
मीरानेचो आनी खडपा फाटल्यान येवपी झऱ्याचें उदकपिवपाक रावलें.
अकस्मात, ताणें एक सुकणें पळयलें.
तें नेच्यांत पडिल्लें.
"काकुळट शी.
ताच्या पांखांक दुखापत जाल्या" माँन म्हणलें.
तीताका हळू उबारता.
“ताका आमच्या वांगडा व्हरया?” मीरान विचारलें.
धवेतिबे आशिल्लें सुकणें.
तें तांका आपल्या माणकुल्या  दोळ्यांनीपळयता, तें खूब भिलां.
"भिवपाची गरजना" मीरान ताका ल्हवू सांगलें.
पयलींताचें पांख सारकें करपाक जाय, माँन म्हणलें.
तांणी ताच्या पांखांक ओलीमाती लायली, मोटें पानगुटलायलें आनी मीरान ताका आपल्या कपड्याचे पोतयेंत घालें.
मुख्यरस्त्यार पावना फुडें बस रोखडीच आयली.
पोतयेंत सुकणें हुळहुळटालें तें मीराक समजलें.
"एखादे ताका भूक लागली आसतली."
माँनम्हणलें.
म्हाकाय बी, राजेशान म्हणलें.
तीं भाजिल्ले चणेखातात.
मीरान चिड्डूनकुडके केले आनी सुकण्याक दिले.
दोंगराचेनागमोडी वाटेर बस गडगडटाली.
शारांतसगळे कडेन बोवाळ आनी गर्दी.
"मीरा, राजेश म्हजे म्हऱ्यांत रावात.” माँन म्हणलें.
तीं एकामेकांच्या हाताक घटधरतात.
तींबाजरांत पावतगीर,  मीरा खातीर बूट घेतात.
माँ मिठायेदुकानार वचून गरम गरम जिलब्यो घेता.
मीराइल्लो कुडको सुकण्याक दिता.
पूण ताका तें आवडुना.
ते वाट्याचो तें कपड्याचे पिशवेकचोंच मारपाक लागलें.
रोखडेंचघरा वचपा खातीर बस धरपाचो वेळ जालो.
बस फाटीफुडें  सरतनामीराक पिशवेंत सुकणें चिंवचिंवता तो आवाज येतालो.
आमीरोखडींच झरीर पावतलीं.
"मीरा सुकण्याकडेन कुजबुजलें" तें जेन्ना परत झरी कडेन पावलें, मीरान  ताकाभायर काडलें.
तें मातशें उडी मारता, इल्लें उदक पिता आनी मीराच्या पांयारयेवन बसता.
सुकण्याकूय नवे बूट आवडटात.
तांका घरा पावता म्हणसर खूब रात जाता.
मीरा सुकण्या खातीर तण घालून मोवशी गादी तयार करता.
सुकणें आपल्या नव्या गादयेर सुस्त न्हिदता.
मीरा आनी सुकणे दोगांय घट इश्ट जातात.
मीरा ताका तांदूळ आनी चणे खावपाक दिता.
एक आठवड्यान अकस्मात तें उडून वता.
आतां जेन्ना जेन्ना मीरा दोंगरा वेल्यान सकयल येता, ताका सदांच एककाळें आनी धवें लांब शेंपडी आशिल्लें सुकणें दिसता.
तेंसुकणें सदां ताका पळोवन मानहालयता आनी चिंवचिंवता.
तुमकांकितें दिसता हें तेंच शेवणें काय?
-
अनयाची संवसारांतली सगळ्यांत आवडटी गजाल म्हणल्यार ताचो आंगठो.
ताचो तो गोल, दाट आनी वाटकुळो आंगठो ताच्या तोंडांतूय सारको बसता.
तें ताका न्हिदतना चोकता, वर्गांत चोकता आनी  झापाळ्याचेरूय चोकता.
पुराय वेळ तें  बोट चोकत आसता.
ताच्या  मम्मा पप्पाक  ताची ही संवय  चड  आवडना, आनी  म्हुणून  तीं  ताका सांगत असतात, 'तुज्या बोटाक वास येता'  'अनया बोट तोंडांतल्यान  भायर  काड!'
अनया आयज प्राणीसंग्रहालयांत गेलां.
ताची मम्मा पप्पा जनावरांक पळोवपाक मग्न आशिल्ल्यान तांची नदर आजून अनयाच्या  आंगठ्याचेर पडुना.
अनयाची नदर आतांएका हत्तीचेर पडटा.
थंयच ताका हत्तीचें पील दिसता, पूण तें आपल्या मम्मा वांगडा उदक उसळायना.
पप्पा बरोबर आपलो आवाजूय काडना.
ताच्या इश्टां बरोबर केळेंय  खायना.
तर तें करता तरी कितें?
तें आपली  सोंडचोकता!
चुस्क चुस्क!
मातशीं मुखारहरणां आसात.
अनया हरणांच्या पिलाक पळयता, जें आपल्या मम्मा बरोबर तण चाबना.
तें आपल्या पप्पा बशेन दुसऱ्या जनावरांकूय पळयना.
तें आपल्या इश्टां बशेन झेतानचलयना.
तर तें करता तरी कितें?
तें आपलीं गांचां चोकता!
चुस्क चुस्क!
फुडें माकडआवाज करताले.
अनया पळयता तें माकडाचें पील आपल्या आवयक वेंग मारून ना.
तें ताच्या पप्पा बशेन फकांडां करून हासय ना.
तें ताच्या इश्टा बरोबर लिपच्यांनीयखेळना.
तर तें करतातरी कितें?
तें आपलो आंगठो चोकता.
चुस्क चुस्क
अनयाक उदकांत पाणघोडो दिसलो.
ताका ताचें पील दिसलें, पूण तें आपल्या मम्मा बरोबर जांबय काडना.तें आपल्या पप्पा बरोबर पिरंगय ना.
तें ताच्या इश्टां बरोबर पेंवय ना.
तर तें करता तरी कितें?
तें आपले ओंठ चोकता!
चुस्क चुस्क!
वागान ताकाघुरगुरून येवकार दिलो.
आनी पळय त्या वागाच्या पिलाक!
तें आपल्या मम्मा बरोबर झेमकाडना.
तें आपल्या पप्पा बरोबर मुसांक मारना.
तें आपल्या इश्टां बरोबर गजालीयकरना.
तर तें करता तरी कितें?
तें आपली शेंपडी चोकता!
चुस्क चुस्क!
अनया सकयलबसलें आनी त्या सगळ्या जनावरांच्या पिलांचें चिंतपाक लागलें, तीं कांयच मजाकरनात.
आतां ताणें आपले भोंवतणच्या लोकांक पळयलें.
एक चलो आपल्या पप्पाच्याखांदार बसून आपलो हात हालयतालो.
आनी एकलो चलो कापसाचो गुळो आनी सरबतघेवून आशिल्लो.
तें एकाचलयेक कॅमेराचेर फोटो काडटना पळयता.
एक धाकटें बाय आपलो खुळखुळो घेवूनखेळटा.
सगळीं भुरगीं खूब मजा करतात.
अनया सकयल पळयता आनी ताका दिसता, ताचो हात  दोडून, ताणें आपलो आंगठोतोंडान घाल्लो.
ताच्या आंगठ्याचो बरो वापर जावूं येतलो काय?
अनया आंगठो तोंडांतल्यान भायर काडटा, धांवत वचून आपल्या मम्मा पप्पाच्या मदीं रावता.
तें आपलो हात तांच्या हाताक धरता, 1-2-3 अशें मेजता आनी वाऱ्यान वयर उडकी मारता.
"येयेय!
"आनी वयर आशिल्लें तें माकडाचें पील ताका पळयता आनी आपूणय उडकी मारता.
-
अम्मू कडेन एक सुण्याचे पील नाशिल्ले.
पूण तांणी शाळेंत सगळ्यांक सांगलें की ताचे कडेन एक पील आसा.
ताणें वेणुक म्हळे " म्हज्या पिल्लुचे नांव शंकर "ताणें अब्दुलाक सांगलें " शंबर केळें खाता "ताणें कुमारीक म्हळे " शंकर रंगान काळो "ताणें उन्नीक सांगलें " शंकर म्हज्या बरोबर बॉलान खेळटा "
वेणु, अब्दुल, कुमारी आनी उन्नी हांणी अम्मूक सांगलें की तीं शंकराक पळोवंक ताच्या घरा येतली.
हे आयकना फुडें अम्मून तकली हालयली आनी म्हळे " नाका "
" कित्याक येवंक शकना? "
तांणी विचारलें."
कित्याक तर शंकर गर्देक खूब भिता " अम्मून तांकां सांगलें."
काय नजं, आमी एक-एक करून ताच्या बरोबर खेळटली, " कुमारीन सांगलें.
" ना, " अम्मून सांगलें ।" कित्याक नाका? "
उन्नीन विचारलें."
आयज आमी भायर वचपाची आसा, " अम्मून सांगलें
" तशे जाल्यार आमी फाल्यां येतले,  " अब्दुलान म्हळे."
आमी ताचे खातीर केळी हाडटली, " वेणुन सांगलें."
आमी एक-एक करून ताचे बरोबर खेळटली," कुमारीन सांगलें."
बरे आसा, " फाटीफुडें जायत अम्मून म्हळे.त्या वेळार तांकां कितें सांगप ते ताका कायच सुचना जाे.
त्या दिसा सांजे अम्मून आपल्या पप्पाक एक सुण्याचे पील हाडूंक सांगलें.
पप्पान म्हळे "पळोवया,"  "पूण म्हाका आताच जाय," अम्मून म्हळे.पप्पा हांसूंक लागलो.
त्या राती अम्मू जेवंक ना.
ते दुयेंत पडले.
ताका दुसऱ्या दिसाचें चितपाचे नाशिल्ले.
सांजे मम्मीन म्हळे, " बाय तूं दुयेंत दिसता "मम्मीन अम्मूच्या माथ्याक हात लावन पळयले आनी म्हळे तुका जोर आयला.
"आयज शाळेंत वचूं नाका, घराच राव," मम्मीन म्हळे.
त्या दिसा अम्मू शाळेंत वचूंक ना.
पुराय दीस ते खाटयेर पडून आशिल्ले.
ताच्या तोंडार मातूय हांसो नाशिल्लो.
दिसभरांत ताणें फकत एक चपाती खाली.
सांजे वेणु, अब्दुल, कुमारी आनी उन्नी अम्मूच्या घरा पावलीं.आयज तूं शाळेंत कित्याक येवंक ना?
उन्नीन विचारलें.
"म्हाका बरे ना, " अम्मून म्हळे.
" आमी शंकराक पळयले," अब्दुलान सांगलें."
खंय?"
अम्मून विचारलें.
"गार्डनांत," कुमारीन म्हळे.
" ताका बॉलान खेळूंक आवडना, " अब्दुलान सांगलें.
तेन्नाच अम्मू खाटये वेल्यान उठून भायर धांवन गेले.
खऱ्यानीच, अम्मूच्या गार्डनांत सुण्याचे पील आशिल्ले.
शंकर !"
पूण तो काळो ना," वेणुन म्हळें "तो तपकिरी रंगाचो आसा"" हांवें अशेंच म्हणिल्ले "
" तो गर्दी पळोवन भिवंक ना, " अब्दुलान म्हळे."
अशे," अम्मून म्हळे, " हांवें अशेंच म्हणिल्ले "
" ताका बॉलान खेळूंक आवडना, "  उन्नीन म्हळे.  "
अशे, " अम्मून म्हळे, " हांवें अशेंच म्हणिल्ले "
पूण ताका केळें आवडटा, कुमारीन सांगलें.हांवें तुमकां हे सांगूंक नाशिल्ले ?
अम्मू खोशी जाले आनी मोट्यान हांसूंक लागले.
एक दीस किच्चू सकाळीं बेगीन उटलो.
जांबय दीत ताणें म्हणलें,"नुस्ते गरोवपाक वचपाची वेळ जाली."
तो तळ्या कडेन वतना ताका छोरू मेळ्ळो.
ते दोगूय बरे इश्ट आशिल्ले आनी दीस भर खेळटाले.
दोगय गरणेबडी घेवन वतना मुनियान तांकां पळयलें.
"आमी तळयेंत नुस्तें गरोवपाक वतात तुका येन दिसता जाल्यार आमच्या बरोबर यो."
धाकट्या मुनियान थोडो वेळ विचार केलो.
ताणें म्हणलें,"उपकार करून तशें करू नाकात.
उदका बगर नुस्तें मरतलें."
मुनियाचें म्हण्णे तांणीं कानामनार घेतलें ना.
ते निट्ट तळ्या कडेन गेले.
किच्चू आनी चोरू तळ्या देगेर वाट पळयत बसले.
दोन नुस्तीं पेंवत आयलीं.
एक करबट आनी एक मोट्टें.
मागीर तिसरेंय नुस्तें थंय आयलें.
तांणीं आज मेरेन पळयिल्ल्या नुस्त्यां परसय तें व्हड आशिल्लें.
मुनियान हांसत म्हणलें,"हें तर अप्पाल्या पांयांच्या तळट्या परसय व्हडलें आसा!"
किच्चून आनी छोरून गरणेबडी घट्ट धरली.किच्चू आड्डलो,"म्हजें नुस्तें!
"छोरू आड्डलो,"ना... म्हजें नुस्तें!"
किच्चून बडी जोरान ओडली...छोरून बडी आनीक जोरान ओडली...
फाट्ट!!!
दोनय गरणेबडयो मोडल्यो.घडांयच!!!
किच्चू जमनीर पडलो.ढबांयच!!!
छोरू उदकांत पडलो.
कितें जालां आसतलें?तुमकां कितें दिसता?दोनूय तांस नुस्त्यांनी बांदून दवरिल्ले.
द्रुवी भिरमूट हालींच उडपाक शिकलां.
तें ताच्या इश्टिणीं बरोबर तळ्या कडेनउडटा.
तीं तळ्यांतल्या बेब्यांक चाळयतात,आनी दनपारां जेवणांक मूस खातात.
सांजेच्या वेळार द्रुवी लागसरच्यारानांत वता.
तें थंय सवण्यांच्या घोंटेरांक आनीमावल्यांच्या जाळ्यांक पळयता.
मात तें मळबांतलीं कुपां एकठांय जातात तीं पळयना.
टप्प.. पावसाचो एक थेंब द्रुवीच्यामाथ्यार पडलो.
द्रुवीक आतां घरा परत वचपाक जाय.
पूण ताका ताचीं पांखां भिजोवपाचीं नात.
“म्हाका सत्री जाय”, अशें द्रुवी चिंत्ता.
तें गुलमोहराच्या झाडार उडून वता.
झाड, घट्ट तांबडे सत्रे बशेन दिसता.
ताची पानां खूब ल्हान.
तातूंत एक मूय सुद्दां धांपची ना इतलीं ल्हान “म्हाका कितें तरी व्हडलें जाय”, अशें द्रुवी चिंत्ता.
द्रुवीक नखेत्राच्या आकाराचें एक व्हडलेंपान दिसता.
“पोपायेच्या पानांची म्हाकाव्हडली सत्री करपाक मेळटली”, अशें द्रुवी चिंत्ता.
“शी!
हातूंतल्यान तर पावस सगळो भितर येता”.
आतां वारें जोरान येवपाक लागता, पूणद्रुवीक अजून सत्री मेळूंक ना.
तें एका झाडाच्या पोंदाक बसका घेता,पूण ताचीं पानांच कवळतात.
“कितलें निर्दयी तूं”, द्रुवी लजेच्या झाडाक म्हणटा.
द्रुवी दुख्खी जाता.
रानांत सगळ्याक पानां पातळ्ळ्यांत.थंय बारीक पानां तशींच मोटीं पानां, व्हडलीं पानां तशींच धाकलीं पानां आसात.पूण खंयच सत्री करपाचीं पानां नात.
इतल्यान द्रुवीक वडाचें झाड दिसता.
तें नखेत्राच्या आकाराचें वा काट्यारेंना.
ताचीं पानां चड जड वा चड ल्हान नात.
द्रुवी वडाच्या झाडा कडेन उडटा.
पानांच्या पोंदाक तें आपली बसका घेता.
आतां ताका ताची सत्री मेळिल्ली.
भिरमुटे बद्दल आनीक कांय म्हायतीभिरमुट्यो ह्योव्हड भोंवडेकार.
कांय भिरमुट्यो, जश्यो हळडुव्यो भिरमुट्यो ज्यो आमकां शेतांनी वा बागेंत मेळटात, त्यो भारतांतल्यान आफ्रिकेंत उकत्या दर्यांत उडून वतात.
त्यो हिंद महासागरपार करपाक 16,000 किलोमिटरां परस चड प्रवास करतात.
त्यो तांचो प्रवास ऑक्टोबरम्हयन्यांत भारतांतल्यान सुरू करतात, आनी जानेवारी म्हयन्यांत तंजानिया सारकेल्यादेशांत पावतात.
वाटेर त्यो मालदीव आनी सेशल्स सारकेल्या जुव्यांचेर थांबतात.
भिरमुट्यो जेन्नाचड गरम वा चड थंड जातात, तेन्ना तांचे कडेन उडपाक जायना.
सकाळच्या वेळार तांकासुर्याची उब मेळची म्हण त्यो आपलीं पांखां फुलयतात.
दनपारां  कांय भिरमुट्यो आपल्या वाडिल्ल्याशरिरान बसका घेतात आनी थंड रावपाक पोट सुर्याच्या दिकेन करतात.
-
चार आमीग हे आपआपल्या खेळण्यान सर्त लायता.
वीणा कडेन पाचवें मोकार आसा.
मिना कडेन हळदुवें रिक्षा आसा.
संजू कडेन तांबडी बस आसा.
आनी                                           मंजू कडेन निळें रंगाचो ट्रक आसा.
तयारेन एक, दोन, तीन,..धांवा.....हो पळय  लक्की सुद्दां आयलो तुमच्या          वांगडा सर्त लावूंक.
पळयात, पळयात!
लक्की तुमकां फाटीं घालून पयलो आयलो.
आनी लक्की ही सर्त जिखलो.
थंड रात आशिल्ली.
पूण पिप्सी परत घरा वचूंक कसोच तयार नासलो.
मँड्रा आनी बेडोमी आपल्या इश्टां वांगडा रस्त्या वयल्या लायटी कडेन भोंवताना ताचे लखलखपी दोळें आनीक चकचकपाक लागले.
शिरशिरपी पावसाचो लायटी भोंवतणी उडपी किड्यांक फरक पडूंक ना.
किड्यांक पळोवन वटवागळांच्या तोंडाक उदक सुटलें.
पिप्सीक रातीं जेवणाक जळारां खूब आवडटालीं.“यम...यम...यम...!
आनीक एक गिळ्ळो...!” पिप्सी गावपाक लागलो.
तिनूय इश्टां मदीं सर्त सुरू जाली.
ती म्हणल्यार, एका वरां भितर सगळ्यांत चड जळारां कोण खावंक शकता.
अर्द वरां भितर पिप्सीन देडशे जळारां गिळिल्लीं.
आयची ही रात खूब बरी जावपा आशिल्ली.
अचकीत पिप्सीच्या कानांत गुणगुणपाक लागलें.
तो जमनी वटेन कोसळूंक लागलो.
ताची मोटी वटवागूळ इश्ट बेडोमी बेगबेगीन ताचे कडेन गेली.
“पिप्सी तुका कितें जाता?
बरो आसा मरे तूं?” तिणें विचारलें.
“ना... म्हजो कान फोडटा...”पिप्सी रडपाक लागलो.
तो लागींच्या एका फांदयेर उलटो हुमकळ्ळो.
“आ...आ... म्हाका दुखता...”
मँड्रा पिप्सीच्या आवयक सांगूंक बेगीन उडत गेलें आनी बेडोमी पिप्सी बरोबर रावलें.
पिप्सीक खूब विचित्र दिसतालें.
आपले कान कोण तरी पिळटा अशें ताका दिसतालें.
मात्शी लेगीत हालचाल केल्यार ताका त्रास जातालो.
बेडोमीन आपल्या शक्तीशाली कानांचो वापर करून पिप्सीच्या आवयचो सोद घेतलो.
लायरा नांवाच्या वटवागळाची ताका भिरांत आसली.
हे वटवागूळ सवणीं, बेबे, सरपटपी जनावरांक आनी जखमी वटवागळांक खातालें.
तें पिप्सीचेर हल्लो करत म्हूण बेडोमीन ताका आपल्या पांखांत घेतलो.कांय वेळांत, मँड्रा पिप्सीच्या आवयक घेवन आयलें.
तांणी पिप्सीक दोतोरा कडेन व्हेलो.
एला दोतोरान पिप्सीचे कान तपासले.
ताची मान हालयली आनी म्हणलें “पिप्सी, तुजे कान कितले थंड पडल्यात रे.
पावस आमकां पिपिस्ट्रेल वटवागळांक बरो न्ही, हें तुका खबर ना?”“पूण पावस तर फकत शिरशिरतालो, मोटो पड नासलो” पिप्सीन ल्हवूच जाप दिली.तेन्नाच दोतोरान ताच्या तोंडांत वखदां घालीं आनी उपरांत एक तकटो काडलो.“पिप्सी, आमचे कान खूब म्हत्वाचे.
आमच्या कानाचो वापर करून प्रतिध्वनी वरवीं आमी खाण सोदतात.
हाचो अर्थ कितें तें तूं जाणा?”
पिप्सीन तकली हालयली.
वखदांक लागून ताका मात्शें बरें दिसपाक लागिल्लें.“आमी किडे खावपी वाटवागूळ आमच्या नाकांतल्यान ध्वनी भायर सोडटात.
हो ध्वनी वस्तूंचेर आपटता आनी प्रतिध्वनी तयार जाता.
ही प्रतिध्वनी परत येता आनी ती वस्त कसली तें आमकां सांगता,” दोतोरान पिप्सीक स्पश्ट केलें.“आनीक एक, सगळे प्रतिध्वनी वेगवेगळे आसतात.
जर प्रतिध्वनी किडो आसा म्हूण सुचयता जाल्यार आमी तो धरतात आनी खातात.
पूण जर झाड वा वणत आसल्यार आमी थंय वचनात” पिप्सीन उमेदीन मुखार सांगलें.
“आमचे कान रडारा सारखे आसतात अशें मम्मा सांगता” पिप्सीची दूख सामकी उणी जाल्ली.
तो उमेदीन दोतोराचें आयकतालो.“हय सारकें, मनीस विमानतळ, बोटी आनी पाणबुडयां मदीं रडाराचो वापर करतात.
आनी आमी खाण सोदूंक आमच्या संवेदनांचो वापर करतात.
आमचे नाक आनी कान शक्तीशाली आसतात म्हुणून आमच्या दोळ्यांचो वापर आमी चड करनात.
ताका लागूनच तर आमचे दोळे इतले ल्हान आसतात” एला दोतोरान सांगलें.
“म्हणूनच आमी मनशां लागीं गेलीं काय ते बोवाळ मारपाक लागतात?
जशे काय आमकां दिसना आनी आमी तांच्या केंसांत अडकतले अशें तांकां दिसता.
दिनवास दोतोर” पिप्सीन म्हणलें.“बरें, बरें.
पिप्सी, आतां आनी रातचो शिकार करपाक वचनाका.
याद दवर रे.
तुमचो जळारां मारपाचो विक्रम फाल्यां करात” एला दोतोरान ताका म्हणलें.
पिप्सी आनी मँड्रा पिप्सी आनी मँड्रा हीं ल्हान वटवागळां.
पिपिस्ट्रेलस टेनुईस आनी पिपिस्ट्रेलस कॉरोमँड्रा  ही तांची शास्त्रीय नांवां आसात.
तीं मनशांच्या लागीं रावतात.
इमारतीं मदल्या कोनशांनी, छप्परा पोंदा, जनेलां पोंदा, फोटो फ्रेमी फाटल्यान आनी झाडांतल्या बिळांनी तीं रावतात.बेडोमीबेडोमी हें ‘उणी ल्हंव आशिल्ले होर्सशू वटवागूळ’.
भारत आनी श्रीलंकेंतल्या जंगलांनी तीं मेळटात.
र्हाेयनोलोफस बेडोमी अशें ताचें शास्त्रीय नांव.
लायरालायरा हें मेगाडेर्मा लायरा  कुळांतलें वटवागूळ.
ह्या मांसाहारी वटवागळांक “खोटीं” म्हणल्यार ‘फॉल्स व्हॅम्पायर बॅट्स’ अशेंय म्हणटात.एला दोतोरही सगळ्या पिपिस्ट्रेलस  वंशाचें प्रतिनिधित्व करता.
आमकां तांचो आवाज आयकूंक येनामनशांक आयकूंक येना असो आवाज वटवागळां करतात.
वटवागळांचो वयल्या पट्टेचो आवाज आयकूंक विज्ञानीक कम्प्युटराचेर डिटॅक्टर हें उपकरण वापरतात.वटवागळांनी तयार केल्लो ध्वनी घन वस्तुंचेर आपटता.
तातूंतल्यान प्रतिध्वनी तयार जाता.
पिप्सी बशेनच पाणबुड्यो उदकां भितर रडाराच्या प्रतिध्वनीचो वापर करून आपल्या सरभोंवतणच्या गजालींचो अदमास घेतात.
समुद्रांत हवेच्या तुळेंत ध्वनीचो प्रवाह चार पट वेगान आसता.अजापाची गजाल म्हणल्यार, दृश्टी गेल्ल्या कांय लोकांची आयकुपाची क्षमताय वाडल्या आनी प्रतिध्वनीचो वापर करून ते वाट सोदतात.
आमकां वटवागळांची गरज आसा वटवागळां हीं उडपी एकमेव सस्तन प्राणी.
संवसारांत 1,116 प्रकारची वटवागळां आसात.
तीं सगळीं चिरोप्टेरा ह्या कुळांत येतात.
ह्या शब्दाचो ग्रीक अर्थ ‘हाताक आशिल्लीं पाखां’ असो आसा.
दोन प्रकारची वटवागळां आसात – एक किडे खावपी आनी दुसरें फळां खावपी.वटवागळां संवसारभर मेळटात.
फकत अस्तम घाटांत, जंय पिप्सी आनी ताचे इश्ट खेळटाले, थंय 52 प्रकारचीं वटवागळां मेळटात.उपद्रवी किड्यांचेर नियंत्रण दवरूंक आनी बियाणीं पसरूंक वटवागळां मजत करतात जाका लागून झाडांचो आंकडो वाडटा.दुर्देवान वटवागूळ काबार जायत चल्ल्यात.
हाचें एक कारण म्हणल्यार, मनीस तांकां उपद्रवी समजता.
विज्ञानीक ‘रेड असॅसमॅन्ट लिस्ट’ नांवाची काबार जायत चलिल्ल्या जनावरांची एक वळेरी तयार करता आनी तांकां कशे वाचोवं येता हाची म्हायती दिल्ली आसता.
1.
र्हा यनोलोफस बेडोमी - फोटोः डॉ.
संजय मोलुर / 2.
पिपिस्ट्रेलस कॉरोमँड्रा - फोटोः डॉ.
मायक जॉर्डन / 3.
मेगाडेर्मा लायरा - फोटोः भार्गवी श्रीनिवासुलु / 4.
पिपिस्ट्रेलस कॉरोमँड्रा - फोटोः आदित्य श्रीनिवासुलु
सदांच शाळा सुट्टकूच,मनू खणांनी खेळटा.
तें उडयो मारता आनी मेजता.1, 2 आनी 3.4, 5 आनी 6.7, 8, 9 आनी 10.
पूण आज मनूचें पोट कुचकुचता, खरपता.
तें उड्यो मारता आनी मेजता.1, 2 आनी 3.खर्रर्र!
4, 5  आनी 6.
खर्रर्र!
खर्रर्र!
7, 8, 9  आनी10.
खर्रर्र!
खर्रर्र!
खर्रर्र!
ताका बारीक बारीक कुचकुचपी पुळेर दिसलो.
1, 2 आनी 3.पोटार!
4, 5  आनी 6.हातांर!
7, 8, 9  आनी10.फाटीर!
कुचकुचपी पुळेर सगल्या आंगार!
"तुका फुगांव आयल्यात गो बाय" आवयन म्हणलें.
"तुका शाळेंत वचपाक मेळचें ना".
मनून आपल्याक खाटीर झोकूनदिलें आनी लागलें खरपुवपाक,खर्रर्र!
खर्रर्र!
खर्रर्र!
खर्रर्र!
खर्रर्र!
खर्रर्र!
"खाजयनाका गो शाण्या!"
आवयन म्हणलें.मनूचें कुचकुचपआनिकूय वाडलें!
जेन्ना आई आनी बाबापळयनात,खर्रर्र!
पेज जेवतकूचखर्रर्र!
खर्रर्र!
"खरपय नाका!
"आई आनी बाबा आड्डतात.
पूण तें जेन्ना खाटीर न्हिदपाक वता, तेन्ना परत सुरू करता,खर्रर्र!
खर्रर्र!
खर्रर्र!
खर्रर्र!
खर्रर्र!
खर्रर्र!
खर्रर्र!
खर्रर्र!
मनू खरपयनासतना रावपाचो खूब यत्न करता.तें सापशिडी खेळटा.तें खूब काणयो सपनेता.
खर्रर्र!
खर्रर्र!
तें खरपुवपाकूच विसरता.
हळू हळू पुळेर नाच्च जालो.
मनू मेजता.10, 9 आनी 8, 7, 6 आनी 5, 4, 3, 2 आनी 1.जेन्ना मेरेन मनू ताचो शर्ट वयर काडना.सगल्यो कुचकुचपी पुळयोगेSSSSSल्यो......
मनू आतां खणांनी खेळपाक शकता.
तेंउडयो मारता आनी मेजता.
1, 2 आनी 3.
4, 5  आनी 6.
7, 8, 9  आनी10.
-
आमीसगले दसऱ्याच्या जात्रेकगेल्ले.
पापानचिंटूक चकचकीत वक्ल घेतलें.
आईनम्हाका एक निळें चेपें घेतलें.
बायकसाकरे भोबो मेळ्ळो.
घरा			वतना वाटेर नेटान वारें			आयलें.
म्हजें			चेपें उडून गेलें.
म्हजेंचेपें पोन्न्या पिंपळाच्यारुखाक शिरकलें.
हांवखूब्ब रडलों.
आनीहांव रातीं जेवलों ना.
उपरांतते रातीं,चंद्रउदेलो.
ताणेपोन्न्या पिंपळाच्या रुखारम्हजें चेपें पळयलें.
ताणेंम्हजें चेपें घालून पळयलें.
चंद्रखोशायेन हांसलो.
म्हाकायहांसचे पडलें.
दुसरेदिसा शाळा सुट्टकच म्हजे आवयनम्हाका एकचकचकीत नवेंताल्ल तांबडेचेपें दिलें.
“चंद्रानधाडलां तें,”तिणेम्हळें.
﻿
तेरातीं,चंद्रानआनी हांवें दोगांयनी आमचींचेपीं घालीं आनी हांसले.
आमीखोशी आसले.
सुर्याकचेपें जाय अशें तुमकां दिसताव्हय?
हांवेआज कसलें चेपें घालां ते वळखात!
प्रियाक कसलो तरी आवाज़ आयकपा  येता.
सर्र... सर्र...कोण  थंय?
प्रिया भायर धावता.
ताका एक गाय चार खाता ती दीसता.
ना, तो आवाज ह्या गायचो न्हय.
तो आवाज ह्या झाडार बशिल्ल्या माकडाचो?ना,  तो माकडाचो आवाज न्हय.
काय तो आवाज चारीन उडयो मारपी बेब्याचो?ना, तो बेब्याचो आवाज न्हय.
वा तो आवाज उड्यो मारपी हरणाचो?ना, तो हरण न्हय.
वा तो आवाज तळ्यांत आशिल्ला नुसत्यांचो?ना, ते नुस्ते न्हय.
मागीर प्रियाक हत्ती दिसता.
तो हत्ती आपणाली फाट झाडाच्या खांदयेक खरपी आसता.
आता प्रियाक ताची जाप मेळटा.सर्र... सर्र...
कोमलदिदीपयली अ वर्गाक बुधवारच्यानाटकांतल्या नाचाचे वर्ग घेता.
थक धीन थै!
"तुमचो दावो हात वयर काडात"
आरेरे!
गप्पू ताचो उजवो हात वयर काडटा.
गप्पूक नाचपाक कळना!
बिप्पिती बॉप बॉप बूम!
"कुडींत गोल गोल नेटान धांवात."
आरेरे!
गप्पू खूब सवकास धांवता.
गप्पूक नाचपाक कळना!
तक धिना धीन तक!
"सगलीं वयर उडयो मारात."
आरेरे!
गप्पू सकयल बसता.
गप्पूकनाचपाक कळना!
डुबी डूप डिडली दीन दीन!
"तुमचो उजवो पांय भितर घेयात."
आरेरे!
गप्पू ताचो उजवो पांय भायर घालता.
गप्पूक नाचपाक कळना!
गप्पू चुकता तेन्ना सगलीं हांसतात आनी बोटां दाखयतात,पूण कोमल दिदीक खबर आसा कितें करपाचें तें.ती सगल्यांक सांगता, "गप्पू करता तशें करात!"
थकधीन थै!
थोडे हात सकयल,थोडे हातवयर.
बिप्पितीबॉप बॉप बूम!
कुडींत गोल गोल नेटान आनी सवकास धांवात.
तकधिना धीन तक!
तुमी वयर उडयो मारात, ना जाल्यार सकयल, कांयच फरक पडना.
डुबीडूप डिडली दीन दीन!
तुमी नाचतात हाची खात्री करात.
गप्पू नाचपाक शकता.आनी तुमीय!
-
म्हाका खूब इश्ट आसात​
म्हजे कांय इश्ट व्हड आसात .. जाल्यार...
कांय इश्ट ल्हान​.
म्हजे थोडे इश्ट सामकें जाणटे.
आनी कांय ल्हान भुरगींय आसात.
म्हज्या कांय इश्टांक शेंपडी आसा.
आनी कांय जाणांक पांयूच नात​.
म्हजे कांय इश्ट मळबांत उडटात,जाल्यार कांय उदकांत पेंवतात​.
हां..!
आनी पुस्तकां लेगीत म्हजीं इश्ट आसात !
पूण म्हजो सगळ्यांत आवडीचो इश्ट कोण जाणां ?
कोण ?
कोण ?
कोण ?
म्हजी मम्मा !
!
कापूस उत्पादक शेतकार चिंतेस्त आसात.
गेल्ल्या वर्सा पीक खुबच वायट आशिल्लें.
आतां गीम आयलो,कापसाचें बीं रोवपाची वेळ आयली.
पूण तांच्या गांवांत जाय तितलें थळावें आनीसेंद्रीय बीं मेळप कठीण.
"कितें करया?
कितें करया?"
बिजय चिंतता.
"आमच्या मुखार एक व्हड अडचण आसा."
"बाजारांतल्याबियांची किंमत खूब चड आसा!"
नबिता म्हणटा.“त्या बियांक वाडोवपाककिटकनाशकां आनी रसायनां लागतात,” केतकी सांगता.
बिजय म्हणटा, “आमकां हांगा खोशयेन उगपी बीं जाय,आमच्या घरांतली माती आनी हवामाना खातीर उत्तम अशें बीं जाय”
"कितें करया?
कितें करया?"
सुरेश म्हणटा.
"आमच्या मुखार एक व्हड अडचण आसा."
नबिता आनी केतकी हींबायलां शेतकारांच्या गटाचो भाग आसात.
तीं सभा घेतात.
तीं गांवमुखेल्याक मेळटात.
तीं शेतकार गटां लागींउलयतात.
"कितें करया?
कितें करया?
"सगलीं चिंततात.
"आमच्या मुखार एक व्हड अडचण आसा."
खूब दीस उलोवन जातकूचसगलीं खूश दिसतालीं.
“कितें करपाचें तेंआमकां खबर आसा,” नबिता म्हणटा.
“खंयचीयअडचण चड व्हड आसना.
आमी बँक सुरू करुया!"
"बँक आमकां कशीमदत करतली?"
बिजय विचारता.
“पयशांची बँक न्ही.
बियांची बँक,”केतकी म्हणटा.
शेतकार एकठांय येवन बियांचीबँक सुरू करतात.
तांचे लागीं घरांत आशिल्ल्योकांय बियो ते जमा करतात.
बिंयांची बँक, बँके प्रमाणचकाम करता!
लोक आपले पयशांची बचत करपाकबँकेंत वतात.
बिंयांचे बँकेंत शेतकारबियांची बचत करतात!
﻿पोरणें बींथळावें बींसेंद्रीय बींकापसाचें बींभेंड्याचें बींदुदयाचें बींभाताचें बींजोळाचें बींचवळेचें बीं सांबाळपा खातीर खूब बीं.
सुमती बँकेतल्यान एक कीलकापसाचें बीं उदार घेता.
नबिता तें काळजी घेवन नोंदवह्येंत नोंदयता.
कृपा बँकेंत एक कील भाताचेंबीं दवरता.
केतकी काळजी घेवन तें एका आयदनांत बीं साठयता.
बीं रोयतात आनी उदकघालतातपावसाळो येता आनी वता.
ही लुवणीची वेळ!
शेतकारांचें अंदूंकापसाचें पीक बरें आयलां.
तीं तांच्या इश्टांवांगडा मनयतात.
सुमती कापसा पसून अदीककापसाचें बीं मेळयता.
देड कील कापसाचें बीं बँकेंत जमा करून ती तिचें बीं कर्ज कळंतरासयत परत करता.
केतकीन हाची काळजी घेवननोंदवह्येंत नोंद केल्या.
नबिता काळजी घेवन बीं आयदनांत साठयता.
बियांचे बँकेंत आतांभरपूर बीं आसा.
फुडल्या वर्सा खातीर बीं.
ताचे उपरांतच्या वर्साखातीर बीं.
आनी ताचे उपरांतचें वर्स!
कापूस उत्पादक शेतकारांकआतां व्हडली अडचण ना.
कारण तांची बियांची बँकखूब व्हड आसा!
बीं सगल्याक आसा, बँकेंत आनी शेतांत!
बियांचे बँकर्सअन्न आनी कपड्यां खातीरसूत वाडोवपा खातीर आमकां बियांची गरज आसा.
पूण बीं खूब म्हारग आसता.
कांय बीं, ज्यांकां संकरीत बीं म्हणटात, लुवणे उपरांत ताची परत लागवड करपाक जायना आनी तीं भायर उडोवचीं पडटात.
कांयबीं वाडपा खातीर रसायनाची गरज आसता.
हें जनुकीय सुदारीत बीं आसता.
अशेंय बीं आसताजें संवसाराच्या दुसर्‍या भागातलें आसपाक शकता आनी आमच्या वाठारांतल्या मातेकअनुकूल नासता.
थळावें आनी सेंद्रीय बीं,जांकां कोंबेवन व्हड करपा खातीर रसायनांची गरज नासता, तीं सांबाळून दवरल्यार, शेतकाराक बाजारांतल्यान बीं विकत घेवपाचीगरज ना.
सदांचे बँके प्रमाण तीं बीं जमा करपाक शकतात.
तीं बियांचें रीण घेवपाकशकतात, आनी चडावत बीं दिवन रिणाची परतफेड करपाक शकतात!
ही काणी भारतांतल्याओडिशांतल्या भीमडांगा गांवांतल्या माँ लंकेश्वरी बियांचे बँके कडल्यान प्रेरीत आसा.
चेतना ऑरगॅनीक नांवाच्यागटान शेतकारांक तांचें कापूस आनी हेर बीं वाचोवपा खातीर बियांची बँक सुरू करपाक मदतकेली.
भारतांतलें आनी संवसारांतल्याजायत्या शेतकारांनी एकठांय येवन बीं वाचोवपा खातीर बियांचे बँकेची स्थापना केली.
खूबकडेन बायलो बियांची बँक चलयतात.
तांकां सीड बँकर्स किंवां सीड गार्डियन म्हणटात, कारण तीं बियांचें संरक्षण करतात.
थंड आनी पयशिल्ल्या आर्क्टीकप्रदेशांत लेगीत संवसारांतली बियांची बँक आसा.
ताका स्वालबार्ड ग्लोबल सीड व्हॉल्टम्हणटात.
थंय, तुमकां संवसारांतलें 8,30,000 परस चड प्रकारचें बीं सापडटलें.
पुच्कू!
न्हावपाक चल!
पुच्कू!
जेवगो सायबिणी!
पुच्कू!
वर्गांत चल!
पुच्कू!
बसींत चड!
पुच्कू!
तुजो घरपाठ कर!
"पुच्कूखंय आसा?"
पुच्कू कामांत आसा.
ताका पुस्तक वाचपाक जाय.
पुच्कू वाचत आसता - घरांत, शाळेंत, बागेंत, खाटीर.
पाना फाटल्यान पान, पुस्तका उपरांत पुस्तक, एका फाटल्यान एक, ताणें सगळीं वाचूनकाडलीं.
“तूंसदां कित्याक म्हण वाचता पुच्कू?” बोल्टूविचारता.
त्या परस कार्टून पळय!
दोडलान म्हणलें.
“पुस्तकां खूब मजेशीर आसतात!"
पुच्कू म्हणटा.
"पळय!
हो गोलदिसता?
आनी ही सरळ वळ?
मातसोनेट लाय, भायर ओड, आनीतयार जालें अक्षर.
अक्षरांची रांक कर आनी तयार जालें उतर.
उतरांसमजिकायेचीं आसतात, उतरां मजेशीर आंसू येतात,उतरांदुख्खी आंसू येतात आनी उतरां कडकआंसू येतात.
जेन्नाउतरां एकठांय हाडटात तेन्ना तीं वाक्यां जातात आनी वाक्यां वापरून काणयो तयार जातात.
तेंवाच आनी वूशSSS!
तूं दुसऱ्या जगांत!"
पूणआज पुच्कूचेर आयला आखांत.
वाचपाखातीर ताचे कडेन पुस्तकांच नाशिल्लीं!
ग्रथांलयांतलीं हाता लागसार आशिल्लीं सगळीं पुस्तकांताणें सुरवात ते शेवट मेरेन वाचिल्लीं.
"आतांहांव कितें करूं?
आनीक पुस्तकां नावाचपाक!"
पुच्कून बोवाळ केलो.
राव!
थंय कितें आसा?
पुच्कू वयर पळयता आनी पळयत जाल्यार कितें?
एक न्ही, दोनन्ही तीन फळयांनी पुस्तकां भरिल्लीं.
“आनीक पुस्तकां!"
आंनदान फुतफुतपाक लागलें.
तरीएक अडचण आशिल्ली.
तें खूब मोटवें आनी बुकशेल्फखूब वयर आशिल्लो.
पुच्कू थंय कशें पावतलें?
ती कपडे सुकोवपाची दोरी वापरून?
काय माँची साडीघेवूं चडपाक?
कुडींत आशिल्ल् कदेलां आनी मेज वापरून जायत काय?
पुच्कू चिंत्ता,"म्हजे कडेन एक जिराफ, माकोड वा दोगांय आशिल्ले जाल्यार कितलें बरें जावपाचें!"
पुच्कू येवजण आंखता.
तें बोट्लू आनी दोडलाक मदत करपाक आपयता.
शक्य तितले सावकसायेन.
तीं एकामेकांच्या वयरचडटात.
"बोट्लू तूं कितलो जड रे!"
दोदलाकिरकीर करता.
तुकासांगिल्लें "तो एक उरला तो रसगुल्ला खायनाका म्हण".
"हांवन्ही तो," बोट्लूआड्डलो.
"पुच्कूतें!"
“शूSS लागींपावलें,” पुच्कून म्हणलें.
बरोबर तेन्नाच सगळें इबाडट्टा.
आआआहहहहहह!
"कितें चल्लां?"
ती लांबग्रंथपालक!
तिणें ताका सकयल देंवयलें.
बोट्लू आनी दोदला धांव मारतात.
पुच्कू हातांतआयिल्ल्या त्या पुस्तकांक पळयता आनी दुख्खी जाता.
"हांव मदत करूं?"
लांबआशिल्ल्या ग्रंथपालान म्हणलें.
“हांववयर चडूंक पळयतालें.
वाचपाक एकूय पुस्तक ना म्ह़जे कडेन.” दुख्खी जावन पुच्कून म्हणलें.
“तशेंजाल्यार सांगप न्ही.” लांबआशिल्ले ग्रंथपालान म्हणलें.
“जोमेरेन हांव आसां, तो म्हणसर तुका वयर चडपाची गरज ना.
हांवतुका उखलूं?” पुच्कूनमान हालयली.
"हांवहें घेतां, हे घेतां आनी तेंवूय घेतां"पुच्कून उमेदीन म्हणलें.
"देव बरें करूं" "हें घे तुका" त्या लांबग्रंथपालान म्हणलें.
"हांवल्हान आशिल्लें तेन्ना, म्हाका हेंपुस्तक खूब आवडटालें."
“तुमील्हान आशिल्लीं?” पुच्कून विचारलॆं.
"हय तुजे परस मोटवें आशिल्लें".
ग्रंथपालान म्हणलें.
"मागीरहांव व्हडलें जालें.
तूंय बी जातलें.
तो मेरेन तुकापुस्तक मागपाची गरज आसा आनी तें दिवपाक हांव आसां."
पूण पुच्कू खंय आयकता?
ना ताणें आयकूना.
तें पुस्तकांत गेलें, एकगोल आनी वळआनी अक्षर आनी दूसरें.
मागीर उतर आनी एक उतर, एक वाक्य आनी दुसरें आनी आतां काणी.
कारणपुच्कू कडेन आसा नवें पुस्तक.
-
हो जादव​, झाडां - रोवपी.
ताका झाडां - सुवातो आवडतातकारण त्या सुवातांनी जिवसाण आसता.
झाडां - विरयत सुवातोताका खूब्ब दुखेस्तकरतात कारण त्यो खूबच निर्जीव आसतात.
जायत्या वर्सां आदी, जादव ब्रह्मपुत्रान्हंयच्या देगेन चलतवतालो तेन्ना तोअचकीत एका व्हडल्या झाडां - विरयत सुवातेर पावलो.
ती सुवात सुकी सडसडीत आनी हून आशिल्ली.
थंयची रेंव पिठाळ आनी पट्ट्या-पट्ट्यांची आशिल्ली.
पटे आशिल्ली माती?
कितले विचीत्र.
जादव सारकें पळोवपाखातीर लागीं गेलो.
अरेच्चा!
ते पटे नाशिल्लेच​!
जमीन जिवाण्यांनी भरिल्ली!
रातीं आयिल्ल्या हुवांरांन तांकां देगेर हाडून सोडल्यात जातले, जादवान चिंतलें.
ही जिवाणीं, हेर सामान्य, बरे बलायकेच्या जिवाण्यांवरी उळउळ जांव सुळसुळ जांव धोलनाशिल्लीं.
जेन्ना जादव तांच्या मदसून चलत गेलो तेन्ना ताणीं फोंस केलें ना, वा तीं धावलीं ना वा ताणीं ताकाचाबपाचो यत्नूय केलो ना.
तीं फकत पोन्न्या राजवावरीं पडून रावलीं, जाम जावन, थीर.
"बाबडींजिवाणीं!
गरमेक लागून मरतात तीं!
पडून रावचेपासत तांचे खातीर थोडी - भोव सावळी आशिल्ली जाल्यार​!
जरह्या झाडां - विरयत सुवातेंत थोडींशीं झाडांआशिल्ली जाल्यार​!"
जादवाक जिवाणीं मरताततें जादवाच्यान पळोंव नज जालें.
तो इतलो दुख्खी जालो की थंयबसून तो रडपाक लागलो.
पूण तो रोखडोच साबुद्देर आयलो.
"आतांआनी रडप ना.
हाचे फुडें फकत यत्नकरप​."
तो झुप्प करूनउठलो, परतो आपल्यागावांत धावलो आनी आपलेपोंतयेत धरतात तितले कोंड्याचे मुळवे एकठांय करूंक लागलो.
"सरसकट झाडां हून रेंवेंत वाडचीं नात, पुण कोंडो वाडटलो.
कोंडो घट आसता!"
जादवान मुळवे झाडां - विरयत सुवातेर हाडले आनीसगळ्याक ते रोवपाक लागलो.
हेंखूब कठीण तशेंच कश्टाचें कामआशिल्लें आनी ताका खूब वर्सां लागलीं.
एकागिमांत न्हंय सुकताली जाल्यार दुसर्‍या गिमांत तिका हुवांर येतालो, केन्नाकेन्ना व्हांवते वांगडा ती आनीक  रेंव हाडटालीजाल्यार केन्ना केन्ना रेंव व्हळून व्हरताली.
नेटाचे पावसाळे आयले आनी गेले पूण जादव झाडां रोयत रावलो.
काय दिसानी, कोण्यान मुळां धरली आनी वाडपाक लागलो.
जसो तो वाडलो, तांचे वांगडा सावली आयली आनी सावलेक लागून जिव जंतू आयले.
जिव जंतू धव्या मात्येन मुंगरून वाट करपाक लागले आनी कोण्याच्या झाडां सकयल्ली जमीण बदलपाक लागली.
सुकी आनी धवी माती सुपीक आनी मात्ये रंगाची जावंक लागली आनी मेल्ली माती जिवी माती जावंक लागली.
जादव आता दुख्खीनासलो.पूण तो खुशालयनासलो.
ताणें कोड्यां - आळींत चोंयवशीं पळयलें आनी चिंतलें, "उण्या झाडां - सुवातबरी आसा, हें जाणा हांव, पूण जर ही खुब्ब झाडां - सुवात आशिल्लीजाल्यार कितलेंबरें जाता आशिल्लें!"
त्या कल्पनेन तो भुल्लुसलो.
म्हणटकच जादव परत आपल्या गावांत गेलो आनी चड आनी चड बियां आनी रोंपे एकठांय करपाक लागलो.
ताणें वालकोल​ आनी अर्जुन आनी एजार​ आनी गुलमोहर​ आनी कोरोइ आनी मोज आनी हिमोलू घालून तीन व्हडल्यो पोतयोभरिल्ल्यो.
"आतांआमच्या उण्या झाडां - सुवातेंत बरी पिकाळतपकिरी माती आशिल्ल्यान​, आमी थंय ही आनी हेरय झाडां रोवंक शकतात​!"
जादवान थोडे नवे रोंपे आनी बियां  थोड्या - झाडां सुवातेर हाडलीं आनी रोयली.हें काम कश्टाचें आसलें, ताजी फाट दुखताली आनी ह्या कामाक खूब वर्सां लागलीं.
केसरी आनी निळें मळब गुलाबी जालें आनी गांव शार जालें.
वारो धुल्लान भरलो आनी न्हंय गोबरा - रंगाची जाली.
पुण जादवाच्या जिव - जंतू इश्टांनी माती खणपाक मजत केली आनी ताज्या उंच कोड्यां झाडांनी ताका सावळी दिली तशेंच वारें थंड केलें.
आनी जादव झाडां रोयत रावलो.
रोखडींच ताची अर्जुन​, एजार​ आनी गुलमोहर​, कोरोइ, मोजआनी हिमोलू व्हड जावंक लागलीं.
जशीं-जशीं तीं वाडपाक लागलीं, तशीं ताणीं नवी बियां पातळायलीं, आनी नव्या बियांनी मुळां धरलीं.
मुंडल्याचींखोडां जाली, खोडांचेरखांद्यो आयल्यो आनी खांद्यो मळबांक तेंकल्यो.
थोड्या झाडां - सुवात जी एका काळार झाडां - विरयतसुवात आशिल्ली ती आतां सोबीत, पांचवी, दाट झाडां - सुवात जाली.
पुण खुब झाडां-प्राणी नासल्यार ती कसली खूबझाडां-सुवात?
एकलो येतकच हेर येवंक लागले.
पयलीं आयलीं शेवणीं.
तीं साबार सुवातांतल्यान उडतभिर्‍यांनी जादवाच्या झाडें-सुवातेर घोंटेर बांदूंक आयलीं.
तातुंत गिद आनी बकींआनी बगळे आनी बदकां आसलीं.
सारोळ्यो आनी पीटकोळीं आनी टीवटीवी आनी चिमण्यो.
उपरांत सावदां आयलीं.
तीं उडयो मारीत, धोलत खुब झाडां - सुवातेर घरां करुंक आयलीं.
तांतुत गवे, हरण, सोंशे आनी माकड आसले.
आनी हत्ती आनी वाग आनी गेंढे आसले.
निमणेकडेन, जिवाणीं आयलीं.
तीं सरपटत आनी हालतआनी धोलत जादवाच्या झाडांचे थंडायेक आयलीं.
जेन्ना जादवान जिवाण्यांक पळयलीं, तेन्ना ताणेबसकण मारून खोशयेची दुखां गळयलीं.
ताका इतली खोस जाल्ली की ताका जिवाणीं चाबपाचो लेगीतभंय दिसना आसलो.
जादवाची झाडां - सुवात पिसां आनी चोंची आनी पांखां तशेंच जबडे आनी शेपड्योआनी दातांनी भरली.ठिपके आनी खळखळाट, पट्टे आनी झगझगाट, आनी पांचवें, पांचवें सगली कडेन.
झाडां - सुवात निमाणें रान जालें.
आनी जादव खूब खोशीजालो.
उपरांत जादवाक आनी एक कल्पना येवजली.
"एकाच सुवातेरखूब झाडां आसप बरें, हें हांव जाणा.
पूण कितलें बरें जातलें जर दर एके सुवातेंत खूबझाडां आसलीं जाल्यार!"
म्हणटकच ताणें आपली बियांची पोती उखल्ली आनी तो संवसाराभोवतणेंभोंवपाक लागलो.
आनी जसो तो चलुंक लागलो तशीं ताणें झाडां - विरयत सुवातांनी बियांपेरपाक सुरवात केली.
आनी तो बियां पेरत गेलो.
पेरतगेलो.
पेरत गेलो.
पुण संवसारांत कितल्योश्योच झाडां - विरयत सुवातोआसात.
आतां तर झाडां - सुवातां परस झाडां - विरयत सुवातो चड आसात.
ही खूब दुख्खाचीगजाल.
पुण जादव हे खेपे बसून रडना.
तो झाडां रोयता.
आनीक झाडां रोयता.
आनीक थोडीं झाडां रोयता.
सगल्या पोन्न्या रानांक परत हाडप खूब कश्टाचेंकाम.
दर्या वाडपाक लागल्यात आनी वारें थंड जाता.
गांवशार जातात आनी जादव जाणटो जाता.
पुण तो रोयत रावता.
आनी रोयता.
आनी रोयता.
जादव पुराय संवसार खोशी, सोबीत आनी खूब्ब झाडां - सुवातजायमेरेन रोयत रावतलो.
खर्‍या जिणेंतलो जादवजादव 'मुलाई’ पायेंग हे संवर्धक आनी तांकां भारतसरकाराचो पद्मश्री ह्या एक उच्च पुरस्कारान सन्मानीत केल्यात.
जादव आसामांतल्यामजुलींत रावतात.
सोळा वर्सांचे आसतना ब्रम्हपुत्रा न्हंयच्यादेगेर व्हावन येवन मरपी जिवाण्यांक पळोवन तांणी निराश जावन त्या सुवातेर झाडांलावपाचो निर्णय घेतिल्लो.
ताणीं कोंड्याची झाडां रोवन ल्हानशी सुरवात केली आनीपुराय रान वाडयलें, दर एक झाड त्रास घेवन रोवन.
ही गजाल १९७९ वर्सांतली.
उपरांतल्या तीन दसकांत, जादव आनी ताच्या झाडांनीपडींग सुवातेंतली माती बदलपाचें काम केलां.
५५० हेक्टराची रेंवेंपाट आतां दाटपांचवें रान जालां आनी साबार सावदां तशेंच आनी वनस्पतीचें घर जालां.
तातूंत हत्ती,वाग, माकड, हरणां आनी साबार थळाव्या आनी भोंवपी शेवण्यांचो आस्पाव आसा.
जादव दरदिसा आपल्या रानाक भेट दिवन ताची काळजी घेता, रित्या सुवातांनी तो झाडां रोयता.
आंब्या - झाडा वांगडा वाडप: झाडां रोवपाचो उपक्रमआत्तां आंबो खालो?
आवडलो?
आनीक जाय?
तुमीदुकानांत वचून विकतो घेवंक शकतात, शेर्त!
पुण तुमी आत्तांच खाल्ल्या आंब्याचो काथोवापरुन तुमचीं स्वताचीं फळां करपांत खूब मजा(आनी फुकटूय!)
आसता.
तुमकां फकत वेळआनी पाशियेंस आसुंक जाय.
पयलीं, तुमच्या घराच्या लागीं एक रीती सुवात सोदूनकाडात.
त्या सुवातेंत दवरील्ल्या काथ्याक रोवपाक मजत करपाक तुमच्या इश्टाक,भावंडांक वा जाण्ट्यांक आपयात.
माती सदळ आसा आनी बरें वत पडटा हें पळयात.
तुमचोकाथो झाड जावपाक कितलेशेच सप्तक लागत आनी तुमकां खूब वाट पळोवची पडत, म्हणटकच तुमीहुस्को करनाकात आनी ताकतिक तर अज्जीबात नाका.
एकदां तुमचो काथो वाडून बरें आंब्याचें झाड जालें कायना, आनीक वाट पळोवपाची, उदक घालपाची आनी राखपाची तयारी दवरात.
तुमच्या झाडाकजनावरां वा जंतु खायनात वा कोणुय ताचेर पांय दिना, ताका चिड्डयना हाची जतनायघेयात.
जर वाट पळोवपाक तुमकां वाज येता जाल्यार कांय पुस्तकां वाचात, पदां म्हणात,आनी आनीक झाडां रोयात!
कांय वर्सां उपरांत, तुमची उंचाय वाडटा तशेंतुमचें आंब्याचें झाड तुमचे वांगडा उंच जातलें, तो मेरेन जो मेरेन तें रूख जावनतुमी ताचेर चडपाक शकतात आनी ताचे पोंदां सहल करुंक शकतात.
हांगां खरी मजा सुरूजाता.
आतां मेरेन तुमचें झाड आपले आंबे तयार करपाक लागतलें जे तुमी आनी तुमचे इश्टखावंक शकतात.
ताचे परस बरें, ते आंबे रोखडेच हेर आंबे आवडप्यांक तुमच्या झाडाचेरयेवपाक आकर्शीत करतले: शेवणीं, मुयो, चानयो, वागोळीं, माकोड, कोळी आनीजायते जाण.
हांतूतले कांय जाण झाडावयली फळां खावंक येतले,कांय जाण दीख चोखपाक येतले, कांय जाण ताच्या फुलाचें म्होंव खावपाक येतले आनी कांयजाण झाडा भोंवतणी येवप्यांक खावपाक येतले.
पुण सगळेंच कितें खावपाकडेन संबंदीतआसना.
कांय जाण फकत तुमच्या झाडाच्या सावळेंत विसव घेवपाक वा झाडाच्या खांद्यांनीन्हीद काडपाक येत.
तुमच्या झाडांचो साबार जिवांक वेग - वेगळो उपेग जाता!
सद्दां दिसाचो कांय वेळ तुमच्या आंब्याच्याझाडाचेर कोण येता, खंयच्या वेळार येता आनी कितें करता हें पळोवपाक काडात.
तुमीकितें पळयतात तें तुमच्या पटयेर बरयात.
आनी तुमी कितें पळयतात ताची चित्रांयकाडात.
फकत एका आंब्याच्या काथ्यापासुन तुमी कितेंकेलें आनी कितलें शिकलें ते पळयतात न्हय?
झाडां रोवप म्हळ्यार मजा न्हय?
आतांचिंतात जादवाक आपलें झाडां भर - भरून रान रोयतना कितली मजा आयल्या आसतली ती!
म्हजें एक इश्ट आसा.
तें म्हज्याच घरांत रावता.
जेन्ना हांव खोशी आसतां तेन्ना तेंय खूश जाता.
जेन्ना हांव रडटा तेन्ना तेंय रडटा.
पूण म्हाका ताचो आवाज आयकूंक येना.
म्हजें इश्ट हारश्या भितर रावता.
"भायर यो!
" हांव म्हणत आसतां.
"आमी खेळुया!
" पूण तें  येना.
बेजार जावन हांव न्हिदूंक वतां.
तेन्ना तें म्हज्या सपनांत हारश्यांतल्यान भायर येता, आमी खूब खूब मजा करतात.
आमी खेळटात.
आमी धांवतात.
आनी खूब बोवाळ घालतात.
जेन्ना हांव ताचे कडेन उलयता तेन्ना तेंय म्हजे कडेन उलयता.
सकाळ फुडें म्हजें इश्ट परत हारश्यांत लिपतलें.
पूण हांव बेजार जायना.
आमी म्हज्या सपनांत परत मजा करतलीं.
दिदी, दिदी म्हाका एक अजाप दिसता...कितें अजाप दिसता तुका बाबू,कितें अजाप दिसता?म्हाका अजाप दिसता, म्हाका अजाप दिसता,सूर्य रातचो खंय वता.खंय वता कसो दिसता तुका बाबूखंय वता कसो दिसता?म्हाका दिसता, म्हाका दिसता....सांग म्हाका बाबू,तुका कितें दिसता?
म्हाका दिसता,घडये राकेसकाळखी भयानक राकेस...दर राती जेवणाक सुर्याक खाता.पळय सुर्यास्ता वेळार निळें मळब,कशें तांबड्या रगताच्या दागांनी खतावता?
पूण सूर्यतेजस्वी, शूर, भांगरळो चकचकपी सूर्यकाळखी राकेसा कडेन झुंजतापुराय रातभर, दर रातीकआनी सकाळ म्हणसर,पुराय जावन परतो राज्य करपाक येता.थंयच सुर्या रातचो वता कसो दिसता म्हाकाराक्षसाच्या तोंडांत, झुंजत रावता.हांव हुशार न्ही गो दिदी?
तूं आसाच हुशार रे बाबू, तूं आसाच हुशारआनी घडये, तुजें बरोबरूय आसत...पूण हांवें जीं पुस्तकां वाचल्यांततातूंत तांणी हें सांगुना.मागीर तांणी कितें सांगलां दिदीतांणी कितें सांगलां?तुका कितें दिसता बाबूतुका कितें दिसता?म्हाका दिसता, म्हाका दिसता....सांग म्हाका बाबू, तुका कितें दिसता?
म्हाका दिसताजेन्ना पृथ्वीचेर काळोख जाता,तेन्ना महासागरांतल्या काळखी खोलायेंततेजस्वी सकाळ जाताआनी जलपरयो दर्याचे घोलींतल्यान भायर येवनमोरये वांगडा मौज मजा करतात.
फाटले फावट गिमांत आमी मुंबय गेल्लींतेन्ना पळयल्लें न्ही गो आमीतिनसांजेचो सूर्य कसो मळबाक सोडटाआनी अचळय दर्यांत सरकता तो?थंयच सूर्य रातचो वता कसो दिसता म्हाकाभांगराळीं किर्णां घेवन दर्यापोंदा बुडपाक...हुशार न्ही गो दिदी हांव?
तूं आसाच हुशार रे बाबू, तूं आसाच हुशारआनी घडये, तुजें बरोबरूय आसत...पूण हांवें जीं पुस्तकां वाचल्यांततातूंत तांणी हें सांगुना.मागीर तांणी कितें सांगलां दिदीतांणी कितें सांगलां?तुका कितें दिसता बाबूतुका कितें दिसता?म्हाका दिसता, म्हाका दिसता....सांग म्हाका बाबू, तुका कितें दिसता?
म्हाका दिसता, म्हाका दिसता....सांग म्हाका बाबू, तुका कितें दिसता?म्हाका दिसता,घडये कांय अजापूच नासत.घडये सूर्य बाबा सारको आसतलो.पुराय दिसभर काम करून पुरो जातकचतो घरा वता आसतलो.
आनी ताची बायल, आई भशेन,बेश्टीच ताका तापयता, भुरग्यांक अोगी करता,ताचेर काळीच काळखी नखेत्रांची गोजडी घालता,आनी मागता, रातभर ताची घोरेवणी,तिका जागी दवरिना जाल्यार पुरो म्हूण.
सूर्य दर एके सकाळीनखेत्रांची गोजडी काडून उडयता,परत न्हिदेंतल्या दोळ्यांनी मळब निळें करता,आनी परत कामाक लागता.थंयच सूर्य रातचो वता कसो दिसता म्हाकासकाळ जायसर एक न्हीद काडपाक.हुशार न्ही गो दिदी हांव?
म्हाका खबर आसा रे बाबू, म्हाका खबर आसाचआनी घडये, तुजें बरोबरूय आसत...पूण हांवें जीं पुस्तकां वाचल्यांततातूंत तांणी हें सांगुना.मागीर तांणी कितें सांगलां दिदीतांणी कितें सांगलां?हांगां यो बाबू,तांणी कितें सांगलां तें संगतां तुका,तांणी सांगलां, तांणी सांगलांसांग म्हाका दिदी, तांणी कितें सांगलां?
तांणीं सांगलां,पृथ्वी गोल बाॅला सारकी आसातो बाॅल सुर्या भाोंवतणी घुंवता...आईन तुका तुका शेनवारच्या बाजाराचोतो भोंवरो हाडला पळय ताचे भशेन...पूण सवकसायेेेन...
आनी तांणीं सांगलां,पृथ्वीचो एक भोंवताडो म्हणल्यार,पुराय एक दीस आनी एक रात जातापूण हांवें सुर्या बद्दल विचारलां दिदीहांवें सुर्या बद्दल विचारलां.हांव ताचेच कडेन येतां रे बाबू,थोडो थार धर.
तांणीं सांगलां,आमी पृथ्वीच्या ज्या अर्दांत रावतात,तो भाग जेन्ना सुर्या वटेन आसता,तेन्ना आमकां दीस आसता.आनी जेन्ना पृथ्वीचो दुसरो अर्द सुर्या वटेन आसता,तेन्ना आमकां रात आसता.
तांणी सांगलां,सूर्य रातचो थंय वता.दुसऱ्या अर्दांत तेजस्वी उजवाड घालूंक.पूण तें खरें आसूंक शकता दिदी,तें खरें आसूंक शकता?हांव सांगपाक शकना बाबू,हांव सांगपाक शकना.पूण हांवें जीं पुस्तकां वाचल्यांततातूंत सगल्यांनी हेंच सांगलां.
आनीक सोद घेयात!सुर्य रातचो खंय वता?पृथ्वी हो एक गुळो जो सुर्यमाळेंतल्या हेर सात गिऱ्यां वांगडा सुर्या भोंवतणी  भोंवता.
सुर्याक पुराय भोंवताडो घालूंक पृथ्वीक एक कॅलेंडर वर्स लागता.सुर्या भोंवतणीं भोंवताडे मारतना पृथ्वी स्वताच्या आसा भोंवतणीय घुंवत आसता.
प्रत्येक घुंवाडो 24 वरांचो आसता म्हळ्यार एक दीस आनी एक रात.खंयचोय भाग जो सुर्याक फुडो करून आसता थंय दीस आसता.
तशेंच उरिल्ले अर्दार (सुर्याक फाट करून आशिल्लो भाग) रात आसता.
पृथ्वी ल्हव ल्हव घुंवता आनी काळखांत आशिल्लो भाग (सुर्याक फाट करून आशिल्लो भाग) सुर्याक फुडो करता म्हुणून ह्या अर्दार दीस आसता आनी उरिल्ल्या अर्दार सात आसता.
प्रत्यक्षांत सुर्य रातचो खंयच वचना!
हो प्रयोग करात!पृथ्वीचें घुंवप दीस आनी रात जावपाक कशें कारणिभूत थारता तें समजुपाक हो प्रयोग करात.सामान:एक धाकटो रबराचो बॉल.एक बॅटरेचो दिवोथोडीं पेनांएक इश्टकितें करपाचें:रबराचो बॉल ही पृथ्वी अशें चिंतात.
पेनां वापरून बॉलाचेर जगाचो नकासो काडात.
बॅटरेदिवो हो सुर्य अशें धरात.
तुमच्या इश्टाक बॅटरेदिवो चालू करूंक सांगात.
बॉल (पृथ्वी) बॅटरेच्या किर्णांत (सुर्यप्रकाश) असो दवरात की भारताची सुर्याक फूड जावपाक जाय.
बॉल घुंवडायात.
आतां तुमकां कितें दिसता?
भारत सुर्याक फुडो करून आसता तेन्ना अमेरिका काळखांत ासता.जसो भारत सुर्या पसून पयस वचपाक लागता तसो युरोप, आफ्रिका सुर्य प्रकाशांत येतात.
जशी पृथ्वी घुंवत वता तशी अमेरिका उजवाडांत येता आनी भारत काळखांत वता.भारत सुर्याक परत फुडो करता मेरेन बॉल घुंवडायत रावात.
पृथ्वी आपल्याआंसा भोवतणी भोंवता तेन्ना प्रत्येक फावटी अशेंच घडटा.
प्रत्येक घुंवाड्याक, भारतांत (आनी पृथ्वी वेली दर एक सुवातींत) एक दीस आनी एक रात आसता.
चपाती वर्तुळाकार आसता.
ब्रेडाचें भजें त्रिकोनी आसता.
बर्फी चवकोनी आसता.
चकली चक्राकार आसता.
उद्दीन वडो मुदये आकाराचो आसता.
पातिशाप्ता दंडगोलाकार आसता.
पातिशाप्ता हो बंगाली गोड पदार्थ जो मैदो, खोबरें आनी गोड हांचे पसून तयार करतात.
जेन्ना पापलेट मदल्यान कापतात,तेन्ना ती षटकोनी आसता.
कडेच्यान गुटलायल्यारडोसा शंकू आकाराचो आसता.
हालव्याक आकार नासता.तुमी ताका जो आकार दितात तो आकार हालवो घेता.
ते सगले एकठांय येतातआनी जातातखाण राकेस!
हांव त्या खाण राकेसाचो ताटांत फाटलाव करतां.ताका चाचायतां आनी करमकुरूम चकमचुकम करून चाबून गिळून उडयतां.
-
सोंसो आनी कांसवाची ती प्रसिद्ध सर्त तुमकां याद आसा न्ही?
खूब दीस ती सर्त आनी तातूंतले सोंसो-कांसव हांचे शिवाय रानांतल्या जनावरांक उलोवपाक दुसरो विशय नाशिल्लो.
आळशीपणाक लागून सोंसो सर्त हारलो.
कांसवान यत्न करून जैत मेळयलें.
रानांतल्या जनावरां मदीं दोगांय विशीं सारखोच आदर आशिल्लो.
जिकलों म्हण कांसव नेट मार नाशिल्लो आनी हारलों म्हण सोंसोय कासवाची नसाय कर नाशिल्लो.
कांय दिसांनी त्या रानाच्या राजाक शेजारच्या राजा लागीं कसली तरी भासाभास करपाची आशिल्ली.
बेग्गीन वचूंक जाय आशिल्लें.
पूण स्वताच्याच राज्यांतल्या कांय म्हत्त्वाच्या कामाक लागून राजाक भायर वचपूय शक्य नाशिल्लें.
म्हण राजान सोंसो व कांसवाक दूत म्हण धाडपाचें थारायलें.
दोगूय जेन्ना राजाक मेळूंक आयले तेन्ना राजान फर्मायलें, “तुमच्या मदल्या एकल्यान तरी शेजारच्या राज्यांत वचूंक जाय."
म्हज्यो कल्पना त्या राजाक सांगात आनी ताचे विचार समजून घेयात.
आनी याद धरात हें करूंक तुमकां फकत एक दिसाचो वेळ आसा,” राजान आज्ञा दिली.
शेजारच्या राज्यांत वचपाची वाट सोंपी नाशिल्ली.
ती फातरट आनी कांट्यांच्या झाडांनी भरिल्ली आशिल्ली.
आनी दोन न्हंयोंय हुंपच्यो पडटाल्यो.
सोंसो आनी कांसवान एकठांय बसून विचार केलो.
दोगांय पैकीं कोणूय एकटो हें काम करूंक शकचो नाशिल्लो.
दोगांयनीय मेळून तें काम करपाचें थारायलें.
जमनी वेल्यान वतना सोंशान कांसवाक फाटीर घेवचें अशें थारलें.
न्हंय हुंपतना कांसवान सोंशाक फाटीर घेवप अशें थारलें.
दोगांकूय तें मानवलें.
दुसरे दिसा राजाच्यो कल्पना घेवन ते दोगूय वचूंक भायर सरले.
सोंसो व्हडल्यो उडयो मारून कांट्यांची वाट हुंपतना कांसव जीव मुटींत धरून ताचे फाटीर बशिल्लो.
न्हंयचे म्हाऱ्यांत पावतकच तांणी सुवाती बदलल्यो.
सोंसो मोट्या कश्टान कांसवाचे  फाटीर चडलो.
कांसवान कांय न्ही करून न्हंय हुंपली.
दोनूय न्हंयों हुंपतकच तांकां शेजारच्या राज्यांत पावंक वेळ लागलो ना.
शेजारच्या राज्यांतल्या राजा लागीं तांच्या राजान सांगिल्ल्या सगल्या विशयांचेर व्हडली भासाभास करून सोंसो आनी कांसव परत येवपाक भायर सरले.
कांसवाक आनी सोंशाक कशें कितें वचपाचें तें पयलींच खबर आशिल्ल्यान वचपाच्या प्रवासा परस येवपाचो प्रवास चड सोंपो जालो.
दोगूय पोरण्या सर्तकांनी एकठांय येवन बरें काम केल्ल्यान राजान दिल्ल्या वेळा पयलींच दोगूय परत पावले.
तुमची कल्पनाशक्त वापरात आनी रंगयात हें चित्र.
तुमकां जाय तश्शें!
तुमची कल्पनाशक्त वापरात आनी रंगयात हें चित्र.
तुमकां जाय तश्शें!
हें नाटक आधुनीक पद्दतीचेर आदारीत आसा.
जाका बाॅॅडी थिएटर म्हणटात.
ताचें सौंदर्य अशें, उत्स्फूर्तपणान  खंयचेय सुवातेर, वस्तू वापरनासतना, चड वा थोडे कलाकार  घेवन करूं येता.
ह्या पुस्तकाच्या शेवटाक हें नाटक कशें सादर करतात हाचे विशीं सुचना दिल्ल्यात.
आनी आतां नाटक!
चलो आनी धोलनिवेदक: (रंगमाचयेच्या एका कोनशाक रावता): एक गरीब बायलेक एक चलो आसता.
ती गिरेस्त मनशांच्या घरांनी बागकामती म्हण काम करता.
ताचे खातीर तीं तिका थोडें धान्य दितात.
एक भुरगें आवय जाता, बाकीचीं भुरगीं गिरेस्त मनशांचे घराबे जातात.
आवय सगळ्या पंगडां म्हाऱ्यांत वचून बागकाम केल्ल्याचें दिसता.
हें 30 सेकंद मेरेन चलता.
सगळे पंगड आनी ती आवय तांच्या आसा त्या स्थितींत स्थीर रावतात.
निवेदक: आपूण पुता खातीर बरे कपडे आनी खेळ घेवंक शकचीना म्हण तिका  खूब वायट दिसता.
गर्देंतल्यानएक चलो धांवत, गायत अनी खेळपाचो अभिनय करीत येता.
तो माचयेच्या मदीं येवन स्थीरजाता.
निवेदक: ल्हान चलोतेजस्वी आनी आनंदी दिसतालो.
खेळणीं आनी बरे कपडे ना म्हण ताका कांयच वायटदिसनाशिल्लें.
दीस भर मेहनतीचें काम केले उपरांत ती तिका मेळिल्लें कड्डण विकपाखातीर बाजारांत वता.
आवयपुता म्हऱ्यांत येता आनी बाकी कलाकारांचे स्थीर जाल्ले पंगड समुदायांत भरसतात.
निवेदक: ती पुताक विचारता.
आवय: बाबू,हांव तुका बाजारांतल्यान कितें हाडूं?
निवेदक: आता त्या चल्याक धोलाच्या आवाजाचे पिशें लागिल्लें.
म्हण ताणें म्हणलें, चलो: एक धोल, माँ  म्हाका धोल घेवन खेळपाक आवडटलें.
फुडें कथना मध्यंतरी, चलो तसोच स्थीर जाता.
तर आवय माचयेच्या भोंवतणीॆं भोंवड्यो मारता.
ती एका नटाक मेळटा, जो पंगडांतल्यान भायर सरून वेपारी जाता आनी ती ताका धान्य विकता, दुसऱ्या पसरकारा कडल्यान पीठ घेता.
वाटेर येतना ती लाकडाचो लोळगो घेता आनी चल्या म्हऱ्यांत वता.निवेदक: चल्याक धोल घेवपा इतले आपल्या कडेन दुडू ना हें आवयक खबर आसता.
ती बाजारांत गेली, धान्य विकलें, पीठ आनी मीठ घेतलें.
घरा परततना चल्या मुखार रिकाम्या हातांनी वाचपाक पडटलें म्हण तिका खूप वायट दिसलें.
जेन्ना तिका तो लाकडाचो लोळगो वाटेर पडिल्लो दिसलो, तो घेवन ती घरा गेली.
लाकडाचो लोळगो घेवन कितें करचें   ताका कांयच समजना जालें.
अशें आसुनूय ताणें तो उखल्लो आनी खेळपाक व्हेलो.
खोशयेचें गीत गायत तो फुडें सरलो:चलो माचयेर भोंवता आनी बाकीचीं ताका पळयतात.चलो: तुम-ती-ती तुम-ति-ती-तुम-ती-ती-तुम-ती-ती-तुम-ती-ती-तुम-ती-ती तोत  तुम-ती-ती तुम-ति-ती-तुम-ति-ती-तुम-ति-ती-तुम-ति-ती- तुम-ती-ती तोत!
हांवे मागिल्लो धोल आनी पळयात म्हाका कितें मेळ्ळें सोबीत लाकडाचो लोळगो!
हांवे मागिल्लो धोल, पळयातम्हाका कितें मेळ्ळे तें, म्हाका दिसता हांव खूब नशीबवान.
तुम-ती-ती तुम-ति-ती-तुम-ती-ती-तुम-ती-ती-तुम-ती-ती-तुम-ती-ती तोत  तुम-ती-ती तुम-ति-ती-तुम-ति-ती-तुम-ति-ती-तुम-ति-ती- तुम-ती-ती तोत!
पदाच्या शेवटाक, एक जाणटो स्टोव पेटोवपाचें नाटक करता.
तो खोकता आनी सगळीं खोकपाक लागतात आनी ताच्या परिस्थितीचो परिणाम व्हड करून दाखयतात.निवेदक: तो थंयच्यान उडयो मारीत वतना ताका वाटेर जाणटो मनीस दिसता.
तो जाणटो मनीस शेणयो घालून उजो पेटयतालो.
उजो पेटना जावन सगळे कडेन धुंवर जालो.
त्या धुंवरान त्या मनशाचे दोळे भरिल्ले आनी खोकली मारताली.
चल्यान ताच्या म्हऱ्यांत वचून म्हणलें;चलो: आज्या कितें जालें?
हांव कितेंय मदत करूं?जाणटो: आह!
हांव जेवण करपाक उजो पेटयतालों,पूण उजो पेटना.
पळय, म्हजो उजो पेट घेयच ना.
म्हाका जेवण शिजोवपाक जाय.
पळय आयज पेटत सो दिसना.
कोणूय उजो पेटोवन दिवश्यात?
म्हजे दोळे तांबडे जाल्यात, हात वळून आयले.
म्हाका भूक लागल्या, म्हाका जेवपाक जाय.
ओ!
सुकें लाकूड!चलो: आज्या हो घे, म्हजो लाकडाचो लोळगो उजो करपाक.निवेदक उलयता तशें हे वटेन नाटक चालू आसता.निवेदक: जाणटो मनीस खोशी जालो.
ताणें उजो पेटयलो आनी भाकरी केली आनी चल्याक कुडको दिलो.जाणटो ताचें नाटक सादर जातकूच परत फाटल्यान पंगडांत वता.
चलो थंच्यान गायत वता.चलो: ला-ला-ला-ला- ला-ला-ला-ला-ला-ला-ला-ला-ला-ला-ला- ला-ला-ला-ला- ला-ला-ला-ला- ला!लाकडाच्या लोळग्यान दिलें म्हाका जेवण.एक रुचीक भाकरेचो कुडको.
म्हजो लाकडाचो लोळगो धोल न्हय, पूण मेळ्ळो म्हाका भाकरेचो कुडको.
एक रुचीक भाकरेचो कुडको.
ला-ला-ला-ला- ला-ला-ला-ला-ला-ला-ला-ला-ला-ला-ला- ला-ला-ला-ला- ला-ला-ला-ला- ला!
निवेदक: चलो चलपाक लागता आनी वाटेर ताका कुंबाराची बायल मेळटा.
तिच्या खाकेंत एक भुरगें आसता.
तें भुरगें रडटालें.परत एकदां कुंबाराची बायल पंगडांतल्यान भुरग्याक घेवन भायर सरता,आवय आपल्या भुरग्यांक वोग्गी करपाचो यत्न करतना, दुलपद  म्हणटा.
हें दुलपद प्रदेशीक आसूं येता.
चलो म्हणटा:चलो: काकी, बाय कित्याक रडटा?कुंबाराची बायल: म्हज्या बायक भूक लागल्या.
ताणें सकाळच्यान कांयच खावंक ना.
ताका दितलें म्हणल्यारघरांत कांयच ना.
ताका दिवपाक भाकरी आशिल्ली जाल्यार कितलें बरें जातलें आशिल्लें.निवेदक: त्या दयाळू  चल्यान आपली भाकरी त्या बायलेक दिली.
तिणें आपले चलयेक दिली.
ते चलयेन ती भुकेच्या भारांत खाली आनी रडपाचें थांबलें.
तिका त्या चल्याची अपुरबाय दिसली.
तिणें ताका एक मडकी दिली.
निवेदक  उलयतना बाकीचे वयल्या आशयाची कृती करतात.
आनी ही कृती जातकूच ती बायल फाटी वचून रावता आनी चलो मडकी घेवन चलत रावता.
तो भुरगो आपलें विनोदी पद पुटपुटत गेलो.चलो: तुम-ती-ती तुम-ति-ती-तुम-ति-ती-तुम-ति-ती-तुम-ति-ती-तुम-ती-ती तोत तुम-ती-ती तुम-ति-ती-तुम-ति-ती-तुम-ति-ती-तुम-ति-ती- तुम-ती-ती तोत!हावें दिलो भाकरेचो कुडकोआनी म्हाका मेळ्ळो एक मडको!हावें दिलो भाकरेचो कुडकोम्हाका मेळ्ळो एक सुंदर मडको!
तुम-ती-ती तुम-ति-ती-तुम-ति-ती-तुम-ति-ती-तुम-ति-ती-तुम-ती-ती तोत  तुम-ती-ती तुम-ति-ती-तुम-ति-ती-तुम-ति-ती-तुम-ति-ती- तुम-ती-ती तोत!
निवेदक: तो चलत रावता आनी वाटेर ताका एका न्हंयचे देगेर विचित्र देखावो दिसता.गटांतले लोक न्हंय व्हांवता ते तरेन हातवारे करतात.
तांच्या भितरलो एक मडवळ आनी ताची बायल भायर येता आनी एकामेकां बरोबर झगडटात.
ती आवाज करिनासतना झगडपाची कृती करतात.मडवळ आपल्या बायले वांगडा वाद करता तें पळोवन भुरग्यान विचारलें:चलो: कितें जालें?
तूं बायले कडेन कित्याक झगडीं करता?निवेदक: मडवळ म्हणटा:मडवळ: राव पुता सांगता तुका, जालें अशें, हांवें तिका एक कोळसो दिल्लो,हांवें तिका एक कोळसो दिलो, आनी तिणें कितें केलें?
हांवें तिका दिल्लो एक कोळसो, ताका पडटा बरोच पयसो.
तिणें व्हेलो आनी फोडलो!
तिणें फोडलो कोळसो, एकूच उरिल्लोजालें म्हाका खूब दुख्ख.हावें दिल्लो कोळसो, तिणें फोडलो.कोळसो जाय आसलो कपडे सळसळावपाक.नासतना कोळसो, कुसतले म्हजे कपडे.मातयेंत लोळटले.
पळय आतां कपडे उमळच्या पयलीं कपडे सळसळावपाक जाय.
आतां हिका लागून म्हाका जातलें लुकसाण.चलो: तुमी तुमच्या बायले कडेन झगड नाकात.
हो म्हजो कोळसो घेयात आनी वापरात.निवेदक: मडवळ खूब खुश जालो.
भरग्याची बरी वागणूक पळोवन ताणें उमेदीन ताका कोळश्या वाट्याचो एक बरो कोट दिलो.सगळे जाण कोटाचें कवतूक करतात, वाह काय बरो कोट!
काय बरो रंग, कितलो मोव आसतलो.
मडवळ आनी ताची बायल परत पंगडांत वतात.
चलो ताचें विनोदी पद गायत धांवलो.चलो: कोळसो घेवन चलता चलतां, म्हाका मेळ्ळो एक मडवळ.
ताणें दिलो म्हाका एक कोट.ओह !
कितलो मजेशीर!
लोक हें सगळें सोदतात.आनी म्हजे कडेन तें सगळें आसानिवेदक: तो आपल्या कोटाक तोखेत चलतालो, चलता चलतां एका पुला म्हऱ्यांत पावलो.
थंय चलता तें पळोवन तो भिलो.फुडें कथन करतना, पंगड वारो व्हांवता आसो आवाज करता, आनी पंगडांतलो एक मनीस भायर येवन कडकडत गुठली कशी करून बसता.
तो मनीस कडकडटालो.
ताणें बुशकोट लेगीत घालूंक नाशिल्लो.
ताका खूब दुखापत जाल्ली.
त्या भुरग्याक  ताचो हुस्को जालो आनी तो ताच्या म्हऱ्यांत गेलो.
चलो: तुका रगत येता, खूब लागलां, हांव खंयच्यान तरी मदत हाडटां.
तुमकां एक कोट सुद्दां जाय.निवेदक: चल्यान त्या मनशाची विचारपूस केली.त्या मनशान म्हणलें: सकयल्यो वळी चलतना मोनेळांतल्यान कृती चलता.
एक  कलाकारांचो पंगड येता.
ते एका मनश्या फाटल्यान  धांवत वतात आनी ताचें सामान चोरतात.मनीस: हांव घोड्यार बसून गडबडींत वतालों, हांव घोड्यार बसून शारांत वतालों.
त्या चोरांच्या चोंब्यान म्हाका धरलो, सकल उडयलो ताणें म्हजें पाकीट ओडले आनी तातूंतले सगळे पयशे घेतले, हाव खूब झुजलों.
तांणी म्हाका बडयलो, खूब मारलो, घायाळ करून म्हाका ते थंयच उडोवन म्हजो शर्ट लेगीत घेवन गेले.जशें गीत सोंपता तशें तो चोरांचो चोंबो परत फाटल्यान पंगडांत वता.निवेदक: चल्यान म्हणलें:चलो: तुका म्हजे परस ह्या कोटाची चड गरज आसा.
हो कोट घे.
तुका शीं खावचें ना.निवेदक: मनशाचें अन्तस्करण मायेन दाटून आयलें.
त्या चल्याचें उदार मन पळोवन ताणें ताका आपलो व्हडलो घोडो भेटयलो.
तो मनीस परत फाटल्यान त्या पंगडांत वता, सगलीं घोड्याचेर बसून रपेट मारपाचो आवाज करतात.
ताच्या वांगडा धोलाचो आवाज.
चलो माचीभर घोड्यार बसून रपेट मारता.चलो खूब खूश आशिल्लो.
तो ताचे पद गायत घोडो घेवन फुडें गेलो.चलो: वाह मजेशीर!लोक हे सगळे सोदतात आनी म्हजे कडेन तें आसा.मनशाक गरज आशिल्ली बुश्कोटाची, आनी ताच्या कडेन आशिल्लो एक व्हडलो घोडो!हांवे दिलो म्हजो कोट.
म्हाका कितें मेळ्ळें?ताचो घोडो, सहाजीक.भुरग्याची आनी पंगडाची घोडो चलोपाची कृती थांबता.
पंगडांतल्यान एक पथक येता.
तातूंत नवरो-व्हकल, तांची सोयरीं आनी वाजोवपी आसात.
निवेदक: तो घोडो घेवन वतना  वाटेर ताका, न्हेसून बशिल्ले खूब लोक मेळटात.
ते एका लग्न कार्यांत वचपाक भायर सरल्यात.
पूण ते झाडां पोंदा बाविल्लें तोंड करून बसल्यात.व्हकल न्हवऱ्या वटेचें लोक एका सुरान लग्नाच्यो व्होंवयो म्हणटात.
पूण ल्हव आनी दुखी आवाजान.चलो  रावलो आनी ताणें तांची विचारपूस केली, तुमचेर  इतलें  उदासपण कित्याक आसा.
न्हवऱ्याच्या बापायन सांगलें:न्हवऱ्याचो बापूय: हें पळय पुता, आमी सगळे लग्नाच्या मिरवणुकेक वचपाक भायर सरल्यात.
पूण न्हवऱ्याक बसोवन व्हरपाक एक घोडो जाय.
जो मनीस घोडो हाडपाचो आशिल्लो तो आयलोच ना.
लग्नाचो म्हूर्त सोंपत आयला.निवेदक: न्हवरो भायर येता आनी चल्याक म्हणटा:न्हवरो: हांव न्हवरो.म्हाका म्हज्या व्हंकलेक पळोवपाक जाय,हांव हांगा अडकलां कोणी मेळटलो ह्या आशेन.हांव चलत वचूंक शकना.घोडो पावलोना आनी म्हूर्त सोंपत आयला.म्हजीं सगळीं सोयरीं उपाशीं आसात.हांव शेर्त लग्नाक पावचोंना!म्हाका कशेय तरेन घोडो जाय.
जाता तितले बेगीन.समूह: ताका घोडो जाय, ताका घोडो जाय!
बेगीनांत बेगीनताका घोडो जाय.
निवेदक: सगळ्यांच्या गरजेक पावपी त्या चल्यान आपलो घोडो त्या नवऱ्याक भेटयलो.
न्हवरो खूब खोशी जालो आनी ताणें ताका  विचारलें, तुका हांव कितें दिवूं.चल्यान वाजंत्र्यां कडेन पळयलें आनी धोला कडेन कुरू केली.ताणें म्हणलें:चलो: "वेळ सांबाळ्ळो तो जग जिकलो" वाह आज काय बरो दीस, आनी कितलो सोबीत घोडो म्हजो.म्हाका जाय तूं वाजयता तो धोलम्हजें सपन पुराय  करम्हजें सपन पुराय कर.तो वाजंत्री फुडें सरता, ताचें म्हणप चालू आसतना वाजंत्री ताका धोल भेटयता.
निवेदक: न्हवऱ्यान वाजंत्र्यांक धोल चल्याक दिवपाची विनंती केली.त्या वाजंत्र्याक  खबर आशिल्लें, आपल्याक नवो धोल घेवपाक पयशे मेळटले म्हण, ताणें आपूण जावन ताका धोल दिलो.न्हवरो आनी बाकीचे कलाकार परत पंगडांत गेले.निवेदक: चलो गायत नवो धोल वाजयत घरा गेलो.
केन्ना कांय ताका आवयक सांगल्यार पुरो जाल्लें, तिका लागून  ताका धोल मेळ्ळो.चलो आनी आवय माचयेच्या मदीं मेळटात.
चलो: म्हज्या लाकडाच्या लोळग्यानदिलो भाकरेचो कुडको,चड वेळ नाशिल्लो म्हजे कडेन पूण दिलो म्हाका कोळसोम्हज्या कोळश्यान दिलो म्हाका कोटकोट दिवन केली एका मनशाची मजतम्हाका मेळ्ळो एक घोडो,त्या घोड्याक लागून मेळ्ळो व्हकल न्हवरोअशें दिवप घेवप चल्लें जाल्यारजातलीं सगळीं खोशी!मेळटले जेन्ना तुमच्या इश्टाकतेन्ना दियात ताका एक बरो दीस.शेवटाच्यो दोन वळी म्हणत सगळे कलाकार ताच्या भोंवतणीं गायतात, नाचतात.
आनी नाटकाच्या शेवटाक सगळे आपल्या आपल्या पात्रांत  स्थीर जातात.
--------------पड्डो---------------
माचेची मांडवळ: साकयल दिल्ल्या चवकोनांत नाटका खातीर नकासो सुचीत केला.
ह्या प्रत्येक चौकटांत दर घडणुकेचें फोटे आसात.
नाटका खातीर वापरिल्लीं वाद्यां, पोशेग माचयेच्या फाटल्यान दवरूंक येता आनी घडणुकीच्या मदीं वापरूं येता.
पात्रां खातीर सुचोवणी:ह्या नाटकांत स ते तीस भुरगीं आसूं येतात.
चड भुरग्यां बरोबर  निवेदक वा चल्याचें पात्र बाकीच्या भुरग्यांनी करूं येता.
चार ते स जाणां मदल्या कोणाकूय आवय वा चल्याचें पात्र दिवूं येता आनी बाकीच्या भुरग्यांक उरिल्लीं पात्रां दिवूं येतात.
माचयेचो नकासो फकत सुचोवणे खातीर दाखयला, तुमकां जाय तशे बदल करूं येतात.मुस्तायकी:सदांच घालतात ते कपडे देखीक; बुश्कोट -कालसांव वा चुडीदार, विस्तीद वा शाळेचो गणवेश.वापर जावपी वस्तू:धोल, बडी, ओडणी मेळटा त्या बशेन.
हें आख्खें नाटक सगळ्यो वस्तू वापर नासतना जावं येता.
वाद्यां:सादीं वाद्यां वापरचीं वा समुहगीत म्हुणून जाय तशें संगीत दिवचें.20- 30 भुरग्यांचो आसपाव आसचो.माचयेचें दिगदर्शन सुचोवणे प्रमाण करचें.
20-30 भुरग्यांक घेवचें.भुरगीं तीन रांकांनी पळोवप्यांक फाट करून उबीं आसात.
दोन निवेदक नाट्यम पद्धतीन मुखार येतात.
देखीक: ते दोगूय एकामेकां कडेन कितेंतरी उडोवन खेळत भायर सरतात आनी अकस्मात  पळोवप्यांक पळयतात, तांकां येवकार दितात.
नाटका विशीं दोन शब्द उलयतात: ही काणी एक चल्याची आनी धोलाची, ही काणी जावन आसा  दुसऱ्याक दिवपाची, काणी मुल्यांची, काणी लोकांची.
"सगळे कलाकार पळोवप्यांक  फूड करून एका बरोबर एका सुरान नाटकाचें नांव घेतात.
आनी तिनूय रांको पळोवप्यांक  फूड करून रावतात.
आतांच्यान सगळीं पात्रां तांची कृती करपाची असता तेन्ना-तेन्ना मदें येतात आनी तांचें सादरीकरण जातकूच परत फाटल्यान वतात.आवयन रंगीत दुपट्टो घेवं येता.
ती लाकडाचो लोळगो म्हण चल्याक ओडणी दिता.
बाकीचे सगले कलाकार ओडणी घेतात आनी मुखार अदलाबदल करतात.
हें दिवपा घेवपाची क्रिया दाखोवपाक शकता जरी हें गरजेचें ना.
-
"जोवी उठ रे" ताच्या वर्गाच्या टिचरीन ताका मोट्यान आवाज दिलो.
जोवीक सपनांतल्यान उठोवंक तिणें बोवाळ मारलो.देशांतलो सगळ्यांत गिरेस्त मनीस म्हळ्यार रोजर रोजवीटाचो जोवी पूत.
जोवी हो तांचो एकुलतो एक पूत.
तो खूब हुशार पूण तो दिसाचो सपनां पळयता.
तो जिवान मात्सो मोटो पूण खूब अपुरबायेचो.
जोवी उठलो आनी ताणें म्हळे "हांव चॉकलेटीच्या जगांत आसा?"
कारण ताका सगळी कडेन चॉकलेटी दिसताल्यो.हे आयकून सगळे जाण हांसूंक लागले.
तो मात्सो लजलो पूण ताका ते सदांचेच जाल्ले.दुसरे दिसा, ताका ताचे सपन सांगप वा ताका वचूंक जाय आशिल्ले सुवातीचे वर्णन करपाचे काम मेळ्ळे.
त्या दिसा, सगळ्यांनी आपआपले सपन सांगलें पूण सगळे सद्याच्या ख-या जगा विशींच उलयले, देखीक कोणाक तरी पेरीसाक वचूंक जाय.
पूण कल्पनाशक्त मर्यादीत आशिल्ली.
आता जोवी आपले सपन सांगूंक उठलो.
ताणें सांगूंक सुरवात केली "हांव चडशें फावट सपनां पळयत आसता, हांव फकत एकच सपन पळयता... म्हज्या सपनांतली सुवात म्हळ्यार चॉकलेट जग" ताणें उलयता उलयता आपल्या सपनांतल्या जगाचे चित्रां वरवीं वर्णन केलें.
"ह्या जगांत सगळीं कडेन चॉकलेटी.
मदींच एक चॉकलेटीची न्हंय आसा.
थंय एक सक्रिय चॉकलेटीचो ज्वालामुखी आसा.
हांगा आयस्क्रीमी चलतात."
ताणें सांगलें.
"झाडांचेर चॉकलेटी आसात तशेंच तूं मागता ते दिवंक परयो आसात.
ही म्हजी सपनांतली सुवात.
"ताळयांचो घडघडात आनी सगळ्यांनी ताची तोखणाय केली.
ताच्या टिचरीन म्हळे, "उत्तम, सामके वेगळे सपन.
चित्रां सामकी बरी काडिल्ली.
खूब बरें केले.
"त्या दिसा जोवी समजलो की ताच्या सपनांतले जग अदभूत आसा.
रानांत कांयच फुकट वचना.कांयच ना!सगलें निवळ जाता.पुरायपणान सगलें!
चितो ताची सगली शिकार खायना,उरिल्लें कोण खाता?गिदां आनी येवलां!
आनी भुकेल्लो रानदुकर.ग्रंट!
ग्रंट!
जेन्ना गिदां आनी येवलीं खाण सोडटात,तेन्ना तें कोण मट्ट करतात?मूस आनी किडे!
आनी भुकेल्लो रानदुकर.ग्रंट!
ग्रंट!
जेन्ना हती रानांत हागतात,तें कोण खातात?शेणावेले घुंगुल्ले!
आनी भुकेल्लो रानदुकर.ग्रंट!
ग्रंट!
जेन्ना खांद्यो, पानां आनी पावस जमनीर पडटा,तेन्ना ताचेर ताव कोण मारता?वाळटी आनी बुरशी!
आनी भुकेल्लो रानदुकर.ग्रंट!
ग्रंट!
जेन्ना हवा धुंवरान म्हेळी जाता,तेन्ना ती कोण शोशून घेता?झाडां!
अंSSS, पूण भुकेल्लो रानदुकर न्ही आं.ग्रंट!
ग्रंट!
-
त्या व्हडल्या एकपाख आशिल्ल्या हती सुकण्यान घोड्याक गिळूंक ना हें मुनियाक खबर आसलें.
हय, तेंघोडो गिळपा इतलें व्हडलें आसलें, पूण हाचो अर्थ ताणें तो गिळ्ळो अशें जायना!
अधानिया गांवांत एकूचघोड्यागाडी आसली जी वायू आनी ध्रूत हे दोन घोडे ओडटाले.
आनी हें सुकणें रावतालेंत्या रानांतल्या तळ्यां कडेन वायू नाच जाल्लो.
कितल्याच पिळग्यांसावन गांवच्या लोकांक ह्या हती सुकण्यां विशीं खबर आसली.
शेंकड्यांनी वर्सांपयलीं नश्ट जाली अशें लोक मानताले, ते जातींतलें तें निमणें सुकणें.
ते जातींतलोएक जितो-जिवो नमुनो, जाचें एक पाख सोडून हेर सगळीं पाखां झडल्यांत, आजूनयअधानियाच्या रानांत भोंवता हे संवसाराक खबर नासलें.
गांवांतले लोक आनीसुकणें एकामेका पसून दोन हात पयसूच रावतालीं.
पूण मुनिया मात न्हय.
मुनिया कुटतकुटत चलतालें खरें, पूण तें निर्भयी आशिल्लें.
खुबदां तें हती सुकण्याक पळोवपाक ल्हवूच रानांत वतालें.
हती सुकणें दिसाचें तळ्या कडेन वत घेवपाक वातळ्यांतल्या उदकांत खेळपा खातीर येतालें.
केन्ना केन्ना तें अर्दें आंग उदकांतबुडोवन बसतालें.
हेर वेळार ताचो खंयच पत्तो नासतालो.
घडये तें दाट रानांत खंयच्या तरी एका कोनशाकसुसेग घेता आसतलें.
तें झाडा इतलें उंचआसलें.
ताची मान घटमूट आनी लांब आसली, दावखुलां आशिल्ले व्हडले पांय आनी जड भालोकशी तकली आसली.
ताचीं लांब धारेचीं नाखटां भिरांकूळ दिसतालीं.
पूण तें एक लजेस्त शाकाहारी सुकणें हेंमुनियाच्या रोखडेंच लक्षांत आयलें.
तळ्या देगेर आशिल्ल्या झाडाचीं तें पानांचाबडायतालें.
तें सुकणें आनी आपले मदीं कितें तरी साम्य आसाअशें मुनियाक जाणवलें.
हती सुकण्याक उडपाक जमनासलें आनी मुनियाक धांवपाक जमनासलें!
गांवांतलींहेर भुरगीं ताच्या थोटेपणाचीं फकांडां करतालीं आनी ताका आपलेमदीं खेळपाक घेनासलीं.
देखून ताका एकलेंच रावपाक आवडटालें .
दर दिसा सकाळीं मुनिया गांवचे बांयच्यो तीन कळसुल्योउदक हाडटालें आनी अम्माक चूल पेटोवंक मेळची म्हणून लाकडां पुंजावन हाडटालें.
मागीरतें बरोच वेळ भायरूच आसतालें.
अम्माक दिसतालें तें भायर वचून हेर भुरग्या वांगडाखेळटा.
मुनिया त्या रानांतल्या तळ्या देगेर वता जंय तें हती सुकणे रावता हें आवयकखंय खबर .
एकदीस धीर एकठांवन, मुनिया तळ्या देगेरचे उक्तेसुवातेंत गेलें.
पूण हती सुकण्यान कांयचआस्था दाखयली ना.
ताणें तकली घुंवडायनासतना फकत आपले दोळे मुनिया वटेन घुंवडायलेआनी बंद केले.
हती सुकण्यान आपले तकले वयर घुंवपी मुसांइतलेंय लक्ष आपणा कडेन दिलें ना म्हणून मुनियान रागान पांय आपटिले.
अचकीत हतीसुकण्यान आपलें एक दावखूल उबारलें.
मुनिया आड्डलें आनी तळ्याच्या उथळ उदकांत तकलेनपडलें.
तें चिप्प भिजून उदकांतल्यान भायर आयलें, पळयल्यार हती सुकणें सगळेंचहालता.
तें हांसतालें!
"तुकाकितें फकांडा दिसलीं, आं?"
ताणें रागान विचारलें आनी वचपा खातीर परतलें.
पूण थंयच्यान मातशें पयस पावलांथंय आसा, ताच्या पांयार कितें तरी आदळ्ळें.
हती सुकण्यान ताचे कडेन उलयल्लें तेंएक फळ आसलें.
हती सुकणें खेळपाक सोदतालें!
अनमनत, मुनियान तें फळ ताचे कडेन उडयलें.
तो एक पावलकुशीन सरलो आनी तें फळ आपले चोंचीत जिखलें.
अशे तरेन मुनियाची हती सवण्या कडेनइश्टागत सुरू जाली.
आनी  एकदाचो जेन्नाताका इश्ट मेळ्ळो ज्युस्त तेन्नाच वायू ना जालो!
आनी सगळ्यांक हती सुकण्याचेर दुबाव गेलो.
वायूक हांगा थंय सगळ्याक सोदल्या उपरांत, सगळेगांवचे लोक पोरण्या वडा झाडा पोंदा एकठांय जाले.
अधानियांतलो कोणूच चोर आसचो नाहाचेर तांचें एकमत आसलें.
तांचो एकामेकांचेर विस्वास आसलो.
वायू तळ्या वटेन धांवतगेल्लो आपणें पळयला म्हणपाचें गवळ्यान सोपूत घेवन सांगलें.
वायूचो खंयच पत्तो ना.
"रानांत कोणी तरी ताका गिळ्ळो बी जावयेंत," एका गांवकाऱ्यान गांवच्या मुखेल्याक म्हणलें.
"तें व्हडलें एक पाख आशिल्लें हती सुकणें सोडूनआनी कोण आसतलो?
ताका जितेंच मारपाक जाय !"
गवळ्यान म्हणलें.
"असल्यो दुश्ट मांडण्यो आंखीत तें इतलीं वर्सां ओग्गी पडून आसलें."
लोकांनी तें मान्य केलें.
मुनिया ओगी रावन थंयचलता तें सगळें पळयतालें.
तें मुखार येवन सांगपाक सोदी, पूण तशें केल्यार ताकाख्यास्त दियत म्हणून तें भियेतालें.
आनी ताणें सांगलेंय जाल्यार, ताचेर विस्वासकोण दवरपाचो? "
इतलीं वर्सां आलमपेड्ड्यार जीण जगिल्ल्यान तो राकेस आतां घातकी जाला," मुनियाच्या बापायन म्हणलें.
"आयज घोडो ना,फाल्यां आमचीं भुरगींय आसूं येतात..." रागारागान आड्डुपी लोकांक थारायतमुखेल्यान म्हणलें, "भावांनो, तें सुकणें जरी राकेसी आसलें, तरी आमचो आंकडो ताचे परस व्हड आसा.
आमी सगळीं वचया आनी ताका मारून उडोवया!"
सगळ्यांनी खोशयेन ताका मान्यताय दिली.
"हती सुकण्यान घोड्याक खावंक ना मुनियान कुटतमुखार येवन ल्हवू आवाजान पूण नेटान सांगलें.
"वायू शेणिल्लो तेन्ना हांव ताचे वांगडा आसलें !"
सगळ्याक किण्ण शांतताय पातळ्ळी.
"हाचो अर्थ कितें ?"
मुखेली आड्डलो.
"तें हती सुकणें म्हजें इश्ट, आनी ताणें हेंकरूंक ना."
"हें चली तकलेन सुटलां " फाटल्यांतल्यान कोणतरी आड्डलो.
बाकीचीं भुरगीं हांसलीं.
"तें फकत पानां खाता !
तें वायूक कशें खातलें?"
आपले सुवाते वयलें हालनासतना मुनिया आड्डलें.
"तुका तुज्या केंसाची विणी लेगीत घालूंक येनाआनी तूं आमका सल्लो दिता?"
मुनियाचो बापूय रागान तांबडो जालो आनी ताचेसरी आयलो.
"चल तुज्या इश्टां वांगडा खेळ !"
"म्हाका एकूच इश्ट आनी तें हें हती सुकणें," मुनियान म्हणलें.
ताच्या बापायन ताका रागानपळयलें.
पूण तें रडलें ना आनी सगळ्या लोकां मुखार तशेंच उबें रावलें.
"ते चलयेचें मनार घेव नाकात.
आमी फाल्यां सकाळींत्या हती सुकण्याक धरुया," मुखेल्यान सांगलें आनी लोक फाफसले.
हती सुकणें निरपराधी आसा हें सिद्ध करपाकमुनिया कडेन फकत एक रातूच आशिल्ली.
"चिंत, मुनिया, चिंत!"
मुनिया आपले भितरूच पुटपुटलें.
"गवळ्यान वायूक तळ्या वटेन वचपी रस्त्या वयल्यानधांवतना पळयल्लें.
पूण तो रस्तो तळ्या कडेन पावचे पयलीं एक वोल्त घेता आनीचांदेसरा वटेन वता.
वायू तेवटेन बी गेल्लो काय?"
मुनियाचे आवयबापूय ताचेर रागार आशिल्ले आनीताचे कडेन एकूय उतर उलयनासतना तांणी ताका न्हिदपाक धाडलें.
तीं दोगांय न्हिदलींतशें तें हाथरुणा वयलें उठलें, थंय हुमकळटलो लापयांव काडलो आनी घरा भायर सरलें.
तें अधानिया गांवची शीम हुपून शेजारच्या चांदेसरागांवांत वचपी रानांतल्या रस्त्याचेर पावलें.
व्हूक, व्हूक.....रानांत घुगमाचो आवाजघुमलो.
लागीच भालून हुयेल मारली.
झाडांच्यो सावळ्यो काळ्याच लांब बोटां भशेन हालताल्यो.
तें एक खीण अनमनलें, पूणमागीर ताणें रानांत शांत न्हिदिल्ल्या हती सुकण्या विशीं चिंतलें.
हें गूट सुटावेंकरपाक ताणें कांय केलें ना जाल्यार हती सुकणें फाल्याची रात पळोवपाक जितें उरचेंनासलें.
ताणें एक दीर्घ स्वास घेतलो आनी ते काळखे रातीं त्या रानांतल्या रस्त्यावयल्यान कुटत चलपाक लागलें.
दुसरे दिसा सकाळीं गांवचे सगळे लोक तळ्या देगेरएकठांय जाले.
तांच्या हातांत बडयो, तोंकाचे फातर आनी सुरयो आशिल्ल्यो.
हो जमो थंयपावलो तेन्ना हती सुकणें सुसेग घेतालें.
ताच्या पाखां नाशिल्ल्या फाटीचेरसुर्याचें वत चकचकतालें.
तें ल्हवूच उठलें आनी लोकांक तटास जावन पळोवपाक लागलें.
ताचो आकार पळोवन गांवचे लोक थंयच थारले.
मुखेली एक खीण अनमनलो.
मागीर व्हडल्यानआड्डून ताणें म्हणलें, "तयार रावात !"
लोक आपापल्या हातांतलीं हत्यारां घट धरीत, आड्डी मारीत एका पाखाच्या राकेसीहती सुकण्याचेर हल्लो करपाचे तयारेन रावले.
"रावात !"
मुनिया आड्डलें.
तें लोकांचो जमो आनी सुकण्यांमदीं कुटत आयलें."मुनिया !
हांगा यो पयलीं!"
ताच्या बापायन ओर्द सोडली.
"धरात ताका कोणतरी!"
एकलो आड्डलो मुनियाचो बापूय आनी एकलो गांवकार ताचेसरी धांवले.
हती सुकणें कांय पावलां मुखार आयलें तशे ते थारले.
"बरे आसा... तुका जर अशें जाय, जाल्यार आमी तुमकां दोगांकूय पळोवन घेतात!"
एक मनीस हातांत भालो घट धरीत आड्डलो.
"कितें चल्लां थंय?"
कोणतरी लोकांच्या जम्या फाटल्यांतल्यान आड्डलो.
हातांत घोड्याचो लगाम धरून लांब खाडाचो, मातशें पोंग पडिल्लो मनीस मुखार आयलो.
ताका अजापान पळयत मुखेल्यान विचारलें, "सारथी, तूं हांगा कितें करता ?
आनी वायू तुजे वांगडा कित्याक ?"
"कांय वर्सां आदीं वायूक हांवेंच तुका विकिल्लें, हें तूं जाणा.
काल हांव म्हजी घोड्या गाडीघेवन फांतोडेर ह्या गांवांतल्यान वतालों.
गाडी वायूचे भाव झब्रू आनी गब्रू ओडटाले.
वायू मेकळो सुटून कसो आमच्या फाटल्यान चांदेसरा आयलो म्हाका कळ्ळें ना !
हांव ताका वळखलो ना आनी ताचें कितें करचेंहेंवूय म्हाका कळ्ळें ना.
आयज फांतोडेर हें माणकुलें चली खोपी खोपींनी वचूनशेणिल्ल्या घोड्या विशीं चवकशी करतालें.
तेन्ना म्हाका कळ्ळें.
पूण हांगा कितेंचल्लां?"
ताणें परतूनविचारलें.
गांवचे लोक कांयच उलयले ना.
तांणी लजेन मानसकयल घाली.
मुनियाचो बापूय ताचेसरी गेलो, ताका उबारून  धरलें आनी गांवांत घेवन गेलो.
तेन्ना सावनखंयचेच भुरगें मुनियाच्या थोटेपणाक हांसलेंना.
ते सगळे मुनिया कडेन इश्टागत करपाकसोदताले.
आनी ते सगळे हती सुकण्या कडेनूय इश्टागत करपाक सोदताले.मुनियाची गजाल जायत्या गांवांनी पावली आनीपयसुल्ल्या गांवांतले लोक एकामेकांकडेन फुतफुतपाक लागले, एका पाखाच्या हतीसुकण्यान घोड्याक गिळूंक ना हें मुनियाक खबर आशिल्लें.
खऱ्या हती सुकण्या वयल्यान हे काणयेक प्रेरणामेळ्ळ्या (विज्ञानीक नांव : एप्योर्निस मॅक्सिमस), आमच्या गिऱ्या वयलेंसगळ्यांत व्हडलें चलपी सुकणें.
तें मडागास्कर जुंव्यार रावतालें.
1700 सीई सुमाराकजुंव्या वयली लोकवस्ती वाडत रावली, आनी रानां काबार जायत रावलीं, तेन्ना ही जातूयनश्ट जाली.
आदिती आनी आरवाक पुरयो खूब आवडटात.
हालवो-पुरी, खीर - पुरी आनी श्रीखंड - पुरी.
उसळ - पुरी वा बटाट - पुरी.
अम्अम्!
बोटांय चाटपाचीं!
पुरयो आसतात रुच्चीक, मागीर त्यो कित्याय बरोबर खायनात!
पुरी तळटनाचो वास तर, आवयस!
कितलो बरो.
गरम - गरम तेलांत पुरयो उफेतात तो देखावो तर!
त्या भांगरा कोराच्या, कुरकुरीत, गरमगरम, फुलिल्ल्या पुरयांचेर नदर प़डली रे पडली, आदिती आनी आरव आपल्याक सगळ्यांत चड वाटकुळीच आनी बरी फुलिल्ली पुरी मेळची म्हूण धांवत वतात.
पूण पुरी फुलता तरी कशी?तिचे भितर हवा आसता व्हय?
पुरयेंत हवा कोण भरता?
आदिती आनी आरव बोमाडे फुलोवपा खातीर फूंक मारून वारें भितर सोडटात.
पा आपले सायकलींत वारें भरपा खातीर पंप वापरता.
पूण पुरी फुलोवपा खातीर माँ असलें कितेंच वापरता शें दिसना.
ती फकत पुरयो तळटा आनी त्यो फुलतात.
सामकें अजाप!फुडले फावट घरांत पुरयो करतले, तेन्ना बारीकसाणेंन नियाळून, प्रस्न विचारून तांच्यो जापो मेळोवपाच्यो अशें आदिती आनी आरव थारायतात.
पान एके परातींत थोडें गंवाचें पीठ घालें.
तातूंत इल्लेंशें तेल आनी थोडें मीठ घालें आनी पिठांत उदक घालून कालोवपाकलागलो.
अशें कशें पीठ आपले भितर उदक सहज जिरयता?
ताचें कारण आसा, गंवाच्या पिठांत अशें कितें तरी आसा जें सामकें तानेलां.
तुमकां तान लागता तेन्ना तुमी कितें करतात?
तुमी उदक पितात.
गंवा भितर ग्लियाडिन आनी ग्लुटेनिन हीं दोनतरेचीं प्रथिनां  आसतात.
हीं प्रथिनां आनीहेर सगळीं रसायनीक सत्वां बारीक बारीक कण मेळून जाल्लीं आसतात, जांकां परमाणूम्हणटात.
पिठा भितरले हे परमाणू खूब तानेल्ले आसतात.
पिठांत उदक घालें रे घालें, परमाणू तें पिवन उडयतात.
मागीर ते मोटे आनीबलबलीत जातात.
ते पातळटात.
त्या खातीर तांकां मेकळेपणान बसपा खातीर लेगीत सुवातमेळना.
म्हणून ते एकामेकांक तेंकतात आनी धुकलतात.
खरें म्हणल्यार ते एकामेकांकदसतात.
तुमी खेळटना केन्ना केन्ना एकामेकाचो हात धरूनसांखळी तयार करतात.
मागीर ती अख्खी सांखळीच हेवटेन तेवटेन हालपाक लागता.
तेच भशेनहे परमाणू एकामेकांक दसतात आनी जाळें तयार करतात.
पान पीठ मळ्ळें.
ताणें माक तें आनीक मातशेंमळपाक लायलें.
तिणें ताळटाक मातशें तेल लायलें आनी ती पीठ मळपाक लागली.
पीठ मळपाखातीर हातांक बरो नेट दिवपाक जाय.
पीठ बरें मळ्ळें ना जाल्यार पुरयोय बऱ्यो फुलनातअशें ती म्हणटा.
ह्या दोगांय मदीं कसलो संबंद ?
हें ताचें गुपीत.
जेन्ना तुमी पीठ मळपाकलागतात, तेन्ना एकामेकांक दशिल्ले परमाणू पातळावपाक लागतात.
हें पातळावप जेन्ना पुरायजाता, तेन्ना एक नवें प्रथीन तयार जाता.
ताका ग्लुटेन म्हणटात.
ग्लुटेन हें रबरबँडा भशेन लवचीक आसता आनी त्या खातीर मळिल्ल्या पिठाक आमी कसलोय आकार दिवपाक शकतात.
माँन तो पिठाचो गुळो थोडोवेळ कडेक काडून दवरलो.
आतां ती खीर करपाक लागली.
ती जेन्ना पुरयो लाटूंक बसतलीतेन्ना परतें येवपाचें आदिती आनी आरवान थारायलें.
माँ आनी पा आतां तयारेनरावलीं.
माँन कायलींत तेल रकयलें आनी कायल स्टोवार दवरली.
तिणें चिमटेंत इल्लेंशेंपीठ  काडलें आनी त्या पिठाची पुरी लाटली.
पा न पुरी गरम तेलांत सोडली.
मिनटां भितर पुरी फुल्ली.
हें कित्या खातीर जालें?
पुरयेक हांगा कितें जाता तें पळयात.
पिठांत आशिल्ल्या ग्लुटेना खातीर लाटप शक्यजाता.
इल्लेंशें पीठ घेवन जेन्ना लाट्टात, तेन्ना पुरयें भितर ग्लुटेनाचो एक पातळ थरतयार जाता.
पुरी जेन्ना तापिल्ल्यातेलांत सोडटात, तेन्ना गरम तेला खातीर तिची सकयली वट खूब तापता.
पीठ कालोवपा खातीर उदक वापरिल्लें, ती याद जाता?
उच्चतापमाना खातीर पुरयेंत आशिल्ल्या उदकाची वाफ जाता.
हे वाफेंत खूब शक्त आसता आनी तीपुरयेंतल्या ग्लुटेनाचो थर वयर काडटा.
आनी त्याच खातीर पुरी फुलता.
पुरयेची दुसरीय वट भांगरा कोराची जावची म्हूणपान आतां पुरी परतिली.
ताणें पुरी कायलेंतल्यान भायर काडली आनी आयदनांत दवरली.
आतां आमी जेवपाच्या कांट्यान पुरयेक एक बुराक करुंया.
बुराकांतल्यान वाफ भायर सरता ती पळयली?
म्हणचे फुलिल्ले पुरयेंत हवा आसना.
भितर वाफ आसता.
बरोबर, न्हय?
मागीर भेल - पुरी, बटाट - धंय - पुरी खातीर वापरतात त्यो पुरयो कित्याक फुलनात?
ताचीं तीन कारणांआसुयेंतात:पुरी सामकी पातळ लाटली जाल्यार, तिचे भितर जाय तितलें उदक आसना.
त्या कारणा खातीर पुरी बरी फुलपाक जितलो दाब पडपाक जाय तितली वाफ तयार जायना.
केन्ना केन्ना पुरी लाटूनजातकच कांट्यान तिका बारीक बुराक करतात.
मागीर जेन्ना पुरी तळटात तेन्ना तिचे भितरजी वाफ तयार जाता ती ह्या बुराकांतल्यान भायर सरता आनी पुरयेक फुलपाक दिना.
अश्योसपाट पुरयो चड काळा खातीर वापरपाक मेळटात.
तशेंच जर उण्या तापमानाचेर पुरयो तळ्ळ्यो, जाल्यार वाफूय सवकास तयार जाता, वाफेचो दाबूय निर्माण जायना आनी पुरीय फुलना.
तुमकां आतां कळ्ळेंकांय पुरयो कित्याक फुलतात, आनी कांय पुरयो फुलनात कित्याक तें!
गंवाच्या पिठांतल्यानग्लुटेन काडपाचो प्रयोगगंवाचें पीठ आनी उदककालोवन पीठ मळात.
पीठ चड घट वा चड मोव जावचें न्हय म्हणून जाय तितलेंच उदक वापरात.
हातांच्या तळटांचेर नेटदिवन कांय मिनटां खातीर पीठ मळात.
गरज पडल्यार तळटांक पीठ दसचें न्हय म्हूणइल्लेंशें तेल लायल्यार जाता.
मळिल्लें पीठ धा मिनटां खातीर धांपून दवरात.
मागीर एक व्हडसो पडगो घेयात.
तातूंत पीठ घालचे आदीं आनीक मातशें मळात.
पडग्यांतलो पिठाचो गुळो सामको बुडटलो इतलें उदकत्या पडग्यांत रकयात.
तें उदक धवें जायसर पडग्यांतलें पीठ मळीत रावात.
तें उदकभायर उडयात आनी परत तातूंत ताजें उदक रकयात.
हें अशें परतें परतें करीत रावात.
जोमेरेनपडग्यांत उरिल्लो पिठाचो इल्लोसो गुळो मळ्ळ्या उपरांतूय उदक धवें जायना तोमेरेन.
हाचो अर्थ मळिल्ल्यापिठांतल्यान सगळें सत्व काडलें आनी फकत ग्लुटेन उरलें.
कारण सत्व उदकांत विरगळटा पूण ग्लुटेन विरगळना.
ग्लुटेन आशिल्ल्या पिठाचो इल्लोसो कुडको घेयात.
ताकातुमी रबर बँडा भशेन ताणूंक शकतात.
तुमी तो ताणलो आनी परत सोडलो जाल्यार तो परतोआसलो तेच अवस्थेंत येता.
हें ग्लुटेनांतली लवचीकताय दाखयता.
तोपिठाचो कुडको सपाट पातळावपाक जाता.
हें ताका सोपेपणान आकार दिवपाक मेळटा तेंदाखयता.
इतिहासांतली पुरीविशींची म्हायती विज्ञानिकांच्या सांगण्याप्रमाण रानवटी गंव सुमार ११,०००  वर्सां आदीं मध्य पूर्व देशांत पयलीं तयार जालो.
१२व्या शेंकड्यांत राजा सोमेश्वर हांणी बरयिल्लो संवसारांतलो पयलो विश्वकोश 'अभिलाशितर्थ चिंतामणी’ वा मनसोल्लास हाचे प्रमाण त्या वेळार पुरये भशेनच कितें तरी केल्लें, पूण तिका पहालिका म्हणटाले.
म्हणचे पुरी ही उण्यांत उणें ८०० वर्सां पोरणी आसतली.
सिरियांतल्या दमास्कस हांगा केल्ल्या उत्खननांतगंव ९००० वर्सां फाटींय आशिल्लो असो दाखलो मेळ्ळा.
गंवाचे रोंपेरोंवपाक आनी कापणी करपाक तशेंच गंव दळपाक लागतात तीं आवतांय ते सुवातेरमेळ्ळ्यांत.
तुमी सोदून काडश्यात ?ज्वारी, बाजरी वातांदळाच्या पिठाच्यो पुरयो करपाक जातात?
कित्याक?
पुरये भायर, गंवाचें पीठवापरुन आनीक कितें करुं येता?
पिठांत खूब उदक घालेंजाल्यार कितें जाता?तुमी जेन्ना मळिल्ल्यापिठाक हेर पद्दतीन भाजतात, जशें तंदुरांत भाजप वा तव्याचेर भाजप, तेन्ना कितेंजाता?
म्हजी आई म्हाका सदां राती काणी सांगता.
एका काणी आसा जातूंत बेबो उलयता.
आनीक एक काणी आसा तातूंत राजाची खूब्ब लांब खाड आसा.
केन्ना केन्ना म्हाका उडपी हत्तीची काणी सांगता.
आनीक एका काणयेंत कोलो आनी वाघ दोगूय इश्ट.
वाघ एका बुराकांत पडलो.
वाघ बुराकांतल्या कसो भायर सरतलो?
हुशार कोलो ताका वाटयता.
ही सगळ्यांत बरी काणी.
हांव ही काणी आयकतां आनी मागीर म्हाकां न्हीद येतां.
हांव आता व्हड जालां.
म्हाका जाय त्यो वस्तू करपाक कळटात​.
आनीक चित्रांय काडपाक येतात​.
हांव मम्माचें चित्र काडटा.
ती एका जाग्यार थंड बसता.
हांव म्हज्या भयणीचें चित्र काडटां.
तें मात एका जाग्यार केन्नाच बसना.
हांव खूब चित्रां काडटा.
पूण म्हाका वंटींचेर चित्रां काडपाक दिनात​.
म्हाका खूप वस्तू करपाक कळटात​.
हांव माजरांचे चित्र काडटां.
तें खूब मोटें आसा.
हांवे नुस्तें केल्ले.
तें खूब ल्हान जालें.
हांव कागदांची व्हडीं, सवणीं, आनी विमानां करतां.
हांव घर आनी रेल्वेगाडीय करतां.
पूण म्हजीं भयण सगळो कोयर करता.म्हज्यान करपाक जातात त्यो वस्तीं ताज्यान करपाक जायनात.
"आतां तूं मेलो!"
बेब्यान म्हणलें"तूंय बी!"
म्होंवा मुसान म्हणलें.
"कित्याक" बेब्यान विचारलें"फाटल्यान पळय," म्होंवा मुसान म्हणलें.
"आतां तूं मेलो!"
सोरपान म्हणलें"तूंय बी!"
बेब्यान म्हणलें.
"कित्याक"  सोरपान विचारलें"फाटल्यान पळय," बेब्यान म्हणलें.
"आतां तूं मेलो!"
मुंगुसान म्हणलें"तूंय बी!"
सोरपान म्हणलें.
"कित्याक" मुंगुसान विचारलें"फाटल्यान पळय," सोरपान म्हणलें.
"आतां तूं मेलो" घोणीन म्हणलें.
"बेब्या म्हाका सोड.
हांव तुमकां सगल्यांक वाचयतां!"
म्होंवा मूस आड्डलो.
बेब्यान म्होंवा मुसाक सोडलो.
म्होंवा मूस उडलो आनी घोणीचे मानेक ताणें कूस लायलें.
घोणीन मुंगुसाक सोडलें.
मुंगुसान सोरपाक सोडलें.
सोरपान बेब्याक सोडलें.
फोचोक्क!
"म्होंवा मुसा, देव बरें करूं!"
सगल्यांनी म्हणलें.मानग्यान म्हणलें, "आतां तुमी मेले..."
आयज मम्माक सुटी.
ती पुस्तक वाचत बशिल्ली.
अनिलाकय सुटी आशिल्ली.
ताका कितें तरी करपाक जाय आशिल्लें.
"मम्मा, त्या निळ्या पेटुलांत कितें आसा तें म्हाका पळोवपाक जाय!"
अनिलान म्हणलें.
"अनिल, मागीर पळोवचें" मम्मान म्हणलें.
अनिलान कदेलाचेर स्टूल दवरलें आनी चडलो निळें पेटूल देंवोंवपाक.
"नाका, नाका!
तें नाका!
अनिल, ताचेर आशिल्ल्यो सगल्यो पेटयो आमचे तकलेर पडटल्यो!"
मम्मान म्हणलें.
अनिल खूब रागार जालो.
ताका मम्माचोय खूब राग आयलो.
"चल बाजारांत या आनी तुका कितेंय घेवया," मम्मान म्हणलें.
बाजारांत गेल्या उपरांतय अनिल खूब रागार आशिल्लो.
"म्हाका तें जाय!"
संत्र्याक बोट दाखयत ताणें म्हणलें.
"नाका, नाका!
तें नाका!
सगळीं फळां सकयल पडटलीं!"
फळकारान म्हणलें.
"म्हाका तें पुस्तक जाय!"
अनिलान म्हणलें.
"नाका, नाका!
तें नाका!
हें घे."
दुकानदारान म्हणलें.
"म्हका तो जाय!"
सामोश्याच्या राशींतल्यान एक सामोसा काडपाक हात घालत अनिलान म्हणलें.
"नाका, नाका!
तो नाका!
म्हजे सगले सामोसा सकयल पडटले न्ही!"
मिठायवाल्यान धपकायलो.
"म्हाका तें जाय!"
अनिल आड्डलो.
ताची मनस्थिती सामकी इबाडिल्ली.
"नाका, नाका!
तें नाका!
तांकां हात सुद्धां लायनाका!
बावतलीं तीं."
फुलकान्नीन म्हणलें.
आतां अनिल व्हडल्यान रडपाक लागलो.
सगळे अनिलाक पळयताले.
"म्हाका तो जाय!
काळो आसा तो!
", मम्मान म्हणलें.अनिल एकदम रडपाचो थांबलो.मम्मा, ना, ना!
तो न्ही!"
अनिलान म्हणलें.
"हो मातये रंगाचो व्हरया!
"अनिलान म्हणलें.
अनिलान ल्हवच मातये रंगाच्या सुण्या पेट्याक राशी वेल्यान उखल्लो.
"मम्मा, हांव तुजेर खूब रागार जालां आं!
सगळे सुण्या पेटे सकयल पडपाचे!
"मम्मा हांसली.
अनिलय हांसतालो.
आतां तो अजिबात रागार नाशिल्लो.
लोलोक सिम्मी बरें वळखता.
तें दोळे बंद करून सुद्दां लोलोक वळखता.
हॅलो!
जर लोलो तिच्या म्हाऱ्यांत आसत तर तिका कळटा.
हॅलो!
वाचयात!
लोलो खूब लांब आसल्यारूय तिका कळटा.
लोलो खंय लिपून बसलांहेंवूय ताका कळटा.
ही... ही... ही...
लोलोक केन्ना भंय दिसता हेंवूय तिका कळटा.
गेली ती?
आनी हो लोलोचो आवाज न्ही हेंवूय तिका कळटा!
सिम्मी दोळे बंद आसतना सुद्दां बलूक वळखता.
भूक...भूक...
लोलो कडेन पळयनास्तना सुद्दां सिम्मीक तिच्या बद्दल इतलें कशें कळटा काय?
लोलो धरून आमच्या सगळ्यांचो आवाज आमी जंय आसतात ताच्या प्रमाण वेगळो येता.
आमचे कडल्यान कोणूय पयस वता जाल्यार ताचो आवाज ल्हव ल्हव जायत वता आनी कोणूय म्हाऱ्यांत येता जाल्यार ताचो आवाज व्हड व्हड जायत वता.
आमचो सवका उलोवपाचो आनी व्हडल्यान उलोवपाचो आवाज वेगळो येता.
आनी ल्हान  रिकाम्या सुवातींत वा एखाद्या पांगरूणांत आमचो आवाज खूब वेगळो येता.
१८७०वर्स आसलें.
न्युलंडन, कनेक्टीकट,अमेरीका.
सकाळचींसात वरां.
भुरगींहातरुणा वेल्यानउट्टाली, तांच्योआवयो तांचे हांतांत दांतबडीआनी टुथपेस्टीची वांटीदीत तांका दांतघासपा खातीर गडबडायताल्यो.
कितें?
आत्तांहांवें "दांतबडी” म्हणलें?
हयबरोबर.
१८७०वर्सा ते दांत निवळ करपाकदांतबडयेचो वापर करताले.
दांतबडीम्हणल्यार फकतपोंदां उक्तीआशिल्ली एक धाकलीदांडी आसली.
कांयनशीबवान भुरग्यांलागीं चड चकचकआसपा खातीर पोंदां रानदुकराचेकेंस बांदिल्ली बडी आसताली.
आनीदुसरी खंयची गजाल म्हणलीहांवें?
"टुथपेस्टीचीवांटी”?
हयबरोबर.
टुतपेस्टीच्याट्युबांचो तेन्ना सोद लावंकनासलो.
तांचेकडेन फकत वाटयोआसल्यो.
आनीदर एक न्हिदे दोळ्याचें भुरगेंचिनी मातये पासूनकेल्ल्या वाटयांनी दवरिल्ल्याटुथपेस्टींत आपलीदांतबडी बुडोवन दिसाची सुरवातकरतालें.
खरेंम्हणल्यार, त्याचिनी मातयेच्यावांटयेत घरांतलोदर एक वांगडी आपली दांतबडीबुडयतालो.
तातूंतत्या भेटदिवपी हळडुव्या आनीकाळे रंगाचे दांत आशिल्ल्याकाकीआज्जीचोय आस्पावआसलो,जिचेदांतांचो रंग तिच्यादांतबडये सारकोच आसलो.
एकेसकाळीं दांताच्यादोतोरागेर विटिल्ल्याचोआवाज आयलो.
"शी....."तोआवाज दोतोर शेफ़िल्डांचो पूतलुसीयसाचोआसलो जाणे वाटयेंत बुडोवपाकन्हयकार दिलो आनी हाचे फ़ुडेंदांतां खाती आशिल्लोपिठो वापरपाचो निर्णय घेतलो.पूणताचे तकलेंत एक विचारउरलो - टूथपेस्टवापरपाची आनीक बरी तरा आसुंये.
कांयवर्सां उपरांत लुसीयस दांतांचेंविज्ञान शिकपाक पॅरीसांतगेलो.
थंयताणें चित्रकारांकपत्र्याच्या ट्युबांतल्यानदामून आपल्यारंगोवपाच्या पिशोलाचेर रंगकाडटना पळयलें.
असलेचतरेचो ट्यूब टुथपेस्ट धरपाककित्याक वापरुंक शकनात?
तोबेगीन बेगीन घरा आयलो आनीताणें ही संकल्पनाबापायकसांगली जाका ती संकल्पना भोवचमानवली.
वाटयेंतल्यानटुथपेस्ट त्याइल्ल्याश्या बुराकांतल्यानट्युबांत कशी घालप फकतइतलोच प्रस्न आसलो.
तुमकांकितें दिसता लुसीयसान कशीटुथपेस्ट ट्युबांतघाल्या आसतली?
तुमीअर्दे न्हिदेंतआसतना जाय ताचे परस चड टुथपेस्टदामून काडल्याआनी तुमची सकाळ पिड्ड्यारजाल्या?आनीपुराय म्होरयेंत टुथपेस्टपडल्या ती तुमकां दिसता आनीतुमची आवय तुमकां तुमचेशाळेची बस वीस मिण्टांतदारांत उबी जातली म्हणपाचेंयाद करीत आसा आनी तुमी केल्लीभानगड पळोवन ती तुमचेर तापतलीही गजाल तुमकां जाल्लीच नाका?
टुथपेस्ट परतट्युबांत घालपाक तुमी कितेंकरतले?
आतां,तुमकांकितें दिसता लुसीयस आनी ताच्याबापायन ट्युबांत टुथपेस्टघालपाक कितें वापरलां आसतलें?
कानांतघालपाची बडी?
कायसामकें ल्हान कुलेर?
कायदांत निवळ करपाची बडी?
तुमकांदिसता तितलेंय कठीणनासले तें कारण दोतोरशेफ़िल्ड आनी तांच्या पंगडानट्य़ुबाचें तोंड उगड नासतनातें केलें.
हयबरोबर, ताणींगुड्डी घट्ट लावन दवरली आनीदुसरो बुराक उक्तो केलो!
व्हडआशिल्ल्या बुराकांतल्यानपेस्ट घालप चड सोंपें जाताखास करून जेन्नातुमचें लागीं इनिसावां सारकेलीवस्त पेस्ट भितरघालपाक आसता.
ताचेउपरांत तुमकां फकत ट्युबाचोपोंदचो भाग सारको घट्ट बंदकरचो पडटलो नाजाल्यार पेस्टगळपाक लागतली.
आयज,टुथपेस्टट्यूब मशिनां वापरून भरतात.
सगलेटुथपेस्ट ट्यूबउरफाटे तोंड करूनफाटलो भाग उक्तो दवरूनगुड्डी लावन कन्वेयरपट्ट्याचेर एके रांगेत दवरतात.
टुथपेस्टभरिल्लें एक व्हड आयदनकन्वेयर पट्ट्याचे वयर लायतात.
कन्वेयरपट्ट्याचेर फुडें वतनाट्युबानी त्या आयदनाच्यापोंदां आशिल्ल्या नळयेतल्यानपेस्ट घालप जाता.
पूणपेस्ट पुराय ट्युबांतभरनात.
अर्दइंच सुवात ट्यूबबंद करपा खातीर दवरतात.
आतांट्यूब दामपा खातीरतयार आसा!
बऱ्या दातां खातीर आदीम भारतीयगिन्यानभारतांतसाबार लोक दातोणी,कोडूलिंबाचीवा बिबळीच्या झाडाची बडीकारखान्यांत केल्ल्याब्रशाच्या सुवातेर वापरतात.
दातोणेकलागून दांत आनीहिरड्यो बऱ्यो उरतात.
पूण तुमकांखबर आसा, संवसारांतलोसगल्यांत बरो ब्रश खंयचो तो?
तुमचीबोटां, दांतांचेंदोतोर सांगतात!
दांतआनी हिरड्यां खातीर खूबचबरी.
तुमीकेन्ना दांतां खातीर आशिल्लोपिठो वापरला?
तुमकां तातूंत कसले कसले वास वळखूंक येतात?
दांतांखातीर बरे आशिल्ल्यावनस्पती आनी मसाल्यामदींपुदिना, लवंग,तिखी,काळीमिरयां आनी तुळशीचोआस्पाव आसा.
दांतनितळ जावपा खातीर फ़ायबर आशिल्लींआपोल आनी गाजरा सारकेलीं फळांआनी भाज्यो खावप बरें.
टुथपेस्टीच्योगुड्ड्यो घेवन खेळ
"हांव तुका उखलपाक शकना शाणू", मम्मीन म्हळें.
"तूं खूब व्हड आसा!"
﻿﻿﻿शाणू, "तूं शाळेंत एकटे चलून वचूंक शकना", पप्पान म्हळें.
"तूं खूब ल्हान आसा!"
﻿शाणू,"तूं धाकट्या भुरग्याच्या पाळण्यान न्हिदू शकना", आज्यान म्हळें.
"तूं खूब व्हड आसा!"
शाणू, "तूं धाकट्या भुरग्याक उबारून बागेंत व्हरू शकना", आजीन म्हळें.
"तूं खूब ल्हान आसा!"
﻿शाणू घुस्पलें.खूब व्हड!
खूब ल्हान!एकाच वेळार तें खूब व्हड आनी खूब ल्हान कशें जाव शकता?
ताची पोरनी गुलाबी खोमशी घालपाक तें खूब व्हड जाल्लें.आनी चूलीर पोळे काडपाक तें खूब ल्हान आशिल्लें.
﻿आज्याच्या फाटीर चडपाक तें खूब व्हड आशिल्लें कांय?आनी धाकट्या भुरग्याक आपल्या फाटीर घेवपाक तें खूब ल्हान कांय?
﻿आपूण ल्हान कांय व्हड?शाणू चित्ता.
मम्मीन हांसून म्हळें,"तूं इतलें व्हड आसा की तूं व्हडल्या शाळेंत वचूं शकता."
﻿"आनी तुका म्हज्या खांदार घेवपाक तूं तशें ल्हान आसा", पप्पान म्हळें.
"म्हाका सकाळचें चलपाक व्हरपाक तूं तशें व्हड आसा", आज्यान म्हळें.
"आनी आजून तुका काणयो सांगपाक तूं तशें ल्हानच आसा", आजीन म्हळें.
"आनी ह्या कामा खातीर तूं प्रवीण आसा", सगळ्यांनी वांगडाच म्हळें आनी ताका उर्बेभरीत वेंग मारली.
हें माऊ..आनी तें हारश्यांत दिसपी हांव​.
सुताचो बॉल​ करपाक म्हाका खूब आवडटा.आनी माऊक तो पिसूंडपाक​ मज्जा येता.
हो माऊचो आवडटो जागो, आनी तो म्हजो आवडटोमाऊक हुंदीर दिसलो काय तें ताच्या फाटल्यांय धांवता.
म्हाका मात हुंदीर दिसल्यार हांव ताच्याकांय पयस धांवतां.
पाँ..पाँ.. करपी म्हज्या गाड्ये फाटल्यांन हांव धांवता तेन्ना , माऊ दारा फाटल्यांन सांवन पळ काडटा.
पूण जेन्ना मंम्मा दूद दिता तेन्ना आमीं दोगाय शांत बसून पितात.आनी धेकरूय काडटात​.
आमकां वेगळ्यो वेगळ्यो गजाली आवडटात हें सगळीं जाणात​,पूण दूद मात दोगांकूय आवडटा.
हांवें सदांच शाळेंत कित्याक वचप?
तुजे खातीर बरें तें.
हांवें सदांच कित्याक न्हावप?
तुजे खातीर बरें तें.
हांवें वतांत कित्याक खेळप ना?
तुजे खातीर बरें न्ही तें.
हांवें कित्याक वेळान उटप ना?
तुजे खातीर बरें न्ही तें.
हांवें सदांच न्हिदप कित्याक?
तुज्या कुडीक विसव जाय.
हांवें तुजें आयकपच कित्याक?तुका खबर आसा कित्याक तें.
हें म्हजें घर.
हांव हांगा म्हज्या पुराय घराब्या सांगाताक रावतां.
आमी आमचे मोचें आनी व्हाणो हांगा काडटात.
हांगा आमी आमचें तोंड - हात धुतात.
हांव म्हजे कपडे दोरयेर लांबयतां.
म्हजो आजो आपली बडी कोणशाक दवरता.
आमी आमच्यो मांदऱ्यो थंयच दवरतात.
म्हजो पप्पा आपली मोटर सायकल भायर दवरता.
पूण, ताचें हेल्मेट आलमारीच्या वयर आसता.
म्हजी मम्मा आनी आजी आपल्यो साड्यो पेटयेंत दवरतात.
रुचीक जेवण, रांदचे कुडींत तयार जाता.
जेन्ना शीं पडटा, तेन्ना आमी रजयो - कांबळी भायर काडतात.
जेन्ना गर्मी पडटा, तेन्ना आमी एक पंखो चलयतात.
जेन्ना केन्नाय आमगेर लागींचो सोयरो येता, तेन्ना आमी कदेलां काडटात.
तूं म्हज्या घरा मुजरत यो, म्हाका मेळपाक.
बेगिनूच यो.
पुट्टाआनी पुट्टी सट्ट करून हांतरुणा वयल्यान उठलीं.
त्या दिसा मुत्तज्जीचो वाडदीस आसलोआनी तांकां रेल्वे धरपाची आसली.
मुत्तज्जी, जुंवळ्याचे आवयच्या आवयची आवय​.
ती म्हैसूरांत आज्जे वांगडा रावता, जी जुंवळ्यांचे आवयची आवय.
मुत्तज्जीचो वाडदीस केन्ना हें कोणाकूच खबर नासलें, पूण आज्जी सदांच तो मकरसंक्रांतेचे सुट्ये दिसा मनयताली.
"अम्मा, केकआसतलो गे?"
पुट्टीन विचारलें.
"मोट्टो खुसखुशीत केक हाचेर गुलाबी क्रिमआसतली आनी वयर एक गुलाब आसतलो?"
"नाचजाल्यार.
जांणट्यांच्या वाडदिसाक केक आसना.
आनी २०० मेणवाती खंयच्याच ​केकाचेरपावच्यो ना."
पुट्टान म्हणलें.
"मुत्तज्जीक २०० वर्सां न्हय पिश्या."
पुट्टीन म्हणलें.
"मुत्तज्जीक कितलीं वर्सां गे अम्मा?"
अम्मा हासली.
"तुमी थंय पावता तेन्ना तिकाच कित्याक विचारनात​?"
म्हैसूरांतपोरण्या पाचव्याघरांत पावना फुडेंच जुंवळ्यांनी मुत्ताज्जीचे कुडींत धांव घेतली.
"वाडदिसाची परबीं मुत्तज्जी!
आयज कितलीं वर्सां जालीं तुका?"
मुत्तज्जीन जुंवळ्यांक वेंगेंतघेतलें.
"म्हाका कितलीं वर्सां?
कोणाक खबर​?
किदें फरक पडटा?"
"फरकपडटा" पुट्टा आनीक पुट्टी एखठांय पिंरगली.
मुत्तज्जी हांसली.
"तशेंपळोवंक गेल्यार, हांव जाल्लीं ताच्या पांच वर्सां आदीं आमचे म्हाराज दिल्लींत भारतीय म्हाराजा आनी म्हाराण्या खातीरआशिल्ल्या मेजवानीत गेल्ले इतलें म्हाका खबर आसा, ब्रिटीशराजा आनी राणी भेट दिवपाक आयिल्ली आनी आमच्या म्हाराजाक भांगरा पदक मेळिल्लें."
"वा​!
मेजवानी!
मागीर थंय खूप केकआसतले न्ही?"
पुट्टीन म्हणलें.
"कोणराजा आशिल्लो मुत्तज्जीतो राजा कोण?
जर तुका खबर आसा जाल्यार आमी खंयच्या वर्सा राणयेन दिल्लीक भेट दिल्ली तें सोदून काडूंक शकतात​.
ताका जर आमीपांच वर्सा जोडलीं जाल्यारआमकां कळटलें तूं केन्ना जल्माक आयिल्ली ती!"
मुत्तज्जी बेजारली आनी म्हणपाक लागली, "हांवविसरलेंपुट्टा."
आनी पुट्टाचें तोंड पडलें.
"राव" मुत्तज्जीन म्हणलें.
"म्हाका आनीक कितेंय याद जाता जाल्यार पळयतां.
आ!!
हांव जेन्ना तुमचे येदें म्हणल्यार णव धा वर्सांचें आशिल्लें तेन्ना म्हजो मुंबयचो काका आमगेर आयिल्लो आनी ताणें आमकां निवळ रेल्वे गाडये विशीं सांगलें."
"निवळ रेल्वेगाड्यो?"
"हय​"मुत्तज्जीभुल्लुसली.
"त्याच वर्सा त्यो मुंबयत धांवपाक लागिल्ल्यो.
तातूंतल्यान भोंवडी करतना केन्ना कोण म्हेळो जायनासलो.
तोंडाचेर वा कपड्यांचेर काळो धुल्ल बसना आसलो.
कसलोच राप ना!
कांयच ना!"
जुंवळीं तिका पळयत रावलीं.
रेलवेगाड्येन भोंवडी केल्यार करून कोणूय म्हेळो किद्याक जातलो?
"काय वर्सां उपरांत" मुत्तज्जीन म्हणलें "हांव लग्न जालें.
चलयेचें लग्न करपाक तिका १५ वर्सां तरी जाल्लीं आसूंक जाय असो तेन्ना कायदो अशिल्लो आनी म्हजोबापूय केन्ना कायदो मोडपी न्हय म्हणटकच म्हजी पिराय १६ आसपाक जाय​.
आमच्या लग्ना उपरांत तुमच्या मुत्तज्याक मुंबयत नोकरी मेळ्ळी आनी आमी म्हैसूर सोडलें."
"ज्या वर्सा तुमचें लग्न जाल्लें त्या वर्सा किदें खास घडणूक घडिल्ली मुत्तज्जी?"
पुट्टानविचारलें.
"हय​"मुत्तजीननिर्शेवन म्हणलें.
"त्या वर्सा दसऱ्या दिसाआमच्या म्हाराजान आमच्या व्हडल्या धरणाचें आनीक ताच्या मुखारचे बागेचें उक्तावण केल्लें.
पूण म्हाका तें मेळ्ळें ना, हांव मुंबयत आशिल्लें."
"व्हडलें धरण​?"
पुट्टा उबो रावलो.
"अजून आसा तें?"
मुत्तज्जी मोट्यान हांसली.
"आसा तर​!
घटमूट आसा.
त्या धरणानकावेरीक सांबाळ्ळी.
पावसादिसांनी हुंवार आनी गिमांत शेतांक जाय तितलें उदक​."
अज्जेन दारा भायर तकली घालीत म्हणलें,  "तूं के आर येस विशीं उलयता गे अम्मा?"
"आं, के आरयेस​" मुत्तज्जीन आज्जे कडेन मोगान पळयत म्हणलें.
"तुमची आज्जी म्हजी निमणी पांचवी धूव पूण सगळ्यांत हुशार​.
तुमकां खबर आसा जुंवळ्यांनो, म्हजीं भुरगीं दर एकलेंदर दोन पावसाळ्या उपरांत नियमीतपणान जल्माक आयलीं.
ज्या दिसा तुमची आजी जल्माकआयली पळय, त्या दिसा तुमचो मुत्तज्जो खंय नाच जालो.
तो गोवालिया टॅंक मैदानाचेरगांधीजीचें भाशण आयकुपाक गेल्लो हें ताणें मागीर आमकां सांगलें.
सामकोभुल्लुशिल्लो तो.
दिसूयभर पिसो कसो भारत छोडो म्हणत बायक त्रास दित रावलो."
"'भारतछोडो!’" पुट्टीचे दोळे उमेदीन घुंवले.
"आमी इतिहासांत शिकल्यापुट्टा!
आंदोलन १९४२ त सुरू जालें!
हाचो अर्थ १९४२ हें वर्स​...""आज्जी जल्मांक आयिल्ली" पुट्टाननिर्शेवन म्हणलें.
"मुत्तज्जी न्हय​."
"तीच तरसुरूवात!"
पुट्टीन म्हणलें.
"तूं खंयच्या वर्सा जल्माक आयिल्ली आज्जी?"
"हांवह्या वर्सा ७४ वर्सांचें जातलें" आज्जेन म्हणलें.
"म्हणटकच म्हजोजल्म​?"
पुट्टीन रोखडेंच गणित केलें.
"१९४२*"ताणें म्हणलें.
आज्जेन हयकार दिलो.
*(२०१६ - ७४ = १९४२)
"आतां आज्जी मुत्तज्जीचेंपांचवें भुरगें आशिल्लें आनी तिचीं सगळीं भुरगीं दोन वर्सांच्या अंतरान जल्माक आयिल्लीं!"
पुट्टान म्हणलें.
"म्हणटकच आज्जेचो जल्म१९४२ त जाल्लो जाल्यार​...""मुत्तजीचें चवथें १९४२ - २ = १९४० तजल्माक अयिल्लें, तिसऱें १९४० - २ = १९३८ त​, दुसरें१९३८ - २ = १९३६ त आनी पयलें भुरगें १९३६ - २ = १९३४त​""म्हणटकच मुत्तज्जीचें लग्न १९३२ वर्सा जालें"पुट्टी किंळचलें.
"तशें कांयना मुत्तज्जीन म्हणलां तिचीं भुरगीं दोन वर्सांच्या अंतरान जाल्लीं.
तिचें पयलेंभुरगें तिच्या लग्नाच्या दोन वर्सां उपरांत जाला अशें म्हणूंक ना तिणें.
फकत तीलग्न जाल्ली तें वर्स धरण बांदिल्लें इतलें सांगला."
पुट्टान म्हणलें.
"एकादरोहो तुमकां मजत करीत​.” आजेयन मुत्तज्जीचेआवडीच्या शेवयांच्या पायसाच्यो वाट्यो हाडीत म्हणलें.
"के आर येस म्हणल्यारकृष्णराज सागर धरण​.
वृंदावन बाग त्या धरणा लागीं आशिल्ली बाग​.
आमी फाटले वर्साथंय संगीत कारंजे पळोवपाक गेल्लीं.
याद आसा?"
जुंवळ्यांनीतकली हालयली.
"ह्म्म्."
पुट्टीन म्हणलें.
"तुजो पायस सगळ्यांत बरोआजे."
"के आरयेस केन्ना बांदिल्लें, तुका खबर आसा आजे?"
आजेन नाम्हणीत मान हालयली "म्हाका सारकें खबर ना.
पूण तुमीदनपरा जेवन जातकच आज्या वांगडा केंद्रीय वाचनालयांत वचून सोदपाक शकतात​."
वाचनालयांतपुट्टीक म्हैसूरच्या इतिहासाचेर पुस्तक मेळ्ळें.
"हें पळय​!"
ताणें हळूचम्हणलें.
"चडांत चड लोक भेट दितात तीं म्हैसूरचीं दोन थळां म्हणल्यारके.आर.एस.
धरण आनी ताच्या कुशीक आशिल्ली वृंदावन बाग १९३२वर्सा लोकांखातीर उक्ती केल्ली."
जुंवळी हांसलीं.
"हाचो अर्थ खरेंच मुत्तज्जीचें लग्न १९३२ वर्साजाल्लें, ८४* वर्सा आदीं!"
*(२०१६ - १९३२ = ८४)
"मुत्तज्जीकदिसता ती लग्न जाल्ली तेन्ना तिची पिराय १६ आशिल्ली" पुट्टीन म्हणलें.
"पूण तिजी पिराय १७, १८ वा १५ लेगीत आसूं येता."
"तिच्यामुंबयच्या काकान निवळ रेल्वे गाडयां विशीं सांगिल्लें तेन्ना ती 8 वा 9 वर्सांचीआसली अशेंय तिणें म्हणिल्लें.
आज्याक खबर आसतलो ताचो अर्थ कितें तो."
पुट्टान म्हणलें.
आजो वाचप कुडींत आशिल्लो.
"आज्या," पुट्टीन हळूच उलो मारलो.
"आदल्या दिसांनी लोक रेल्वे गाडयांनी प्रवास करतकच म्हेळ जाताले?"
पुट्टीन विचारलें.
आज्यान हय म्हणपाक मान हालयली.
"तेन्ना वाफेचें इंजीन आसतालें.
तेन्ना गाड्यो विजेचेर न्हय तर कोळश्याचेर चलताल्यो."
आज्यान सांगलें.
"काळो कोळसो हुडटालो आनी सगळ्यांचेर आनीक सगळ्या गजालिंचेर बसतालो.
हळशीक​."
"हय गोपुट्टी!"
भुल्लुसत पुट्टान म्हणलें.
"विजेचेर चलपी रेलवेगाडी म्हणजेनिवळ गाडी."
ताणें भारतीय रेलवेगाड्यांचेर बरयिल्लें एक पुस्तक काडलें.
"हांगा म्हणलां" ताणें दाखयलें.
"भारताची पयली विजेचेर चलपी रेलवेगाडी मुंबयत १९२५ वर्सा आयली!"
"आनी मुत्तज्जीम्हणटा तिजी पिराय तेन्ना ९ वर्सां आसली.
जर ती बरोबर आसा जाल्यार मुत्तज्जीचो जल्म १९१६* वर्सा जाल्लो.
हाचो अर्थ ती मेजवानी जी राजा राणयांखातीर दिल्लींत मुत्तज्जी जावचे ५ वर्सां पयलीं जाल्ली ती १९११ त जाल्ली आसपाक जाय**."
तीं अज्ज्या म्हऱ्यांत धांवलीं.
*(१९२५ - ९ = १९१६); **(१९१६ - ५ = १९११)
"आज्ज्या, 1911त एका भायल्या देशांतल्याराजान भारताक भेट दिल्ली, तेन्ना ताचे खातीर व्हडली मेजवानी बी दवरिल्ली?"
आज्ज्याच्या कपलार मिरयो पडल्यो.
"१९११?
ती तारीख सामकी वळखिची किद्याक दिसता?
आ!
त्या वर्सा मुंबयत गेटवे ओफ इन्डियाबांदिल्ली.
आनी हय​, ती ब्रिटीश राजा ज्योर्ज पांच हाकायेवकार दिवपाक बांदिल्ली!
तेन्ना एक न्हयकितल्योश्योच व्हड मेजवान्यो जाल्या आसतल्यो."
आज्ज्यानआपल्या आपणाचेर खूश जायत आपल्या कपलार थापटिलें.
"पोन्नो मेंदू जावनूय वायट ना न्ही?
""अजिबातवायट ना!
"(जुंवळ्यांनी व्हडल्यान म्हणलें).
"देव बरें करूं आज्या"तांकां मुत्तज्जीची सारकी पिराय कळिल्ली!
पांचमिनटां उपरांत जुंवळीं घराकडेन धांवलीं.
"मुत्तज्जी" तीं सोमतीं मुत्तज्जीचे कुडींत गेलीं.
"मुत्तज्जी, म्हैसूरच्या राजाक भांगरा पदक राजा ज्योर्ज पांच हाचे कडल्यान बीमेळिल्लें?"
"अरे वा!"
मुत्तज्जीन खोशेयन म्हणलें.
"सारकेंतें.
ज्योर्जच तो.
कितली फिशाल भुरगींतुमी!"
"हाचोअर्थ मुत्ताजी तुजो जल्म १९१६ वर्साजाल्लो!
तुजी पिराय आज सारकी १००* वर्साजाल्या!"
*(२०१६ - १९१६ = १००)
"ही खरेंचगुप्तहेरांची कामगिरी केल्या तुमी जुंवळ्यांनो"अम्मान म्हणलें.
"म्हाका दिसता तुमकां आनी मुत्तज्जीक खाशेलेंइनाम मेळपाक फावो.
एक व्हडलो खुसखुशीत, गुलाबी क्रिमिचो आनी वयर गुलाब आशिल्लोकेक."
"येऽऽऽऽऽ" जुंवळ्यांनी खोशी मनयली.
व्हडम्हाराज म्हाराणी मेजवाणी (आनी भारतीय इतिहासातल्यो हेर मजेशिर गजाली) काणयेतमुत्तजीन सांगिल्ल्यो इतिहासातल्यो सगळ्यो घडणुको याद आसात​?
त्योखरेच घडिल्ल्यो!
हांगा तांचे विशी आनीक चड म्हायती.
व्हड म्हाराजा म्हाराणी मेजवाणी (१९११)- जेन्ना ब्रिटीश राजा ज्योर्ज ५ आनी ताजीघरकान्न राणी मेरी हाणी भारताक पयले फावट भेट दिल्ली तेन्ना ताणी सुमार ४०० राजा आनी राण्या खातीर व्हड मेजवानीचे आयोजन केल्ले.
त्या मेजवानीक दिल्ली दरबार अशें म्हणिल्ले.
२००००० सोयरयांक जेवण घालपाक​, भट्ट्यानी दिसाक सुमारे २०००० पाव भाजताले आनी एका जेवणां फाटल्यान १००० गोरवां आनी मेंढ्यांची कत्तल जाल्ली!
साबार भारतीय राजांक ब्रिटीश राजाकडल्यान भांगरा पदकां मेळिल्ली, तातून म्हैसूरचे म्हाराज कृष्णराज वडेयार ४ हांचोय आसपाव आसलो.
निवळ रेल्वेगाड्यो (१९२५) -३ फरवरी १९२५ ह्या दिसा भारतातली पयली विजेचेरचलपी रेल्वेगाडी  मुंबैच्या विक्टोरियाटर्मीनस सावन कुर्ला रेलवे स्थानका खातीर भायार सरली.
ताचे वांगडा, भारतआसिया खंडातलो तिसरो आनी सवसांरातलो २४वो देश थारलो जाणी रेल्वेचें विद्युतिकरण सुरू केल्ले.
कावेरीक सामाळपी धरण (१९३२) - कावेरी न्हय दक्षीण कर्नाटक आनीतमीळनाडुतल्यान व्हांवता.
ही न्हय हेर न्हया सारकी म्हैसूरखातीर आशिर्वाद जावन शारांक सुपीक दवरताली, पुण पावसांत तिका हुंवार येतालो आनीगिमा दिसांनी ती सुकताली.
हे सगळे न्हयचेर धरण बांदतकच आनी कृष्ण सागर साठावपाचीसुवात बांदतकच बंद जाले.
ह्या सुवातेतल्यान अजुन बेंगळुर शारांक उदकाची पुरवणजाता.
गांधीजीचे व्हडले भाषण (१९४२) - भारत छोडो भाशण गांधीजीन ८ अगस्ट १९४२ह्यादिसा मुंबयतल्या गोवालिया टँक मैदानाचेर केल्ले.
गांधीजीन लोकांक ब्रिटीश राज्याकडेन हिंसा वापरून न्हय तर तांचे कायदे मोडूनझगडपाक सांगले.
पांच वर्सा उपरांत गांधीजीक जाय आशिल्लो परिणाम जालो आनी शांतिच्यामर्गान १५ अगस्ट १९४७ दिसा ब्रिटीशांनी भारत सोडलो आनी भारत स्वतंत्र जालो.
त्याशांतिपुर्ण आंदोलनाची याद म्हणून आयज मुंबतल्यानत्या मैदानाक अगस्ट क्रांती मैदान म्हणटात​.
सकाळजाली लेगीत?
अम्मीनवा अब्बून म्हाका कित्याक उठोवंक ना काय?
म्हाका शाळा आसा म्हूण विसरली काय ती?
सगळीं आसात तरी खंय?
"नुरेनबाय!
अरे वा तूं स्वताचउठलें!"
अम्मीन म्हणलें.
हांवें अम्मीक वेंग मारली.
सगळीं इतली गंभीर कित्याक आसात?
आनी अम्मी, अब्बू,दादूआनी नानी सकाळ फुडें टिवी कित्याक पळयतात?
"अम्मी, आयजआयतार गे?"
हांवें विचारलें.
अम्मी एक विज्ञानशिक्षक आनी आमी एकठांय शाळे मेरेन वतात.
"ना, नुरीबाय, आयज शाळा रद्द केल्या," तिणेंसांगलें.
"अरे!"
हांव निराश जालें.
पूणम्हाका बरेंय दिसलें.
"हांव वसीमागेर खेळपाक वचपाक शकतां," हांवेंम्हणलें.
वसीमआनी हांव, आमी दोगांय दुसरेक शिकतात, पूणदुसर्‍या वर्गांत आसात.
ल्हान आसतना सावनच आमी शेजारी.
कितल्याश्याच सुटयांनी आमीखेळ्ळ्यांत, आपोलाच्या झाडाचेर लोंबकळ्यांत आनीगुलाबाच्या पोरसांत आमच्या घरच्यांनी तापय मेरेन मोट्या मोट्यान आड्डल्यांत.
आमीएकठांय 14 नवे खेळ लेगीत सोदून काडल्यात.
तोम्हजो खूब बरो इश्ट आनी म्हजो सर्तक लेगीत.
अब्बूनम्हाका दूद आनी चोचवोर पाव दिलो.
पाव वसीमाच्या घरच्या बेकरींतल्यान हाडला.
तातूंतएक खास जिनस आसा, किसमीस.
म्हाका खूब आवडटा.
"नुरी, शाण्यावसीमागेर वचून कांयच फायदो ना," अब्बून म्हणले.
"कांय दिसा पयलींतो आपल्या अम्मी वांगडा जम्मू गेलो."
आयजटिवीचेर खबरो खूब भयानक दिसतात.
नानीन टीवीचो आवाज वाडयलो.
अम्मी, अब्बू,दादूआनी नानी ल्हव आवाजांत एकामेकां कडेन उलयतात.
अम्मीच्योभोवयो प्रस्नचिन्ना वरी वयर आयल्यात.
अब्बूओंठ भायर काडून मान हालयता.
दादूल्हव आवाजांत शब्द उच्चारता: कर्फ्यू.
तीं सगळीं भिल्लीं दिसतात.
पूणवसीम जम्मू कित्याक गेलो?
कांयदिंसा पयलीं, शाळेंतल्यान घरा येतना वसीमान सायकलशिकया म्हणिल्लें.
"एका म्हयन्यांत आमी सायकल शिकया आनी शाळेंत वतना आमी सर्तलावया.
हय मगो."
घडयेवसीम आपलो बापोलभाव रफीका कडल्यान सायकल शिकपाक गेला आसतलो.
पूण हांव कशें सायकलशिकूं?
तेन्नाचअब्बून कामाक वच्चों ना अशें म्हणलें.
"आयज रस्त्यार सीआरपीएफ रक्षक आसात,म्हज्यासंपादकान म्हाका घरांतल्यान काम करपाक सांगलां," अब्बून म्हणलें.
अब्बू घरांत आसा?
वा!
हांवें वेळ वगडावंक जायना.
"अब्बू म्हाका सायकल चलोवपाक शिकयता?
शिकयन्हय."
अब्बूनम्हाका पळयलेंं आनी म्हणलें, "हय तर, नुरीबाय.
पूण पयलीं तूं नाश्तो खा पळोवया."
हांवेंफटाफट नाश्तो खालो.
वा!
कितलें रुचीक दूद आनी चोचवोर पाव.
आपलो जादू दाखय.
म्हाका घटमूट कर!
मिशन सायकलखातीर म्हाका घट्ट कर!
मिशन सायकल: पयलो दीस अब्बू आनी अम्मीन म्हाका ईदाक सायकल भेट दिल्ली.
हांव तिका चकचकीत दवरतां.
ट्रिंग ट्रिंग!
सायकलीचे घांटीचो आवाज म्हाका आवडटा.
“अब्बू!”नानीन म्हणलें, “आगो नुरीबाय!
मोट्यान कित्याक आड्डता गो?
भायर वातावरण कशें आसा तें पळोवपाक अब्बू आतांच भायर सरला!”“पूण अब्बून म्हाका सायकल चलोवपाक शिकयतां म्हणिल्लें!”नानीन पोरसांतलीं आवतां सकयल दवरत म्हणलें, “अरे वा!
सायकल?
हांव शिकोवपाक शकतां.”“पूण नानी, तुका सायकल चलोवपाक येता?” हांवें विचारलें.“नुरीबाय, पुराय शाळेंत हांव सायकल सगळ्यांत वेगान चलयतालें.
चल आतां, पॅडलाचेर तुजे पांय दवर, मुखार वणटीक पळय आनी पॅडलां मारपाक लाग!
हांवें मुखारच्या वणटीक पळयलें आनी पुराय लक्ष पीच झाडाचेर दवरलें.लक्ष दवर...लक्ष दवर...लक्ष दवर...नानी खंय गेली?
हांव फाटीं वळून पळयता म्हणल्यार...धडाम!
हांवें ती वणत पळोवकूच ना.
नानी धांवत आयली.
"नुरीबाय तुका मार लागला?
"म्हाका मार लागूंक ना.
तरीय म्हाका रडपाक येता.
"सायकल चलोवप खूब कठीण नानी.
""ना शाण्या," नानीन म्हजे तकलेर पापी दीत म्हणलें.
"सगळ्यांत पयलीं म्हणल्यार सायकल चलयतना मुखार पळोवपाक जाय हें याद दवर.
दुसरें म्हणल्यार, सकयल पडल्यार कांय हरकत ना.
अशेच तरेन तूं शिकतलें.
"हांव परत सायकल उखलतां.
दुसरो दीस“सायकल चलोवपाक फुडें सर...!
तिसरो दीस सायकल चलोवपाचो सराव केल्या उपरांत नानीन आनी हांवें आपोलां काडलीं.
तेन्नाच हांवें भायर रस्त्यार एक नदर मारली - भायर जितो मूस ना.
"जेन्ना तुजो अब्बू तुज्या येदो आसलो तेन्ना आमकां अशेंच घरांतूच रावचें पडटालें," नानीन सांगलें.
अश्या काळांत तर अम्मी आनी मावशी सायकल चलोवपाक शिकिल्लीं.
ती परत परत पडटाली आनी धांवत तिचे कडेन वताली.
"तूं कितलें धाडशी, म्हज्या शाण्या नुरी.
तूं खूब बरें सायकल चलयतलें.
""वसीमा परस वेगान चलयतलें न्हय," हांवें विचारलें.
"हय शाण्या.
सामकें वेगान."
चवथो दीस"नानी!
"अरे रे!
नानी शिंया खातीर तेर्रासाचेर भाजी सुकयता.
आतां म्हाका सायकल कोण शिकयतलो?
"हांव शिकोवं?"
दादून खबरेपत्र वाचता वाचतां विचारलें.दादूक ह्या वेळार घरांत पळोवप म्हणल्यार विचित्र दिसलें.
विचित्र पूण खूब बरें!
"दादू, तूं तुज्या इश्टा वांगडा पासयेक वचना?"
"वचपाक मेळना शाण्या.
कर्फ्यू आसा.
म्हज्या नातये फाटल्यान धांवन म्हजोय थोडो व्यायाम जातलो."वा!
पीच झाडा वटेन पळयत आनी सकयल पडनासतना हांव सायकल चलोवपाक तयार जालें.
पूण दादीन तेन्नाच वेगळेंच कितें तरी सुचयलें.
म्हजे सायकली फाटल्यान आशिल्लीं ल्हान चाकां तो काडपाक सोदता.
ह्या दोन चाकांचेर हांव सायकल चलोवपाक शकतां?
ही तर एके तरेची सर्कस जाली.हांवें दादूक म्हणलें तेन्ना दादू मोट्यान हांसपाक लागलो.
"सगळे जाण अशेच सायकल चलयतात बाय.
तूं सराव करत राव," ताणें म्हणलें.कांय माक्नां हाडून दादू आनी हांवें ल्हान चाकां काडलीं.
पांचवो दीसआवयगे...!
सवो दीसअजून आमकां भायर वचपाक मेळना.
"हो दरवटो व्हड जाता काय कितें?"
हांवें अम्मीक विचारलें.
सातवो दीस "म्हाका घरा वाज आयला!
म्हाका शाळेंत वचपाक जाय!
दरवटो उगड, उपकार करून उगडात!"
"बाय शाण्या, म्हाकाय तुका भायर व्हरपाक जाय, पूण... शाण्या हें भिरांकूळ वातावरण तुज्या कानार केन्नाच येवचें न्हय," अम्मीन म्हणलें.
आठवो दीस"दादू, कर्फ्यू म्हणल्यार कितें?"
हांवें विचारलें.
दादू मातसो अस्वस्थ दिसलो.
"घरा भायर सरनाकात अशें सरकार आमकां सांगता ताका कर्फ्यू म्हणटात," दादून सांगलें.म्हाका भायली खूब याद येता.
म्हज्या इश्टांचो उगडास येता.
म्हज्या शिक्षकांचो लेगीत.
"आमी कितलो तेंप घरांत रावप?"
हांवें विचारलें.
"नुरीबाय, म्हाका खबर ना," ताणें म्हणलें.म्हाका खबर ना, अशें म्हणपाक व्हडल्यांक मातूय आवडना.
हें कितें तरी गंभीर प्रकरण आसा.
म्हज्यान दादूक दुख्खी पळोवपाक जायना जालें.
हांवें उबें रावत म्हणलें, "खूब जालो आराम.
म्हाका वसीमाक हारोवपाक जाय."
धावो दीसअम्मी म्हाका सायकलीचो ब्रेक कसो मारप ते शिकयतली.
दनपारभर हांवें सराव केलो.
च्याच्या वेळार दादू आनी नानी भायर आयली तेन्ना हांवें तांकां सायकल चलोवन दाखयली.
तेन्नाच एक मोट्टो आवाज आमच्या कानार पडलो.
धडाम!
ठो.. ठो!लोक मोट्या मोट्या आड्डताले, "हम क्या चाहते?"
फुडलो शब्द म्हाका खबर आसा: आझादी!म्हजे दोळे चुरचुरपाक लागले.
अम्मीन म्हाका उखल्लें आनी आमी घरांत धांवली.
आमी सगळीं एकठांय जेवपाचे कुडींत बसलीं.
सगळीं खोंकपाक लागलीं.
"अम्मी, कितें जालां?"
हांवें विचारलें.अम्मीन म्हाका घट्ट धरलें.
"भायर लोक झगडटात शाण्या."
म्हज्या दोळ्यांतल्यान येवपी दुकां तिणें पुसलीं.
तिज्याय दोळ्यांत दुकां आयल्यांत.
"अशें जाता तेन्ना तुजो लेंस नाक आनी तोंडा कडेन धर आं बाय," अम्मीन म्हणलें.
हांवें तिका आनीक घट वेंग मारली.
हांव खूब थकलां आनी भिलांय.
पूण सगळींच भिल्ली दिसतात.
सायकल चलोवपाक शिकतना नानीन म्हणिल्लीं उतरां म्हाका याद जाली.
हांव खूब धाडशी.
इकरावो दीसदुसर्‍या दिसा अब्बून म्हाका उठयलें.
"बाय, उठ मगो.
आयज हांव तुका सायकल चलोवपाक शिकयतलों!
""अब्बू भायर वचप सुरक्षीत आसा?"
हांवें विचारलें.
"कितेंय जाल्यार हांव तुका सांबाळटलो शाण्या.
या आमी?"
अब्बून म्हणलें.
"कांय दिसांनी वसीम येवपाचो आसा म्हूण म्हाका कळ्ळां.
तुका ताचे कडेन सर्त लावपाची ना?"
अब्बू म्हाका पळयतालो.
दादू, नानी आनी अम्मीन शिकयिल्ले वरी हांवें सायकल चलयली.
वल्त मारपाकूय हांव शिकलें.
पांय तेंकय नासतना आटको मारपाकूय!
म्हाका सायकल चलोवन चलोवन वाज येवपाक लागलो.
तेन्नाच वसीम परत आयलो.
आयलो एकदांचो!लश्करान कांय वरां खातीर कर्फ्यू फाटीं घेतला अशें अब्बू म्हाका सांगलें.
ताचोच फायदो घेवन वसीमाची अम्मी श्रीनगरांत परत आयली.
वसीमान चोचवोर पाव हाडले.
मिशन सायकल वेळार म्हजें लक्ष आशिल्लीं पीच फळां हांवें ताका दिलीं.
ताका सुरक्षीत पळोवन म्हाका खूब खोस जाली.
"वसीम, चल तुजी सायकल घेवन यो," हांवें म्हणलें.
वसीम दुख्खी दिसलो.
"हांवें म्हजी सायकल रस्त्यार दवरिल्ली आनी झगड्याक लागून सायकल मोडली.
""अरे सायबा!
आतां हांव मिशन सायकल कशें करतलें?"
राव, राव, म्हजे कडेन एक कल्पना आसा!
मिशन सायकल: निमाणो दीस
-
मिठीईद आशिल्ली, लखनौचे लोक व्हडा दबाज्यान हो सण मनयतात.
बाजारांत सगळे लोक नवे नवे कपडे घालून आशिल्ले.
वचतथंय इमर्ती आनी लड्डू, जिलब्यो, दिलबहारआनी चमचम सारकेल्या गोड जिणसांनी भरिल्लींदुकानां आशिल्लीं.
स्वादिश्ट कबाब आनी गरम-गरम आलू टिक्की पळोवन तोंडाक उदकसुट्टालें.
आनी इतलेंच न्हय, बाजारांत खाणाच्यावस्तूं सयत हेरूय वस्तू विकपाक आशिल्ल्यो.
कपडे धरूनचांदीच्यो, भांगराच्यो वस्ती लेगीत.
पुराय वाठार नटून आयिल्लो.
मेहरुनीसा,कामरुनीसा आनी तांचो भाव अजहर मियां खुबश्यो भेटवस्तू आनी गोड जिनसांनी आनीस्वादिश्ट जेवणान भरिल्ली थाळी घेवन चलतालीं.
तांणी चिकनाचें भरतकाम केल्ले नवेकपडे घाल्ले जे तांकां ईदाच्या दिसा भेट म्हूण मेळिल्ले.
नवे कपडे घाल्ल्याचो आनंदतांच्या तोंडार जाणवतालो.
मेहरूचो कुर्ता गुलाबी रंगाच्या फुलांचो आसलो आनीकामरूचो कुर्ता फुलां आनी पेजली डिजायनाचो आसलो.
अजहर आपली नवी तोपी जाचेर सुंदरभरतकाम केल्लें, तीघालून झेत मारतालो.
तांचोअब्बू एक कंत्राटदार आशिल्लो.
चौका वेल्या ठोक विक्री वेपाऱ्यांकडल्यान तो लुगट घेतालो आनी आपल्या घरांतल्या तशेंच शेजारच्या बायलां कडल्यान तो ताचेर सुंदर भरतकाम करूनघेतालो.
वेपारी दर एका लुगटाच्या कोंतान बायलांकपयशे फारीक करताले आनी अब्बुकूय दर एका लुगटा फाटल्यान मोबदलो मेळटालो.
आनीअब्बू बेस बरो पयशे जोडटालो म्हुणून हेरां बायलांसारकी अम्मीक भरतकाम करपाची गरज पडनासली.
कामरू आनी मेहरू मशिदेच्या मदरसेंत वतालीं.
आनी तांचो भाव अजहरआपल्या वांगडच्या भुरग्यां वांगडा शाळेंत वतालो.
कामरू आनी मेहरू लेगीत केन्नाय थोडें-थोडें करून भरतकामाचें काम शिकतालीं आनी हेर बायलो तांच्या कामाची ओगीचतोखणाय करतालीं चड करून तांचो बापूय कंत्राटदारआशिल्लो म्हुणून आनी शेजारच्या सगल्या बायलांक ताकाच लागून काम मेळटालें.
अजहराकअचकीत याद जाली.
‘आमची आनीक एक भयण, जी घरा आसा आनी जाकाआयच्या दिसाक नवे कपडे लेगीत घालपाकमेळूंक नात ताचेर कोणाचेंच लक्ष कित्याक ना?’  ‘मुमताज तुजी भयण न्ही, तीतुजी आते भयण.
आनी तेंघरा आसा कारण ताच्यान चलपाक जायना!’ मेहरून आनी कामरून वांगडाच म्हणलें.
‘पूणहय, आमी ताचे खातीरथोड्यो जिलब्यो आनी लाडू व्हरुया.’  गोमतीन्हंयचे लागसार व्हडली फेरी भरिल्ली आनी उलयताउलयतां भुरगीं आतां फेरयेंत पाविल्लीं.
पुराय फेरी खुबश्या मन भुलोवणी वस्तूंनी भरिल्ली.
चकचकीत कांकणां,रिबन,हार,मातयेचीसवणीं, जनावरां, बावल्यो!
सगल्यां खातीर कितें कितें थंय आशिल्लें.
भुरगीं उमेदीच्या भारान मुमताजा विशीं विसरून गेल्लीं.
मुमताज,भुरग्यांचीअबिदा खाला वांगडा एकलेंच घराबशिल्लें.
ताच्यो कुबड्यो थंयच कुशीक एका वणटीक तेंकून आशिल्ल्यो.
ताच्या हातांत भरतकामाचें एक लुगट आशिल्लें पूण ताचें लक्षपयस खंय तरी हर्दोय गांवांत आशिल्लें, जंयताची अम्मी आनी भयण रावतालीं.
मुमताजाक तांची याद येताली तितलीच याद तांकाय हाची येताली काय?
मुमताजाचोबापूय भायर पडल्या उपरांत, तांकां अर्थीक त्रास जावपाक लागलो.
एक दीसअबिदा खाला ताच्या घरा आयली आनी ताचे आवयकगल्लींतल्या सगल्यां बायलांक भरतकामाचें काम करपाक एकठांय करपाक सांगलें.
त्यादिसाच्यान, दर दिसा बायलो पटांगणांत खाटेरआनी शेंदरेर बसून, रेडियोचेर पदां आयकत आपलें भरतकामकरतालीं.
मुमताजाचें काम सगल्या ल्हान चलयांक च्यादिवपाचें आसतालें आनी बाकी काम करतल्या खालांच्या हातांतखावच्या पानाची पेटी आसताली.
खबरो मात सदांच च्याचे परस गरम आसताल्यो पूणकाम सेगीत सांज मेरेन चलतालें.
जो मेरेन बायलांचो आपलेंलुगट कवळून घरा वचपाचो आनी आपल्या वावराकसून घरा येतल्या घोवाक जेवण करपाचो वेळजायना तो मेरेन.
सगलींकशिदो करून तयार केल्लीं लुगटां एकठांय करपाचेंकाम अबिदा खालाचें आसलें.
जी मागीर कामरू आनी मेहरूच्या अब्बूक तीं धाडून दिताली.
तो मागीर तांणी केल्ल्या कामाचीफारीकणी करतालो आनी नवीं लुगटां धाडून दितालो.
कांयदिसा पयलींच मुमताजाक अबिदा खाला वांगडा नवीचिकन पद्दती शिकपाक आनी त्यो हर्दोय येवन हांगच्या बायलांक शिकोवपाक लखनौक धाडिल्लें.
ताच्या घरा कडल्यानलखनौ खूब पयस, आनीमुमताज हांगा येवन सामकेंच नाखूश आशिल्लें अशेंय न्ही.
ताचे वांगडा ताचो एक मुनिया नांवाचो कीर आनी लक्का आनी लोतान नांवाचेदोन पारवे आशिल्ले.
जे ताणें आपल्या घरा कडल्यान हांगायेता आसतना हाडिल्ले.
तिनूयसवणीं खूब हुशार आशिल्लीं.
लक्का खूब ऊंचउडपाक शकतालो आनी लोतान झेलपाक, नाचपाक आनी नाडेपेन्नां करपांतहुशार आशिल्लो आनी मुनिया तर सामकें मनशांभशेन उलयतालें.
मुमताज ताका शेगीत आपल्या आवाजाचीनक्क्ल करपाक कोमार काडटालें.
मुमताज काम करतना लक्का आनी लोतान आपल्या मस्तेपणांत गुल्ल आसताले, घालतातितलें धान्य ते खाताले, खावन पिवन उडून वताले आनी थोड्याच वेळान आनीक जेवणा खातीर परतयेताले.
मुमताजाकलखनौक एक इश्ट मेळ्ळो.
ताचे नांव मुन्नुआशिल्लें.
भाजी विकतल्याचो आठ वर्सांचो चलो.
तो आपल्या बापाय वांगडा भाजी विकपाक सदचेंच खासा गीत गायत, ‘सबजीलेलो!’ करीत भोंवतालो.
हालींच तांची इश्टागतजाल्ली.
घरांत कितेंय खावपाक केल्यारतें ताका व्हरून दितालें.
आनी सदांच वांगडा बसून तीं लक्का आनी लोतानाक खेळटना पळयतालीं.
ईदाच्यादिसाक जेन्ना दोगांय वांगडा बसून सदचेच वरीसवण्यांक पळयतालीं, मुन्नुची नदर अचानक मुमताजाचेर गेली आनीताका तें खूब दुख्खी दिसलें,अशेंदिसतालें आतांच रडूंक लागतलें कशें.
‘तूं दुख्खीकित्याक आसा आपा?’ ताणें विचारलें.
‘तुकातुज्या घरची याद येता?
थंय तुजीं आनीक सवणीं बी आसात काय कितें?’  ‘ना, नाथंय आनीक सवणीं नात, पूण म्हजी अम्मी आनीम्हजी भयण आसात थंय,’ मुमताजान जाप दिली.
ताणें आपलें भरतकाम करतालें तें लुगट उबारलें.
‘तुका हें भरतकाम कोणें शिकयलें?’मुन्नुनपरत प्रस्न केलो.
‘चिकनकरी आमच्या घरांत तीन पिळग्यांनीआसा.
हांव म्हजे अम्मी कडल्यान शिकलें आनी तिणेंआपले अम्मी कडल्यान,’ मुमताजान जापदिली.
‘म्हजी नानी लखनौंत फतेहगंज हांगा सरली,फतेहगंजदोन प्रकाराच्या भरतकामां खातीर फमाद आशिल्लें, एककटावू - कातरकाम आनी दुसरेंचिकनकरी.
ती म्हाका नवाबाच्यो आनी बेगमीच्यो, बरादरी,बारादारांचे महल, गज़ल आनी शायरीच्यो काणयो सांगताली.
तीखूब रुचीक बिरयाणी, कबाब आनी शेवयो रांदताली.
ती सदांच धवें चिकन चादर न्हेसताली.
म्हजे कडेन आजुनूय आसा तें.’ मुमताजआपले नानी विशीं मुन्नुक सांगतना ताच्या तोंडार एक वेगळीच खुशालकायदिसताली.
‘हावें सदांच म्हजे अम्मीक भरतकाम हातांत घेवन पळयलां, दीसभर सूय लुगटांतल्यान भायर भितर जाता ती हावें पळयल्या.’  ‘म्हणल्यार तूं म्हणपाक सोदता तुजी अम्मीकेन्नाच घरांतल्यान भायरलेगीत सरली ना?'
मुन्नुन विचारलें.
केन्नायसामान हाडपाक वा सोयऱ्यांक मेळपाक वताली.
रेहाना आनी सलमा लेगीतघरांतल्यान चडशीं भायर सरनासलीं आनी गेलींय जाल्यार लेगीत दुपट्टा आंगार घेवन वतालीं.
म्हजी अम्मी बुरखा घालता.
म्हज्योभयणो केन्नाच शाळेक गेलीं नात, पूण हांव मात आठवेमेरेन शिकलां.
ताच्या उपरांत हांवूय घरांतूच उरलें, म्हजेआवय आनी भयणां कडल्यान हें काम शिकत,’ मुमताजानसांगलें.
‘म्हणजे तूं शाळेक गेलां तर!’ मुन्नुनअजापीत जावन विचारलें.
मुन्नु केन्नाच शाळेक वचूंक ना.
तो ल्हानपणांतल्यानआपल्या बापायक ताच्या धंद्यांत आदार करतालो.
‘हय.
हांव चिकनकरीचेर काम करपी शाळेंत गेल्ल्या कांय जाणां मदलें एक.
म्हजेअम्मीक वाचपाक आनी बरोवपाक लेगीत येना.
वेपाऱ्यानतिका तिच्या कामाचे कितले पयशे फारीक करचे आसात तें कोंत लेगीत तिका करूंक येना.
हांव तिका हातूंत मददकरतालें.
मागीर जेन्ना आमकां चड पयशांची गरज दिसपाकलागली, हावेंय हें भरतकाम सुरू केलें.’ मुमताजकांय वेळ वोगी, आनी ल्हव आवाजान म्हणपाक लागलें,‘म्हाकातिची खूब याद येता, खूब फावट हांव रातभर रडत बसतां.
मुन्नूकआपल्या इश्टाचें दुख्ख पळोवंक जालें ना म्हणून ताणेंविशय बदल्लो.
‘तुका रातची सपनां पडटात?’ ‘हय, हांवखंय तरी उडून वताशें, लोतान आनी लक्का भशेन,खुबश्याजाग्यांनी भोंवत,’ मुमताज सांगत रावलें, ‘आनीघडये एका दिसाक हांव म्हजे नानीकूय मेळपाक शकतलें...’  ‘चल सडसडीत भितर वचून तुजे नानीचें चादर घेवन यो, हांवतुका एक ट्रीक दाखयतां,’ मुन्नुन आदेश दिल्ले वरी म्हणलें.
मुन्नु फुडें सांगपाकलागलो, तो ताच्या बापाय वांगडा भाजी विकपाक वतालो तेन्ना ताची भेट चांद पाशानांवाच्या एका जाणट्या जादुगारा कडेन जाली.
चांद पाशानमुन्नुक एक बरी ट्रीक शिकयिल्ली आनी तीच ट्रीक तो मुमताजाक उर्बा दिवंक ताका दाखोवपाक सोदतालो.
मुमताजचादर घेवन आयलें.
ताचे नानीची ताका ही निमणीभेटवस्त आशिल्ली.
तिणें आपल्याच हांतांनी ताचेर भरतकाम केल्लें.
ताचेर केल्लें काम मात भोव सुंदर आशिल्लें.
देगेर आशिल्ली बखिया आनी ल्हान बारीक धागे लेगीतनिर्दोश आनी निपूण आशिल्ले.
‘दोळे धांप आनी चादराचें एक पोंत हातांतघे.
दुसरें पोंत हांव धरतां.
आतां लांबस्वास घे आनी तुज्यो इत्सा कितें आसात ताचेर खोल विचारकर.’ मुन्नुन सांगलें.
मुमताजाच्यामनांत उडून वचपाचें मळबा वयर उडून नवेनवे जागे पळोवपाचे नवे लोकांक मेळपाचे विचार आयले.
ताका दिसतालें तें बखिया सारखें धांवता, खूबगतीन धांवता, अदीक गतीन... अदीक नेटान.
लोतान चादराचेंएक पोंत आपले चोंचीन उबारलें आनी दुसरें पोंतलक्कान आपले चोंचीन धरले.
तें आनी मुन्नू वयर मळबांत उफेवपाक लागलीं.
तींपयस मळबांत वचत रावलीं.
दोंगर निळे दिसताले, मळबनिळें दिसतालें आनी मळबांत तरा तरांचीं सवणीं उडटालीं.
तांचे सकयल पाचव्या रंगान नटयिल्लो फळांच्या झाडांनी आनी फुलांचेबागेन भरिल्लो गांव दिसतालो.
लोतानआनी लक्का एका तळ्या कडेन वचून थांबले.
तळ्याकुशीक कांय जाण दादले आपल्या कामांत गुल्ल जावन बशिल्ले.
तांणी फिरान घाल्लो आनी ते एक बारीक सूय हातांत घेवनलोकरीचे शालीचेर भरतकाम करातले.
जे कशिदे तेशालीचेर शिंवताले, ते सरभोंवतणीं आशिल्ल्या रंगबिरंगी फुलांची आनी पानांची आनी सवण्यांची नक्षी आशिल्ली.
खुरशिद,जोतांचे मदीं सगल्यांत व्हडलो आशिल्लो, ताणें मुमताजाक तें खंयचें काय म्हूणविचारलें.
‘लखनौ’ मुमताजानजाप दिली, ‘हांवचिकनकार’ खुरशिदानआपूण भरतकाम करतालों ती शाल ताका दाखयली आनीम्हणलें, ‘पळय, हावेंम्हज्या शालीचेर कश्मीरांतलीं सगळींसवणीं आनी फुलां घाल्यांत.
हें पळय गुलिस्तान, म्हणल्यारफुलांचे दोळे, आनी हें पळयबुलबुल.
हें जाले चश्म –ए- बुलबुल, म्हणल्यारबुलबुलाचे दोळे.
जशें बुलबुल एकाचदृश्टीन आपले भोंवतणी पळोवंक शकता तशेंच हो कशिदो चारूय वटेन पळयतकच समान दिसता!’ ताणेंताका कशें करतात तें दाखयलें.
मुमताजाचीकळाशी बोटां शालीचेर एक नवी शिवण शिकपाककाम करपाक लागलीं.
खुरशिदान मुमताज आनी मुन्नुक गरम-गरम कश्मिरी कॉफी आनी ब्रॅड हाडून दिले.
ताणें ताका आपल्यापुर्वजांची खबर सांगली, जे खूब वर्सां पयलीं लखनौच्यानवाबांगेर वचून चिकनकरीचें काम करताले.
कांयवेळान लोतान आनी लक्का परत आयलीं आनी मुमताज आनीमुन्नु आपल्या नव्या इश्टांचो निरोप घेवन परत लखनौ आयलीं.
कोणाक कळचे आदींच तीं अबिदा खालाच्या घरा पावलीं.
मुन्नुकताचो बापूय उलो मारतालो, ताणें येतांच घरा धांव मारली.
मुमताजभरतकामाच्या कामांत व्यस्त जालें, ताचे तकलेंतआतां खुबशे नवे डिजायन आशिल्ले.
थोड्याच दिसां भितर सवणीं, फुलांआनी वालींचो डिजायन वापरून एक सुंदर कुर्ताताणें तयार केलो.
दर नक्षेच्याकेंद्राक चश्मे –ए- बुलबुल आशिल्ली.
हेरबायलांनी जेन्ना हो कुर्ता पळयलो, तिंवूय ताचेरकेल्ले सुंदर भरतकाम आनी काल्पनीक डिजायन पळोवन अजाप जालीं.
आपलीआते भयण इतली सुंदर कारागिरी रचपाक शकली हाचेविशीं खुशाल जावचे परस मेहरू आनी कामरू ताचेर जळपाक लागलीं.
‘मुमताज हे इतले डिजायन खंयच्यान शिकलें?
तेंकेन्नाच घरांतल्यान भायर सरना, भायलें तें कांयच पळयना तरीय ताणें इतलो सुंदर डिजायन इतले सुंदर रंगवापरून केलो तरी कसो?,’ मेहरून म्हणलें.
‘आमकां आतां ताचें कितें तरी करचेंपडटलें.
सगलीं जाणां ताचीच तोखणाय करपाक लागल्यांत,’कामरूनम्हणलें
दोगूयभयणांनी खूब चितलें.
एका सांजे वेळार, जेन्नामुमताज लक्काक आनी लोतानाक जेवण हाडपाक गेल्लें.
तेन्ना मेहरून येवन ताचीं सगलीं रंग बिरंगी लुगटां जी ताका भरतकामकरपा खातीर दिल्लीं, तीं सगलींफकत धवें लुगट सोडून लिपयलीं.
तें मुमताजाची सगलीं वेगवेगळ्या रंगाचीं सुतां लेगीतघेवन गेलें.
‘आ!
आतां पळोवया कोण ताची तुस्त करता ती!’ मेहरूनानम्हणलें  दुसऱ्यादिसा, मुन्नुन मुमताजाक दुखी जावन आपल्या सवण्यां बरोबर बसलां तें पळयलें.
ताणें ताका आपणा कडेन भरतकाम करपाक फकत धवें लुगटकशे तरेन आसा तें सगलें सांगलें.
धव्या लुगटाचेर काम करप खूब कठीण कारण तें रोखडेंच म्हेळें जाता.
‘म्हजी वेगवेगळ्या रंगांची सुतां नासतना हांव डिजायन कशें करूंकशकतां?’ ताणेंतोंड सामकें ल्हान करून विचारलें.
‘आगो दुख्खी जायनाका!’ मुन्नूनम्हणलें, ‘तुजे नानीचें चादर घेवन यो आनी बरीSS कल्पना कर.
आयज पळय खंयच्या जादवाच्या गांवांत पावता तें.’  हेफावटी, मुमताज आनी मुन्नु रंग नाशिल्ल्या गांवांत पावलीं.
पुरातन काळा वयलो होगांव, खूब लोक.
कांय जाण चलताले जाल्यार कांय जाण चार चाकांचे गाडयेर बसून भोंवताले.
पूण ह्या गांवची एक गजाल मात विचित्र आशिल्ली.
ह्या गांवांत सगल्यांनी फकत धवे कपडे घाल्ले, चकचकीतधवे कपडे.
आनी तांच्या कपड्यांचेर सुंदर भरतकाम केल्लेंआशिल्लें.
एकाव्हडल्या रस्त्या कुशीक नीमाच्या झाडा पोंदा,मुमताजानआपले नानीक पळयली.
ताच्या दोळ्यांत दुकां भरलीं तें धांवत तिचे म्हऱ्यांत गेलें.
नानीनमुमताजाक घट्ट वेंग मारली, ताचे उमे घेतले आनीताका विचारलें, ‘मुमताज तूं दुख्खी कित्याक आसा?”‘तुका खबर आसा?
रंगबिरंगी कपडो भरतकाम करपाक आदीं केन्नाचवापरिनासले.
पारंपरीक पद्दतीन पळयल्यार भरतकाम करपाकसदांच धवो मलमलाचो कपडो वापरताले.
कारण हे कपडे आदीं फकत दादल्यां खातीर आसताले.
आतां हे बायलोय घालपाक लागल्यातम्हुणून हे रंगबिरंगी लुगटाचेर भरतकाम करपाचीतरा सुरू जाल्या.
पूण सगल्यांत सुंदर चिकन भरतकाम धव्या मलमल लुगटाचेर धवे सुतान करप जातालें.
खऱ्या अर्थान पळोवंकगेल्यार चिकनकरीची हीच पारंपारीक रीत.
भरतकाम करतल्या बायलांची खरी परिक्षा.’
मुमताजघरा पावलें.
ताणें रोखडेंच धवें लुगट हातांतघेतलें आनी धवें सूत वापरून फुलां करूंक लागलें.
ताणें जीं पानां ताचेर काडिल्लीं ती ताच्या हर्दोय गांवच्याआंब्यांचीं आनी जे बदाम काडिल्ले ते कश्मिरांतले.
सगळ्यां फुलांच्या दिस्त मदीं ताणें एक सुंदर मोराची नक्षी शिंवली.
पुराय चादर खुबूच सुंदर रितीन तयारजाल्लें.
सगळींजाणां मुमताजान केल्ले कामा वटेन आकर्शीत जावपाक लागलीं.
वेपाऱ्यांक धरून सगलेचिकनकार हर्दोयच्या ह्या ल्हान चलयेच्या कामाचीतोखणाय करपाक लागले.
कांय गिरेस्त घराण्यांतल्योबायलो अबिदा खालाच्या घरा आयलीं आनी मुमताजाचें भरतकाम एका तांणी आयोजीत केल्ल्या प्रदर्शनांत दवरपाची मागणीकरपाक लागलीं.
कामरूआनी मेहरूक ताची अदीक नसाय जावंक लागली.
मुमताजाकलोकप्रीय जावंक आडावचे खातीर तांणी परत एक नवी मांडणी काडली.
सादारणपणान सगले डिजायन लुगटाचेर धुवून वता तसली शायवापरून छापतात.
मागीर चिकनकार ताचेर आपलेंभरतकाम करता, आनी मागीर तो केल्लो डिजायन पुसूनकाडपाक लुगट धुतात.
कामरूआनी मेहरून मुमताजाचें काम छापून दिवपाक न्हयकारदिलो.
पूण हें सगळ्याचें निमित्त करून मुमताज फाटीं रावलें ना.
सपनांत पळयिल्ले सुंदर वस्तुंचे डिजायनमुमताजाच्या मनांत इतले भरिल्ले, आतां ताका नव्या डिजायनांचीकमी जाणवनासली.
तें आतां कितलेशेच नवे नवे डिजायनाचें भरतकाम करूंक शकतालें.
एकदिसा मुमताजाक एक खुशालकायेची खबर आयली.
ताणेंधव्या लुगटाचेर केल्ल्या ताच्या सुंदर भरतकामाक पुरस्कार फावो जालो.
पुरस्कारस्विकार करपाक येवपाक मुमताजाक शारांतल्यानआमंत्रण आयलें.
ताणें कामरू आनी मेहरूक आपणा वांगडा येवपाक सांगलें.
मुमताजाक इतले खुशाल पळोवन तांकांदोगांयकूय आपलीच लज दिसपाक लागली.
पुरस्कारस्विकार करपाची कार्यावळ सोंपले उपरांत कामरूआनी मेहरून मुमताजाक लोकां कडल्यान मान आनी सम्मान मेळटा तो पळयलो.
कांय जाण तरइतली गुणी आते भयण आशिल्ल्याची परबीं तांकांय दिवन वतालीं.
तींघरा येतकच कामरून मुमताजाक उमळशिकेन विचारलें,‘इतल्योसगळ्यो सुंदर रचना तुका कश्यो सुचतात?’  कांयवेळ मुमताज वोगी रावलें.
मागीर दिसलें हावें ताकासगली गजाल बरेपणान सांगची.
तें मुमरकेंच हांसलें आनी कामरूक ताणें आपले नानीची चादर हातांत घेवन खोल सपनांतवचपाची मांडणी सांगली.
आनी ताकाय तशेंच करपाक लायलें.
पयलींकामरू मातशें गोंदळ्ळें पूण उपरांत ताणें मुमताजसांगता तशें केलें.
ताका फकत मुनिया, लक्का आनी लोतानची सदची मस्तेपणां सोडून आनीक कांयच दुसरें दिसलें ना.
चित्रां विशींउत्तरप्रदेशांत, वृंदावन आनी मथुरा ह्या शारांनी कागदकातरून कलाकृती तयार करपाची पुरातन परंपरा आसा.
आदीं, ह्याकामा खातीर झाडाचीं साल वापरताले पूण आतां वेगवेगळ्या तरांचे कागदाचो वापर जावंकलागला.
ते डिजायन सादारपणान धर्मीक गजालींचेर, झाडां,जनावरां,लुगटाचेरकेल्ली नक्षी आनी भुमितीचे आकार आसताले.
ही कागदाची कारागिरी देवळांनी मुर्तीसजोवपाक, कागद कातरून देवांची नक्षी तयार करप वाभुरग्यां खातीर कागदाची नक्षी तयार करपाक वापरताले.
रंगबिरंगी कागद वा पत्र्याचेवेलबुट्टीच्या पोंदाक दवरून त्या अमूक चित्राक रंग वा चकचक दिवपा खातीर वापरताले.
दस्तकरी हात समितीहीभारतीय शिल्पकारांची एका संस्था, जी पारंपारीक कारागिरी करतल्या लोकांचीसमाजीक आनी अर्थीक स्थिती बदलपाचे वटेन काम करता.
चित्रकलेची थळावी पद्दत आनीहस्तकला ह्या चार काणयांचीं चित्रां काडपाक वापरल्या.
हें काम युनेस्को, नवीदिल्ली हांच्या सहकार्यान शक्य जावंक पावलां.
-
प्रिय... तूं कोण हें तुका खबर आसा, आनी केन्नातरी हें पत्र तूं पळयतलें अशेंय ना.
तूं नवें आशिल्ल्यान टिचरीन म्हाका तुजो मार्गदर्शक जावन तुका सरभोंवतणदाखोवन हाडपाक सांगलां.
म्हाका "मार्गदर्शक"म्हळ्यार कितें तें खबर नासलें.
म्हणून हांवें शब्दकोश पळयलो.
कितेंय जांव,तिणें म्हाका तेविशीं कांयच सांगूंक ना.
शाळेंतल्यान घरा वतना अली, ग़ौरव, सुमी आनीराणी म्हाका ताचे विशीं विचारतालीं.
हांवें तांका, ते कितेंउलयतात तें म्हाका खबर ना अशेंसांगलें.
पुण हें खरें न्हय​.
म्हाका खबर ना अशें कशें जायत?
पळयलें, तुवेंम्हज्या इश्टांकडेन फट उलोवंक लायलें.
खऱ्यांनीच तुजें​,हांव​.
एय, परत एक फावट​,आईसांगता, कोणाकडेनएकटक पळयत रावप बरें न्हय​, पुण सगळेच तुजेकडेन पळयत रावतात तें म्हाका दिसता.
ते म्हाकाय एकटक पळयत रावतात​.
कारण म्हाका तुजें मार्गदर्शक जावन तुजे वांगडा भोंवचें पडटा.
तूं आमच्या शाळेंत आयलें कित्याक?
पयलीं जे शाळेंत वतालेंतेच शाळेंत वचप कित्याक चालूदवरलें ना?
कालकितें जालें खबर आसा तुका?
शाळा सुटले ऊपरांत गौरव, अली, आनीक सातवेंतल्या ताच्या दोन इश्टांनी म्हाका घेराव घालो, कितेंविचारपाक तें तूं जाणा.
ताणींम्हजें बॅग काडून घेतलें आनीक परत दिना जाले.
ताणीं तें काडूनरस्त्या कुशीच्या झिलींनी उडयलें.
म्हाका त्या दोंगुल्ले देगेनसरपटत वचून तें हाडचें पडलें.
हें करतनाम्हजो शर्ट पिंजलोआनी आई म्हजेर रागार जाली.
हीसगळी तुजी चूक​हांव​
हॅलो,हांवतांका सांगत रावतां, तांकां जाय तें तुका विचारातम्हूण​.
म्हाका विचारुन फायदो कितें ?
तुजेकडेन ती वस्त कित्याक आसा आनीक ती कशी काम करता हें म्हाका कशें कळटलें?
प्रामाणीकपणानसांगचें जाल्यार​, सगळे जाण म्हाका जे प्रस्न विचारतात​, ते म्हाका पडिल्ले नात वा हांव स्वताच उत्सूक ना, अशें हांव म्हणूंक शकना.
हय​, तूं पयलेच दिसा वर्गांत आयिल्लें तेन्नाच  म्हज्यालक्षांत आयिल्लें तें​.
तूंसगळीं कामां एका हातान करता आनीक तुजो डावो हात केन्नाच हालना हें हांवें पळयिल्लें.
समस्या कितें आसा हें सुर्वेक हांव सांगूंक शकनासलें.
मागीर, जेन्ना हांव लागीं आयलें तेन्ना कितें तरी सारकें ना हेंकळ्ळें.
तेंविचित्र, आनी प्लास्टीकांत वा आनी कित्यांत तरी गुटलायिल्ले वरी दिसतालें.
मागीर तो खेळांतलोहात अशें हांवें चिंतलें​.
तें समजून घेवपाक म्हाका मातसो वेळ लागलो.
जेवणावेळार कितें जालें तेंय हांवेंपळयलें.
मेळचें,हांव
हॅलो,म्ह्जी सगळ्यांत व्हडली भयण, जी दिल्लींत अभियांत्रिकीचें शिक्षण घेता ताणें आयज फोन केल्लो.
हांवें ताका सांगलें, "आमच्या वर्गांत एक चली आसा आनी ताका फटीचो हात आसा."
आनी ताणें म्हणलें ताका "कृत्रिम हात" हें उतरवापरतात.
आयक, हांव तुका एक सल्लो दितां.
जरी तूं नवें आसलें तरीय,  लोकांनी तुका पळयत रावपाचें आनी तुजेविशीं उलोवपाचें सोडपाक जाय जाल्यार पूराय वेळ कोनश्याक उबें रावपाचें  सोडून दी.
आमचे वांगडा कित्याक खेळना तूं?
झोपाळ्याचेर कित्याक येना?
सगळ्यांक झोपाळो आवडटा.
आता दोनसप्तकां जालीं, तूं बरे भशेन स्वता जावन येवंक शकता.
हांव सदांच तुजेर लक्ष दवरचें ना.
तुजेकडेन कितें उलोवंचेंहेंच केन्ना केन्ना म्हाका समजना.
हांव
हॅलो,तेदिसा दनपारा जेवणा वेळारचे घडणुके उपरांत​,हांव तुका पळयतआसा.
म्हाका फकत उत्सुकताय आसा.
एकूच हात आसप हें विचीत्र?
तुजो फक्त पंजो, काय पुराय बावळो फट, माफ कर​, कृत्रिम?
आयज, सुमी, गौरव आनीकहांव सांगातान शाळेंतचलत गेलीं.
ताणीचतयार केल्लो एका हाताचें आव्हान हो खेळ ते खेळटाले.
कायदो असो, की फक्त एकहात वापरून काम करप​.
देखीकतुमचें बॅग भरप वा शर्टाचे बुतांव लावप.
सुमीक बुटाची लेस बांदपाक जमलें ना आनीक   लेस बांदूंकना हें विसरून तें घुस्पून पडलें.
ताका खाडकेक घाय जालो.
शिक्षिकेन तें पळयलें, तिणें ताका वखद तर लायलेंच​, पूण बेजबाबदारपणा खातीर सुमीकतापयलेंय.
"बुटाची लेस बांदी नासतना दोंगरारधांवपाक जायना.
घरा वतना तूं पडलें आनीक तुका कितेंय जालेंजाल्यार?"
म्हाकादिसता जाणटे लोक चडूच हुसकोकरतात​.
खऱ्यानीचतुजें,हांव​
हाय,योगायोग म्हळ्यार कितें तें जाणा तूं?
तूं केन्नाय खंयचेय एके गजाली विशीं उलयताआनी कांय काळान ती गजाल घडटा पूण पुरायपणान दुसऱ्याच संदर्भांत.
म्हज्या पयलींच्या पत्रांत हांवें तुका सुमी आनी बुटाच्या लेसीचीघडणुक सांगिल्ली आनी आयज हावें तुका लेसी बांदतना पळयलें.
वा, सामकें अजापाचें!
हांव दोनूय हातांनी बांदतां ते परस बेगीन तुवें त्यो बांदल्यो अशें म्हाका दिसलें.
तूं म्हजी इश्टिण आशिल्लें जाल्यार हांव तुका बुटाच्यो लेसी बांदपाच्या सर्तीचें आव्हान दिवपाचें.
ना, तेपरस हांव तुका म्हाका एका हातानलेस बांदपाक शिकय म्हणपाचें.
पूण म्हाका एककबूल करपाक जाय, हांवें एकदा घरा पावून एका हातान म्हजी लेस बांदपाचोयत्न  केल्लो.
पुण ती अशक्य गजाल.
कशेंकरता तूं तें?
तुका हांव फ़ाल्यां विचारतलें घडये.
उत्सुकहांव
हाय,तूं जें उलयलें ते उपरांत हांवें खुपश्यो गजाली एका हातानकरपाचो यत्न केलो.
पूण कितलें कठीण आसा तें.
न्हावप, कपडॆ घालप, बॅग भरप हें सगळें तूं कशें करता हें अजून म्हाका समजना.
तुका कांय गजाली वेगळेपद्द्तीन करच्यो पडटात हें त्या दिसा दनपारच्या जेवणा उपरांत म्हज्या लक्षांत आयलें.
पुण आमी सगळीं करतात तें तूं करीना अशें मात न्हय.
आयक, आमचे वांगडा खेळपा संदर्भांत हे आदीं हांव जें कितें उलयलें ते खातीर हांव तुजी चूक मागतां... म्हाका दिसलें तूं फकत लजेतालें.
झोपाळ्यार बसपाक येवपा विशींय तशेंच.
हांवें यत्न करून पळयलो पूण दोनूय हात धरले बगर तुमचो तोल सांबाळप भोव कठीण.
पूण जंगल जिमांत तूं सामकें फिशाल आसा, आनी खेळा दिसा पयलें इनाम जोडिल्ल्याअलीपरस खऱ्यांनीच तूं खूब वेगान धावूंक शकता.
बाय,हांव
हॅलो,तो सिनेमा सामकोच मजेशीर आशिल्लो, न्ह्य?
हांसून हांसून म्हजें पोट दुखपाक लागलेंआनी दोळ्यांतल्यान दुकां येवपाक लागलीं.
शाळेंत सिनेमा दाखयतात ते म्हाका खूब आवडटात.
ताचें कारण वर्ग नासतात.
फाटले फावट, तूं आमच्या शाळेंत येवचे पयलीं, ताणीं आमकां एका वागाचो पेटो शेणटा हाचेर सिनेमा दाखयिल्लो.
ती खरी काणीआशिल्ल्या कारणान भिरांकूळ आशिल्ली.
मागीर तो कोणाक तरी मेळटा आनी तो ताका ताच्या घरच्यां कडॆन परत पावयता.
असल्या खऱ्या काणयांचेर सिनेमा काडटात ताका म्हायतीपट म्हणटात, जाणा तूं?
वागाची पिलां सामकीं सुंदर आसतात, न्हय?
फाटले वर्सा, आमच्या घराकडेन एक ल्हान  पेटो आशिल्लो.
तोवूय सामको सुंदर दिसतालो, पूण मागीर तो व्हड जालो आनी तितलोसो सुंदर उरलो ना.
वचपाक जाय आता!
हांव
हॅलो!
हॅलो!
तूं जाणा?
तुका बशींत पळोवन हांव सामकेंअजापीत जालें.
म्हजो पप्पा काम करता थंयच तुजोय पप्पा काम करता हें म्हाका खबर नासलें!
तूं ऑफिसाच्या  पिकनीकेक आयलें म्हण हांवसामकें खूश.
पोरूं जेन्ना हांव गेल्लें तेन्ना म्हजे पिरायेचें कोणूच नाशिल्लें आनी हांव सामकें वाजेल्लें.
बरें, म्हाका सामकें पुरो जालां, म्हूण आतां चल्लें हांव.
फ़ाल्यां शाळेंतमेळूया.
हांव
हाय,म्हाका दिसता, हांवें तुका शादूर केल्लें बरें.
मुख्याध्यापक सर ’स्नेहसंमेलनाचो दिस’ लागीं पावतकच मातसो पिसो जाल्ले वरी वागता.
तो तुजेर तापपाक शकता-तो सगल्यांचेरुच तापता, तें तूं अजिबात मनार घेव नाका.
म्हजी आई म्हण्टा ताचेर ’स्नेहसंमेलनाच्या दिसा’क लागून खूप ताण आसता कारण स्नेहसंमेलनांतल्याआमच्या अभिनयांतल्यान ताच्या कामाचो नियाळ जाता.
ताचो अर्थ कितें हें म्हाका खबर ना, पूण तो खूप दबावा खाला आसा हें कळटा.
तुवें ताचे केंस पळयल्ले?
एखाद्र्या लायटीच्या सरयेक हात लागून शॉक लागिल्ले वरी जाल्ले ते!
आनी राणीन ताच्या कदेलाचेर बेबोहाडून दवरलो ही सामकी वायट गजाल अशें म्हाका दिसलें.
हें पत्र बरयतना ताका सांपडचे पयलीं, वतां हांव.
हांव.
ओय,तुजो नवो हात सामको बरो दिसता.
दुखोवपा खातीरसांगना पूण पोरनो सामको वाजेवणोसो आशिल्लो.
नवो सामको जादूचो कसो, तूं बोटां बी हालोवन कितेंय हातांत धरूंकशकता!
तुका हातांत हात मेळोवपाक लायलें म्हण तू रागार जावचें ना न्ही?
कितेंय चिंतचे पयलीच म्हज्या तोंडांतल्यान आयलें तें.
जमल्यार, फाल्यां आमीथोडॆ प्रयोग करुंया, त्या हातान तूं कितेंय उबारुंक शकता काय कितें तें सोदून काडूंया.
अरे!
आतांच म्हाका जाणवलें, तुका बरयिल्ल्या फाटल्या कांय पत्रांनीतुज्या कृत्रिम हाताचो उल्लेखूच केलो ना हांवें.
जशें कितें हांवते विशीं विसरूनच गेलें आनी म्हाका कितल्योश्योच गजाली तुका सांगपाच्योआसल्यो.
मजेची गजालम्हळ्यार आतां तुज्या हाताचें म्हाका मातूय अजाप दिसना.
कित्याक तें म्हाका खबर ना.
तुजी इश्टिणहांव
इश्टागत मेजपाचीप्रस्नमंजुषानव्या मनशा बराबर जुळोवन घेवन मजत करपांत तुमी कितले बरे आसात?
चला घेवयाइश्टागत मेजपाची प्रस्नमंजुषा!
१.
तुमची बाई तुमकां नव्या विद्यार्थ्याक शाळा दाखोवपाकसांगता तेन्न तुमकां कशें दिसता?
अ.
मज्जा!
एक नवो इश्ट!
ब.
कित्याक?
ताणीं आपणे स्वता पळोवंक जायना?
क.
अरे देवा... वाज.. २.
तुमच्या वर्गातली एक चली कुटत चलता.
सगळे ताका हांसतात.
तूं कितें करता?
अ.
कांय ना - तें तुका लागना.
ब.
तांचेकडेन दुर्लक्ष कर - ते सगळे संकुचीत मनोवृत्तीचे म्ह्ण ताका सांगता.
क.
ते चलये भशेन तेय वेगळे आशिल्ले जाल्यार कशें जावपाचें हें सगल्या भुरग्यांक चिंतपाकलायता.
३.
तुज्या नव्या वर्गमित्राक शिकपाक अडचण येता.
तूं कितें करपाकशकता?
अ.
वर्गातल्या सगल्यांत हुशार भुरग्यांक ताका नोट्स दिवपाकलायता.
ब.
ताका मजत करप ही तुजीजापसालदारकी - अशें शिक्षकाकसांगता.
क.
ताका हांव मजत करुं काय विचारता.
४.
वर्गान नवेंच आयिल्लें चली सामकें लजेस्त.
तें कोणाकडेच खेळना.
तूं कितें करपाक शकता?
अ.
ताका तशेंच आसूंदी - ताका बरें दिसता तेन्ना येतलें.
ब.
ताका आपोवन सांगातान खेळपाक लायता.
क.
ताचे कडॆन वचून बसता - घडये तें उलोवपाक सुरवात करीत म्हूण.
तुजे गुण कितले:-प्रस्न १अ - १; ब - २; क - ३प्रस्न २अ - २; ब - १; क - ३प्रस्न ३अ - ३; ब - २; क - १प्रस्न ४अ - २; ब - १; क - ३आतां तुमचे गुण एकठांय करात:- जर तुमकां...
४ - ६  गूण: तुमी बरे इश्टम्हण जल्माक आयल्यात.
सदांच मजतीचो हात दिवपाक तयार.
लोकांनी मजत मागसर तुमी रावनात - आपूणजावन ती दिवपाक तयार आसतात.
७ - ९  गूण: तुमी स्वावलंबीमनीस.
आनी हेरांनीय तशेंच आसपाक जाय ही तुमची अपेक्षा.
पूण हाचो अर्थतुमकां पर्वा ना अशें न्हय - तुमी कोणाचेरुच जबरदस्तीकरीनात.
१० - १२ गूण: तुमी थोडॆ लजेस्त पूण तेच बराबर बऱ्या मनाचे.
तुमकां शक्य आसा तें करून अप्रत्यक्षपणान दुसऱ्याक मजत करतात आनी तांकां थाकाय दितात.
मनू आनी माया हीं दोगांय जुळीं भाव-भयणा शाळेंतल्यान घरा वतालीं.
ट्रॅफीक सिग्नलाचेर तांकां एकलो दादलो साबणाचे बोमाडे तयार करून विकतना दिसलो.
तो प्लास्टिकाची नळी बाटलेंत घालतालो आनी भायर काडून तातूंत फूंक मारतालो.बोमाड्यांची एक लांब माळ तातूंतल्यान भायर येवन वाऱ्यार गेली.
कांय बोमाड्यांचेर तर इंद्रधणू बशेन रंग चकचकताले.
“फकत धा रुपया, धा रुपया!” तो दादलो मोट्यान आड्डतालो.
इतल्यान सिग्नलाचेर दिवो पाचवो जालो आनी बस फुडें गेली.
मनून राती जेवताना आईक विचारलें, “आई, आमी साबणाचे बोमाडे तयार करपाचें साहित्य विकत घेवपाक शकतात?”आईन म्हणलें, “अरे तें आनी विकत घेवपाक जाय, तुमी तें घरांतच तयार करपाक शकतात.
तुमी फाल्यांच तें करून कित्याक पळयनात?”
मनू आनी माया रातभर बोमाड्यांची सपनां पळयत न्हिदलीं.
दुसऱ्या दिसा, मायान एक ल्हान तांबडी बालदी घेतली आनी उदकांत शांपू भरसयलो.
ती बालदी घेवन तें बागेंत गेलें.मनूक बाबाच्या टुलबॉक्सांत तारांचे कुडके मेळ्ळे.
ताणें तातूंतली एक तार बागयली आनी तारेच्या तोंकाक एक ल्हान गोल आकार तयार केलो.
मनून ती तार साबणान भरिल्ल्या बालदेंत घाली आनी तारेच्या तोंकाक तयार केल्ल्या गोल आकारांत जोरान फूंक मारली.
ताणें परत नेटान फूंक मारली.
अरेरे... एकूय बोमाडो आयलो ना.
“हें पळय, अशी फूंक मार,” मायान म्हणलें आनी ताणें ल्हवूच फूंक मारली.
तरीय बोमाडे येवंक ना.
मनून परत यत्न केलो.“ये...!” बोमाड्यांची एक माळ वाऱ्यार उडटा ती पळोवन तीं दोगांय खोशयेन उडक्यो मारपाक लागलीं.
तांचो सुणो कुल्फी लेगीत बोमाड्या फाटल्यान धांवपाक लागलो.
“हांव आतां तारेक वेगळो आकार दितलें,” मायान म्हणलें.
ताणें तारीचो कोनसो बागोवन ताका चौकोनी आकार दिलो.
“म्हजे बोमाडे ल्हान ल्हान चौकोनी बॉक्सा बशेन दिसतले पळय,” मायान म्हणलें.
“आमी आनीक दुसरे आकार तयार करुया,” मनून म्हणलें.
मनून नखेत्रांचे आकार आनी त्रिकोण आकार तयार केले.
वेगवेगळ्या आकारांचे बोमाडे पळोवपाक तांकां सामकी उमळशीक लागिल्ली.
तीं दोगांय कुल्फी सुण्याक बोमाड्या फाटल्यान धांवताना पळोवपाक लागलीं.
सगळे बोमाडे आकारान गोल आशिल्ले.
हें कितलें विचित्र...
“आई, आमी वेगवेगळ्या आकारांचे बोमाडे तयार करपाचो यत्न केलो, पूण ते सगळेच गोल आकाराचे जाले,” मायान कागाळीच्या सुरांत आईक म्हणलें.“गोल हो एक विशेश आकार आसा,” सुखविंदर काकीन म्हणलें.
तीं तांच्या शेजराक रावता आनी शारांतल्या एका विज्ञान संग्रहालयांत काम करता.
सुखविंदर काकीन फुडें म्हणलें, “जेन्ना आमी साबणाचे बोमाडे तयार करतात, तेन्ना बोमाड्यांत हवा भरता.
जर बोमाडो गोल आकाराचो आसलो जाल्यार बोमाड्याचें आवरण सगळ्यांत उणें ताणटा.
पूण दुसरो कसलो आकार आसल्यार, आवरणाक इतली सगळी हवा भितर घेवपाक चड ताण घेवचो पडटलो.
बोमाड्यांक तें आवडना.”हें आयकून मनू आड्डूंक लागलो, “बोमाडे आळशी आसतात!
तांकां ताणपाक आवडना!” तो साबणाचे आनीक बोमाडे तयार करपाक माया बरोबर धांवलो.
वर्गांत करपाची कृतीतुमी साबणाचे बोमाडे कशे तयार करपाक शकतात?
एका कपांत पातळ साबण वा शांपू घेयात.
तातूंत इल्लें उदक घालून तें मिश्रण पातळ करात.
चड उदक पडचें न्ही म्हूण इल्लें – इल्लें करून उदक घालात.
तारेचे कुडके हाडात.
तांकां वेगवेगळो आकार दियात.
तारेची आकृती साबणाच्या मिश्रणांत घालात आनी तातूंत फूंक मारून चौकोन, गोल वा त्रिकोणी आकाराचे बोमाडे कशे तयार जातात ते पळयात.तारेच्या आकृतींत ल्हवू फूंक मारात.
बोमाडे आकृतींतल्यान भायर येताना तुमकां कितें दिसता तें पळयात.
घडये सुरवातीक ते वेगळ्या आकाराचे दिसतले पूण उपरांत बोमाडे गोल आकाराचे जातात.
तुमच्या रंगपेटयेंतल्यान थोडो रंग साबणाच्या उदकांत घालचो.
आतां साबणाचे बोमाडे तयार करात.
ते खंयच्या रंगाचे आसात?
जर तुमी पृथ्वीचेर आसात जाल्यार तुमच्या साबणाचे बोमाडे वेगळ्या रंगाचे आसचे ना.
कारण रंग उदका परस जड आसता.
ताका लागून गुरुत्वाकर्शण रंग सकयल ओडून घेता आनी बोमाड्याच्या मुळांत तो इल्लोसो सांठून उरता.बिटाच्या रोसा सारकें सैमीक रंग साबणाच्या उदकांत घाल्यार साबणाचे बोमाडे रंगीत जातले अशें तुमकां दिसता?
करून पळयात!एका जपानी अंतराळविराच्या सात वर्सांच्या धुवेन आपले आवयक अंतराळांत रंगीत बोमाडे तयार करपाक शकतात काय कितें तें करून पळोवपाक सांगलें.
त्या अंतराळवीर आवयन तांबड्या रंगाचो फळांचो रस साबणाच्या उदकांत घालो आनी अंतराळांत साबणाचे बोमाडे तयार केले.
पळयत जाल्यार सगळे बोमाडे तांबड्या रंगाचे.
हें कशें जालें?
कारण अंतराळांत गुरुत्वाकर्शण आसना.
ते खातीर रंग बोमाड्या मुळा सांठून उरना.
साबणाचे बोमाडे फुट्टात कित्याक?
साबणाचो बोमाडो म्हणल्यार एका पातळ आवरणांत गुटलायिल्ली हवा.
हें आवरण तीन स्तरांचे आसता, तें म्हणल्यार भायल्यान साबण, मदीं उदक आनी भितरल्यान साबण.
उदक उडून गेलें काय बोमाडो फुट्टा.
हांव व्हडचली.
हांव​  दुसर्‍यांक मदत करूंक शकतां.
शाळेंतल्यान येतकूच हांव​ म्हज्या भावाक भरयतां.
ताका तें आवडटा.
म्हाका सुटी आसता त्या दिसा, हांव आईक ऑफिसांत वचपाक तयार जावपाक  मदत करतां.
सांजेचें हांव​ बाबाक दुकानार मदत करतां.
केन्ना केन्ना मात आई म्हणटा, “नाका गे बाये तुजी मदत!”
केन्ना केन्ना बाबा म्हणटा, “वा!
पूण म्हाका आयज मदत करूं नाका.”
केन्नाय दोगांय म्हाका एका जाग्यार बस म्हण सांगतात!तेन्ना म्हाका पुस्तक वाचपाक आवडटा.
म्हाका आजयेक मदत करपाक  खूब आवडटा.
ती म्हाका बऱ्यो बऱ्यो काणयो सांगता.
म्हजो भाव ल्हान आसा.
ताका मात्तूय मदत करूंक येना.
पूण हांव व्हड चली.
हांव दुसऱ्यांक मदत करूं शकतां.
आयज हांव अंतराळवीर.
पळयात, हांव चंद्रार कितले वयर उडयो मारपाक शकतां तें.
आयज हांव एक शिल्पकार.
म्हजें मानगें आनी डायनासोर भुकेल्लीं आसात तें पळयात.
रॉररर!
आयज हांव क्रिकेट खेळगडी.
बॉलिंगेची म्हजी पाळी..... आनी तूं बाद.
आयज हांव वनस्पती शास्त्रज्ञ.
हांवे नवी वनस्पत सोदल्या.
हांव तिका म्हजें नांव दितलें.
आयज हांव ड्रमर.
ढुश्श!
ठुश्श!
म्हज्यो बडयो नेटान चलतात, तुमकां त्यो दिसच्यो सुध्दां नात.
आयज हांव कोण कोण जालां.
फाल्यां हांव कोण जातलें?
-
टींग-टॉंग !“पिटर काकान आमकां लाडू धाडल्यात,” मिरान म्हणलें.
“आमी लाडू मेजया – 1, 2, 3...12!”, ताचो भाव मिहीरान म्हणलें.“आमकां दोगांक बारा लाडू.
दर एकल्याच्या वांट्याक स लाडू येतले!”, मिरान सांगलें.“आमी लाडू खावया!”, मिहीरान म्हणलें.
मिराक केन्नाएकदां लाडू खातां काय जाल्लें.टींग-टाँग!आ!
कोण आयलाकाय?
रिया आयलां, मिहीराची इश्टीण.“आवयस, इतले लाडू!”, रियान म्हणलें.
“आमकां तिगांक बारा लाडू.
दर एकल्याच्या वांट्याक चार लाडू!”, मिरान सांगलें.“आमी लाडू खावया!”, मिहीरान म्हणलें.रिया आनी मिराककेन्ना एकदां लाडू खातां काय जाल्लें.टींग-टाँग!आ!
कोण आयला काय?
मिराची इश्टीणप्रिशा आयलां.“अरे वा, लाडू!”, प्रिशान म्हणलें.
“आमकां चवगांक बारा लाडू.
दर एकल्याच्या वांट्याक तीन लाडू!”, मिरान सांगलें.“आमी लाडू खावया!”, मिहीरान म्हणलें.प्रिशा, रिया आनी मिराक केन्ना एकदां लाडू खातांकाय जाल्लें.टींग-टाँग!आ!
कोण आयला काय?
मिरा आनी मिहीराचीबापोल भयण आनी बापोल भाव, अनन्या आनीध्रूव आयल्यांत.
“वा, रुचीक लाडू!”, अनन्या आनी ध्रूवान म्हणलें.“आमकां स जाणांक बारा लाडू.
दर एकल्याच्या वांट्याक दोन लाडू!”, मिरान सांगलें.“आमी लाडू खावया!”, मिहीरान म्हणलें.अनन्या, ध्रूव, प्रिशा, रिया आनी मिरा, सगळ्यांकच केन्ना एकदां लाडू खातां कायजाल्लें.टींग-टाँग!आ!
कोण आयलाकाय?
रवी मामा आनीरिटा मामी आयल्यांत.“आवयस इतले लाडू आनी ते खावपाक इतले जाण!” रवी मामान म्हणलें.“आमकां आठ जाणांक बारा लाडू.
दर एकल्याच्या वांट्याक एक लाडू आनी चारलाडू उरतले!”, मिरान सांगलें.“आमी लाडू खावया!”, मिहीरान म्हणलें.रवी मामा-रिटा मामी, अनन्या, ध्रूव, प्रिशा, रिया आनी मिराक केन्ना एकदां लाडू खातांकाय जाल्लें.टींग-टाँग!आ!
कोण आयलाकाय?
पप्पा आयलो.“हांवूय लाडू खावपाच्या वांट्याक येवं?” पप्पान म्हणलें.“म्हाका विसरूं नाकात आं!” गार्डनांत आशिल्ले मम्मीन म्हणलें.“आमकां धा जाणांक बारा लाडू.
दर एकल्याच्या वांट्याक एक लाडू आनी दोन लाडू उरतले!”, मिरान सांगलें.“आमी लाडू खावया!”, मिहीरान म्हणलें.पप्पा-मम्मी, रवी मामा-रिटा मामी, अनन्या, ध्रूव, प्रिशा, रिया आनी मिरा हांकां केन्ना एकदां लाडूखातां काय जाल्लें.टींग-टाँग!आ!
कोण आयलाकाय?
आजो आनी आजीआयली.
“अरे पार्टी चल्ल्या!” आज्यान म्हणलें.“ना ना, ही तर लाडवाची पार्टी!” आजयेन सांगलें.
“आमकां बारा जाणांक बारा लाडू.
दर एकल्याच्या वांट्याक एक लाडू!”, मिरान सांगलें.
“आमी खावया!” मिहीरान म्हणलें.आजो-आजी, पप्पा-मम्मी, रवी मामा-रिटा मामी, अनन्या, ध्रूव, प्रिशा, रिया आनी मिरा हांकां केन्ना एकदां लाडूखातां काय जाल्लें.“हय!” मिरान म्हणलें.
“निमाणे लाडू खालो एकदांचो!” रियान म्हणलें.
“खूब रुचीक...” मिहीर रूच काडत लाडू खावंक लागलो.
चक् - चक्!चकम् – चकम्!“हांव आनीक एक लाडू खावं?” प्रिशान विचारलें.“पूण लाडू तर सोंपले!” अनन्यान सांगलें.टींग-टाँग!
आ!
कोण आयला काय?
निता काकीआनी पिटर काका आनी तांची नात एलीस आयल्यांत.“पळयात कितें हाडलां!” एलीसान म्हणलें.
“हुर्रे....!” मिहीरान म्हणलें.
“आमच्या वांट्याक आनीक लाडू आयले.
सगळ्यांक लाडू पार्टीचीं परबीं!”
बॉक्सांत तीसलाडू आसात.
घरांत पंदरा लोक आसात जाल्यार दर एकल्याच्यावांट्याक कितले लाडू येतले?
जर आठ मोटेलाडू आसात आनी तुमी चार जाण खावपी जाल्यार ते सगळ्यांक सारकें कशे वांट्टले?
"मिनू, मनोजाक मातसो उदकाचो पेलो भरून दी न्ही पिवपाक," म्हण अम्मान सांगलें.
"मनोज मामा म्हाका ऊटी व्हरपाक आयला!
आमी ट्रेनीन वतलीं मिनू.
ऊटी सगळे दोंगर आशिल्ल्यान गिमाच्या दिसांनी सुद्दां खूब थंडी पडटा” म्हण मामान सांगलें.
गीम हो ऋतू वसंत आनी मिर्ग हाचे मदीं येता.
संस्कृतांत ताका ग्रीष्म ऋतू म्हण्टात.
शाळा गिमांत बंद आसतात.
म्हाका आनी म्हज्या इश्टांक भायर खेळपाक बरें दिसता.
पूण आमच्या मम्मा पप्पाक भायर वतांत खेळिल्लें आवडना.
म्हुणून आमी झाडाच्या पोंदाक बसून फळां खातात आनी काणयो सांगतात.
काल म्हज्या घरच्यां खातीर नव्या वर्साचो दीस आशिल्लो.
आमी तमीळांत वर्शा पोरप्पा म्हण्टात.
एकाच वर्सांत इतले नव्या वर्साचे दीस कित्याक आसतात काय?
आजयेन जित्या तोरांचें पन्हें केल्लें.
कितलें गोड आनी रसाळ.
जस्मिताच्या मम्मान लस्सी केल्ली, कितली थंड आनी मलयी.
गेल्ल्या म्हयन्यांत फरहानाच्या मावशेन तांच्या नव्या वर्साक फालोदा केल्लो!
कितलो दुदाळ आनी मधूर वासाचो!
अप्पा आतां दिल्ली गेला.
थंय खूब गरमी आनी धुल्ल आसा अशें तो सांगता.
पयलींच्या  तेंपार लोक आपलें घर थंड उरचे खातीर  जनेलांचेर ल्हव्यांच्यो शेंद्र्यो ओल्यो करून घालताले.
अप्पा दोळे  थंड  उरपाक दाट वक्ल घालता.
अप्पान सांगिल्लें, दिल्ली खूब गरमी आशिल्ल्या कारणान, तांच्या शरीरांतल्या उदकाचें प्रमाण कमी जाता आनी तें वाडोवपा खातीर तांका खूब लिंबूचें सरबत पिवचें पडटा.
ताणें म्हणलां, तो आमकां थंयच्यान गोड लंगडो आंबो हाडटलो.
गीम वत, आनी धुल्ला बरोबर आंबेय घेवून येता!
तुका हांवे वसंत ऋतूंत झाडाचें रोंप रोयिल्लें याद आसा?
तें म्हजें इश्टीण.
तें व्हड जाता.
ताका 17 पानां आयिल्ल्यांत सद्याक.
हांव त्या धाकट्या झाडाक गिमांच्या दिसांनी दोन वेळां उदक घालतां.
म्हाकां दिसता तें आतां पावसाक रावलां.
तें म्हाका फुडलो गीम म्हणल्यार फळ दितलें काय?
-
लीलू जात्रेक आयलां ताच्या वांगडा चौथी यत्तेक शिकपी 36 जाणांय जात्रेक आयल्यांत.
“कोणाकोणाक धाकल्या झूक झूक गाडयेन बसपाक जाय?
हात वयर करात...”सरान सांगलें  “सर म्हाका... म्हाका...”
सगळीं जाणा एका सुरान आड्डूंक लागलीं.
सरान हात मेजूंक सुरू केले.
तो 36 मेजताथंय आसा, गाडी भरली आनी कूं...कूं... करूनगाडी सुटली.
आतां चवथेच्या सगळ्याजाणांक गाडयेच्या दुसरेफावटीची वाट पळोवची पडली.
झूक झूक गाडी जाल्या उपरांत तीं वयर सकयल फिरपी व्हडल्या चाका कडेन येतात.
चाकाच्या दर एका पाळण्यांत दोगांक बसपाक मेळटा.
हें लीलूक रोखडेंच कळून येता.
सर एक एक करून मेजता थंय आसा,लीलू वर्गांतलीं भुरग्यां दोन दोन करून मेजता2, 4, 6, 8, 10, 12, 14.......... 36“तुमकां कितल्यो तिकेटी जाय?” तिकेटी दिवपी मनीस विचारता.
लीलू बेगीन सांगता...18
थंय लागींच आसता मेरी गो रावंड, दर एका घोड्याचेर तीन बसको.
बिट्टूक आपूण कितलो हुशार हें दाखोवपाचें आसता.तो मेजूंक लागता “3… 6...9........ 36!” सर विचारता, “भुरग्यांनो, आतां सांगात पळोवया कितले घोडे जाय पडटले आमकां?” “12”– बिट्टू नेट्टान सांगता.
म्हण्टा म्हणसर सांज जाता.
सगळ्यांक खेळून खेळून सामकें पुरो जालां.
36 य भुरगीं आयल्यांत काय ना हें सराक बशींत बसतकच पळोवंक जाय.
हे खेपे, दिदूक दिसता आपणें मेजचें.
बशीक चार चार सिटां आसात तें पळोवन तें व्हडल्यान चारांचो पाडो म्हण्टा
“4, 8, 12, 16, 20, 24, 28, 32...”आनी 36 म्हणचे पयलींच तें रावता.
“सर, दोगां जाणां खंय तरी उरलीं.
तीं बसींत नात ” आबूज जावन तें म्हण्टा.बशीचो ड्रायव्हर, दिदू आनी सर परतून सगळ्या भुरग्यांक मेजतात.
कोण शेणला काय?
“जांव सायबा!
हो पळय एकलो मेळ्ळो सर,” बस ड्रायव्हर व्हडल्यान आड्डता.
निमण्या सिटार मोंदू सुशेगाद न्हिदला आनी घोरेता.
पूण 35 च भुरगीं जालीं.
एकलो उल्लो ताका सोदपाक सर बशी भायर वता थंय आसा दिदू व्हडल्यान म्हण्टा, “सर परत यो!
निमणेंय मेळ्ळें सर!” “मेळ्ळें?
कोण तें मस्तें?” सर विचारता.
आपले कडेन बोट दाखोवन दिदू म्हण्टा,सर, हांवच तें.
हांव म्हाकाच मेजपाक विसरलें!”
आंकाची मजा :तुमकां दोनाच्या, तिनाच्या वा चारांच्या पटीन आंकडे मेजपाक जात्रेक वचपाक जाय म्हण ना.
तशें मेजपाक आमकां आमच्या सरभोंवतणीच संद मेळटा.
दोनाच्या पटींनी तुमच्या वर्गांतल्या पावलांच्या जोडयेची संख्या मेजात.
गुलीचो आजो खबरांपत्र वाचपाक शकना.
ताचो वाचपाचो चश्मा मोडला.
गुली धांवत भितर वता आनी चॉकलेट रंगाची वस्तूंची पेटी घेवन येता.
खण खणsss डडम डम... कितें मेळ्ळे गुलीक?
व्वा!
चकचकित मॅग्निफायिंग ग्लास.
ह्या ग्लासांतल्यान पळयल्यार सगळेच व्हड दिसतलें.
आतां गुलीचो आजो खबरांपत्र सोंपेंपणान वाचूंक शकता.
गुलीच्या मंगल काकाक रानचे कुडींत त्रास जावपाक लागला.
ताका पाकिटांतलें तेल बाटलेंत वोतपाक जाय.
पूण बाटलेचें तोंड सामकें बारीक आसा.
खणsss खण डडम डम... पळोवया हे फवट गुलीक कितें मेळटा!
व्वा!
व्हड आनी रूंद तोंडाचें फुनेल.वयल्यान कितेंय वोतल्यार सारकें थेंब्या थेंब्यानी सकयल येतलें.
मंगल काकान फुनेला खातीर गुलीक देव बरें करूं म्हटलें.
गुलीचे आजयेक आज्याची कानटोपी शिवपाक जायना,तिची सूय जमनीर खंयतरी शेणल्या.
खणsss खण डडम डम... हे फावट गुलीक कितें मेळ्ळा?
व्वा!
लोहचूंबक.
कसलेंय लोखण ताका दसतलें.
आजयेची सूय लोहचूंबकाक दसली आनी हेरूय ल्हानल्हान लोखणाच्यो वस्तूय ताका दसल्यो.
आजयेच्यान आता कानटोपी शीवूं येता.खरेंच गुलीची चॉकलेट रंगाची पेटी इतली बरी आसा?
हांव श्याम, म्हजी पिराय धा.
दिसूंक बारीक आसलो तरी हांव कितलो शूर ते जाणा.सकाळी आटपप आनी शाळेक वचप.
पूण उठटाच म्हाका वाज येता.
दात घासता घासता, दोळे मिटटात.
आईची गडबड चालूच, नाश्तो तयार करता.म्हजे मन उडून वता सपनांत, एक एक भन्नाट कल्पना मनांत येतात.
जर म्हजी मान धा पटीन लांब आशिल्लीं, जाल्यार घरांतल्यानच शाळेंत वतलों आसलों.
जर झाडा इतले लांब म्हजे पाय आशिल्ले जाल्यारम्हजी शाळा म्हज्या दोपराचेर येवपाची.
जर भरपूर शक्त आयली हातांतआईक लेगीत उखलप सोंपे जावपाचें.
जर म्हजे दात कितेय कडक खावंक शकताले जाल्यारकितल्योशोच गजाली हांव खातलों आसलों, कुरूम कुरूम...
जर पोटाचो धोल आशिल्लो, मोट्टो गोल, जाल्यार म्हजे इश्ट ताचेर उडयो मारतले आसलेसांबाळीतआपलो तोल.
जर हत्ती परस चड लांब आशिल्ले म्हजे कान जाल्यार कितल्याय पयस सांवन आयकतलों सवण्यांचो तान.
जर म्हजे... म्हणटानाच आई आयली,"श्याम बेगीन कर मरे, सपनां रंगोवन जालीं?"
चे.. आजून हातांत ब्रश आनी शाळेक ना सुटी, पूण सपनांच्या जगांत मात कितलिशीच मजा!
चिकू आपल्या इश्टां मदीं सगळ्यांत दुख्खी चली आशिल्लें.
आपल्या वर्गांत तर तें सगळ्यांत दुख्खी चली आशिल्लें.
घडये तें ह्या जगांतलें सगळ्यांत दुख्खी चली आशिल्लें.
इश्ट?
चिकूचे आता कोण इश्ट नाशिल्ले.
चिकू वांगडा कोणाक खेळपाचें नाशिल्लें.
कारण ताच्या माथ्यार एक कूप आशिल्लें.
कोयराचें कूप!
संत्रांच्यो साली आनी बिस्कीटींचे पुडे,मोडिल्ली खेळणीं आनी पेन्सिलींचीं किसरां,चेपट्यो प्लास्टिकाच्यो बाटल्योआनी रंगीत प्लास्टिकाच्यो पोतियोआनी तांचे भोंवतणी गिरगीरपी मुसांचें भिरें.
कोणाकूच कोयराचें कूप तकलेर घेवन भोंवपी चलये वांगडा खेळपाचें नासलें.
केळ्याची कुशिल्ली साल तुमच्या माथ्यार पडली जाल्यार?
शीं...!चिकूक आता ल्हिपचेल्यांनी लेगीत खेळप शक्य नाशिल्लें.
ताचे माथ्यार आशिल्लें कूप तें खंय आसा तें दाखोवन दितालें.
"आमी शाळेंत बरोबर या", ताणे सोनाक म्हणलें.
सोना धांवत दुसरे वटेन गेलें.
"म्हाका तुजो पेन्सिलीचो शार्पनर दिता?"
ताणे स्विटीक विचारलें.
स्विटीन तोंड वांकडे केलें आनी तें दुसऱ्या बांकार आशा वांगडा वचून बसलें.
चिकूक जेवतना लेगीत एकटेंच बसचें पडटालें.
आपल्या आईचें आयकूंक जाय आशिल्लें हें चिकूक आता कळिल्लें.
आवय ताका सदांच हांगा थंय कोयर उडोव नाका म्हणून सांगताली.
"केळ्याची साल रस्त्यार उडोव नाका!
""बिस्कीटीचो रिकामी पुडो कोयराच्या डब्यांत उडय.
"पूण चिकू केन्नाच आयकिनासलें.
तें हांसतालें आनी कोयर हांगा थंय उडयत रावतालें.
मागीर एक दीस, आईक खूब राग आयलो.
"हो सगळो कोयर रोखडोच तुजे फाटीं लागतलो"!, तिणे म्हणलें.चिकू हांसपाक लागलें.
दुसरे दिसा, चिकू उठलें तेन्ना ताका घाण येवपाक लागली आनी मुसांच्या गिरगीरपाचो आवाज येवंक लागलो.
कोयराचे कूप ताच्या माथ्यार भोंवतालें.
आईची उतरां खरी जाल्लीं!
आनी मागीर, चिकू हांसपाचें बंद जालें.
चिकून धांवपाचो यत्न केलो.
पूण तें वता थंय कोयराचें कूप ताच्या फांटल्यान वतालें.
चिकून सान्न घेवन कुपाक कुशीन काडपाचो यत्न केलो.
पूण कुपाक झाडून उडोवप शक्य जालें ना.
चिकून सगळे यत्न केले.
ताणे आड्डूंन कुपाक पयस वचपाक सांगलें.
ताणे कुपाक कोयराच्या डब्यांत उडोवपाचो यत्न केलो.
पूण कोयराचें कूप कशेंच वचना जालें.
म्हणून चिकू सामकें दुख्खी जालें.
मागीर कितें तरी घडलें!चिकून बालाक केळ्याची साल रस्त्यार उडयतना पळयलो.
चिकूक राग आयलो.
आपल्या माथ्यार आशिल्लें कूप ताका दिसना कांय?
"ए पिश्या!"
