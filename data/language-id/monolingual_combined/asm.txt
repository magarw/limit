ঘৰত এটা চিকা ওলাইছে । প্রথমে আইতাই তাক দেখিলে ।      "চিকা !"
আইতাই চিঞৰ মাৰি চোফাখনত উঠিল ।  চোফাৰ পৰা কুচনটো মাটিত পৰি গ‘ল ।
খিৰিকিত উঠি দেউতাই সুধিলে "ক‘ত ? "
"তেওঁ খিৰিকিৰ পৰ্দাবোৰ নমাই দিলে ।        " সৌটো !"
মায়ে চিঞৰি টেবুলত জাঁপ মাৰি উঠিল । টেবুলত থকা প্লেটবোৰ পৰি ভাগি গ‘ল ।
"তাক ধৰ !"
মিঠুনে মেকুৰীটোক ক‘লে । মেকুৰীটো বিছনাৰ তললৈ সোমাই গ‘ল !
"চিকা !"
মেকুৰীটোৰ পিছে পিছে দৌৰি মিঠুনে চিঞৰি উঠিল ।
" মই তাক খেদাম !"
মায়ে বৰ সাহৰে ক‘লে । তেওঁ শোটাটো লৈ ইফালে সিফালে ভুমুকিয়াই চাবলৈ ধৰিলে ।        "চিকা !"
দেউতাই চিঞৰিলে । "তোমাৰ পিছফালে !"
মায়ে চিকাটো চাই বিছনাৰ তললৈ সোমাই গ‘ল !
" কি কৰিব লাগে, মই জানো !"
চোফাখনৰ পৰা জাঁপ মাৰি আইতাই চিঞৰি ক‘লে । তেওঁ খবৰা কাগজ এখন নুৰিয়াই লৈ ইফালে সিফালে ভুমুকিয়াই চিকাটো চাবলৈ ধৰিলে ।
" চিকা ! "
দেউতাই চিঞৰিলে । খিৰিকিখনত আগতকৈয়ো ওপৰলৈ উঠিল ।    "তোমাৰ বাওঁফালে !"
আইতাই চিকাটোৰ ফালে চাই বিছনাৰ তলত সোমালগৈ ।
" অস:  নাই ! "
দেউতাই ক‘লে । তেওঁ আৰু ওপৰলৈ যাব নোৱাৰে । সেয়েহে বৰ সাবধানেৰে তললৈ নামি চিকাটোৱে দেখাৰ আগতেই বিছনাৰ তলত সোমাল  !
সকলোৱে একেলগে চিঞৰিলে, "ঘৰত চিকা !"
চিঞৰত কেচুৱাটো সাৰ পাই গ‘ল । তাই উঠি কঠটোতে বহি টোপনিয়াই টোপনিয়াই চকু মচিলে । তাইৰ গাৰুত সেইটো নো কি ?
ইয়াৰ দুটা চকু, চাৰিটো ভৰি আৰু এডাল দীঘল নেজৰ আছে । "চিকা !"
কেচুৱাটোৱে মনৰ আনন্দতে হাত তালি দিলে । সি চিকাটোৰ ফালে চালে আৰু চিকাটো দৌৰি ওলাই গ‘ল , পিছে পিছে কেচুৱাটো !
চোফাৰ ওপৰত জঁপিয়াই, খিৰিকিত বগাই, টেবুলৰ ওপৰত জঁপিয়াই, কুচনৰ ওপৰত বাগৰি...
...পৰ্দাৰ মাজেৰে দৌৰি, প্লেটবোৰৰ ওপৰেদি বগাই চিকাটো দুৱাৰৰ বাহিৰলৈ গুচি গ‘ল !
এইফালে সেইফালে চাৰিওফালে বিচাৰিলো । ক'তবা ৰাখিলো মোৰ ঝুলনাটো !
বিচাৰিয়েই পোৱা নাই ।
চোফাৰ ওপৰত নাই ।কথৰ তলটো নাই ।
বাকচৰ ভিতৰতো নাই ।মোৰ সৰু ভনীৰ ফ্ৰকৰ তলতো নাই ।
গাৰুৰ তলতো নাই ।মোৰ বেগৰ ভিতৰটো নাই ।নাজানো ক'ত গ'ল ?কি কৰো এতিয়া মই !
ক'ত বিচাৰো  !
মই ঘৰৰ প্ৰতিটো কোঠালীতে চালো ।কিতাপবোৰ আতৰাই আতৰাই ও বিচাৰিলো কতোৱেইনাপালো ।
চকীৰ তলত চালো ।টুলখনৰ তলটো চালো ।ক'ত গ'ল ?
হঠাতে আইতাই চিঞৰিবলৈ ধৰিলে , "চিনু দৌৰি আহা চোৱা মই বাগিছাত কি পাইছো "।
এইটো দোল খায় , ঘুৰি থাকে ,ঝুলি থাকে ।কি মজাৰ খেলনা । হাঃ হাঃ হাঃ আইতাই খিলখিলাই হাঁহি ক'লে । মোৰ বৰ ভাল লাগে ।
চিনু উধাতু খাই আইতাকৰ ওচৰ পালেগৈ । আইতাকে তাকসাৱতি ধৰিলে, চিনুৱেও সাৱতি ধৰি ক'লে, " অ'আইতা তুমি ইমান ভাল ।"
ঝুলনা......কি ধুনীয়া খেলনা ।মই এইটোৰ সৈতে খেলি ভাল পাওঁ ।
খিলখিলাই হাঁহি হাঁহি মজা কৰি আইতাই মোৰ ঝুলনাটোৰ সৈতেদিনটো খেলি থাকিল ।
এদিন ৰাতিপুৱা কাগে নামৰ কাউৰী জনীয়ে শুই উঠি বাহৰ পৰা ইফালে সিফালে চালে। তাই ডিঙিটো চাফা কৰি কা-কা কৰি উঠিল। হঠাত তাই কাণ ঠিয় কৰি কিবা এটা মন দি শুনিলে। ওচৰৰে এজনি কুলীয়ে মিঠা মাতেৰে গীত  গাই আছিল।
অলপ সময় কাগে য়ে গীতটো মন দি শুনিলে। গীতটো শুনি তাই আপোন পাহৰা হৈছিল। ইমান সুন্দৰ গীত!সুমধুৰ গীত গাব পৰা এই সৰু চৰাইজনীয়েই কুলি নহয়নে, যাক কণী অবস্থাত কাউৰীয়ে উমনি দিছিল। “কিন্তু এতিয়া তাইক হিংসা কৰা উচিত নহয়,” তাই নিজকে কৈ উঠিল। এতিয়া কৰিবলগা কামটো হৈছে কুলিৰ পৰা গানৰ পাঠ শিকা।
কাগেয়ে ইফালে সিফালে কুলিক বিচাৰি অবশেষত লগ পালেগৈ। কাগেক দেখি কুলিৰ সন্দেহৰ ভাব হৈছিল। কিন্তু কাগেয়ে তাইৰ প্রতি সন্মানৰ ভাবহে দেখুৱালে।  কাগেয়ে নম্রভাবে কুলিক সুধিলে, “তুমি মোক গান শিকাবানে?” কুলিয়ে ক’লে, ঠিক আছে, শিকাম । কিন্তু এটা চর্ত আছে। তুমি নিচেই পুৱাতে ইয়ালৈ আহিব লাগিব।” কাগে সন্মত হৈছিল। “ভাল কথা , কাইলৈৰ পৰা গান শিকাম।” এই বুলি কুলি উৰি গৈছিল।
কাগেয়ে শুই বৰ ভাল পাইছিল। তাই বেলি ওলোৱাৰ আগেয়ে কোনোদিনেই উঠা নাছিল। কিন্তু পিছদিনা নিচেই পুৱাতে তাইৰ গানৰ প্রথম পাঠৰ আৰম্ভনি। তাই শোৱাপাটীত পৰাৰ আগেয়ে ঘড়ীটোত এলার্ম দি থ’লে। পুৱা এলার্ম বজাৰ লগে লগে কাগেয়ে বিচনাৰ পৰা জাপ মাৰি উঠিল আৰু চকুদুটা মোহাৰি খৰধৰকৈ  শ্রেণীকোঠালৈ গ’ল।
ইফালে কুলিয়ে কাগেলৈ ৰৈ ৰৈ অর্ধৈয্য হৈছিল। কাগেয়ে ওচৰৰ গছৰ ডাল এটাত বহাৰ লগে লগে গান শিকাবলৈ আৰম্ভ কৰিলে। কুলিয়ে ক’লে, “এতিয়া তুমি মোক কুউ-উ কুউ-উ বুলি গাই শুনোৱা । কাগেয়ে উৎসাহে গীতফাঁকি গাবলৈ চেষ্টা কৰিলে। কিন্তু তাইৰ মুখ পৰা কা-কা শব্দহে শুনা গ’ল। কাগেৰ গীত শুনি কুলিয়ে হ’ব, হ’ব বুলি গীত বন্ধ কৰিবল ক’লে। “তোমাৰ বাবে এয়া অসম্ভব । তুমি বেলেগ শিক্ষক বিচৰাই ভাল ।”এই বুলি কৈ কুলি উৰি গ’ল।
কাগে নিৰাশ হ’ল। তাইৰ চকুৱেদি দুধাৰি চকুলো ব’বলৈ ধৰিলে। মনৰ দুখতে তাই নিজৰ বাহলৈ ঘূৰি আহিল।
দিনবোৰ পাৰ হৈ গ’ল। এদিনাখন কাগেয়ে আকাশখন ক’লা মেঘে চানি ধৰা দেখিলে। এজাক শীতল বতাহো বলিছিল, লগতে কিনকিনীয়া বৰষুন দি আছিল। কাগেয়ে তাইৰ বাহৰ ফাঁকেদি এজনী ম’ৰা চৰায়ে ধুনীয়াকৈ পাখি মেলি নাচি থকা দেখিলে।তাইৰ লগে লগে নাচিবলৈ মন গ’ল। এইক্ষেত্রত ম’ৰা চৰায়ে কিবা সহায় কৰিব পাৰে নেকি, তাই ভাবিলে। এই কথা সুধিবলৈ তাই ম’ৰা চৰাইৰ ওচৰলৈ গ’ল।
কাগেয়ে সুধিলে, “ম’ৰা চৰাই তুমি মোক নাচ শিকাবানে?” ম’ৰা চৰায়ে ক’লে, ”নিশ্চয়। মই যি কৰো তুমিও তাকে কৰিবা।” কাগেয়ে তাইৰ পাখিখন মেলি ম’ৰা চৰাইৰ নাচৰ তাতে তালে খোজ মিলালে।
তাকে দেখি ম’ৰা চৰাইয়ে ক’লে, “তোমাৰ ভুল হৈছে। মই যি কৰোঁ , তুমি মন দি চাবা।” কিন্তু বাৰে বাৰে চেষ্টা কৰিও কাগেয়ে নাচৰ তাল মিলাব নোৱাৰিলে। ম’ৰা চৰাইৰ বৰ খং উঠিল। “তুমি কেতিয়াও নাচ শিকিব নোৱাৰা” বুলি ম’ৰা চৰাইয়ে গালি পাৰি গুচি গ’ল।
কাগেৰ মনত বৰ দুখ লাগিল। তাই গানো গাব নাজানে, নাচিবও নাজানে। তাই যদি ধুনীয়াক চৰাইৰ বাহ টোকে সাজিবলৈ শিকিলেহেঁতেন!
এইবাৰ তাই বাহ সজা শিকিবলৈ ঘৰচিৰিকাৰ ওচৰলৈ গ’ল। ঘৰচিৰিকাই তাইৰ কথাত গুৰুত্ব নিদি ক’লে, “ তুমি ?
তুমি কেতিয়াও মোৰ দৰে বাহ সাজিব নোৱাৰা।” এইবুলি কৈ ঘৰচিৰিকা কাগেৰ ওচৰৰ পৰা আঁতৰি গ’ল।
কাগেৰ মনটো বেয়া লাগিল। তাই নিজে ভালকৈ কৰিব পৰা কাম এটা কেতিয়া বিচাৰি পাব। হঠাতে তাইৰ বাহৰ পৰা ঘৰটোৰ পাছফালৰ চোতালত এদম চাউল পৰি থকা দেখিলে। তাই কা-কা কৈ চিঞৰি আত্মীয়- কুটুম আৰু বন্ধু-বান্ধবীক আহাৰ খাবলৈ নিমন্ত্রন জনালে। সকলো মিলি জুলি আহাৰ খিনি পেট পূৰাই খালে।
হঠাতে কাগেৰ মনত এটা ভাব উদয় হ’ল। ঠিক আছে, তাই গান গাবও নাজানে, নাচিবও নাজানে আৰু বাহ সাজিবও নাজানে। কিন্তু অন্যান্য চৰাইয়ে এনেকৈ আহাৰ সকলোৱে মিলিজুলি খায়নে?
কুলিয়ে নাখায়, ম’ৰা চৰায়েও নাখায় আৰু ঘৰচিৰিকাই কেতিয়াও নাখায়। সচা অর্থত তাইৰ দৰে কাউৰীৰ বাহিৰে আন কোনো চৰাইৰ এনে গুণ নাই।কাগেয়ে নিজৰ মাজত থকা গুণটোৰ কথা জানিব পাৰি আনন্দিত হ’ল।
এনে এক পৰোপকাৰী পৰিয়ালৰ সদস্য হোৱা বাবে তাই গৌৰব অনুভব কৰিলে। বাকী কাউৰীবিলাকে তাইক ইমান ফুর্তিত থকা দেখি জোকাবলৈ ধৰিলে, “এয়া কি?তোমাৰ অতি সোনকালে বিয়া হ’ব নেকি?” কাউৰী জাকৰ কথাত কাগে লাজতে ৰঙাচিঙা পৰিল।
তোমাৰ নিজৰ চিন্তাৰে ছবিখন ৰং কৰা
এদিনাখন নন্দু ৰাতিপুৱা বিচনাৰ পৰা সোনকালে উঠিল ।  সি এঙামুৰি লৈ কʼলে, "মাছ ধৰিবলৈ যাওঁ "।
জানৰ পিনে গৈ থাকোঁতে সি ৰাস্তাত চিনুক লগ পালে । দুয়ো বৰ ভাল বন্ধু দিনৰ দিনটো সিহঁতে একেলগে খেলিছিল ।
মুন্নীয়ে সিহঁতক বৰশী লৈ গৈ থকা দেখিলে । সিহঁতে কʼলে " আমি মাছ ধৰিব জানলৈ যাওঁ । যোৱা যদি তুমিওঁ ব'লা ।ʼʼ
মুন্নীয়ে  কিছু সময় ভাবি কʼলে, "তোমালোকে মাছ ধৰিব নাযাবা , পানী নাপালে মাছ মৰি যাব । তোমালোক নাযাবা ।"
কিন্তু সিহঁতে মুন্নীৰ কথা নুশুনি জানৰ পিনে গৈয়ে থাকিল ।
নন্দু আৰু চিনু গৈ জানৰ পাৰত বহি লʼলে।দুটা মাছ সিহঁতৰ ওচৰেৰে সাতুৰি পাৰ হৈ গʼল। এটা সৰু পাতল , আনটো অলপ ডাঙৰ আৰু গোল।
তাৰ কিছু পিছত তৃতীয়টো মাছ আহিল । আজিলৈকে সিহঁতে ইমান ডাঙৰ মাছ দেখায়ে নাছিল ।মুন্নীয়ে হাঁহি হাঁহি কʼলে, "এইটো দেখোন দেউতাৰ ভৰিখনকৈও ডাঙৰ ।"
চিনু আৰু নন্দুয়ে নিজৰ নিজৰ বৰশী টানকৈ ধৰি  লʼলে । নন্দুয়ে চিঞৰি কলে, "মোৰ মাছ" !চিনুয়েও চিঞৰি কলে, "নহয়..... এইটো মোৰ মাছ"।
নন্দুয়ে জোৰকৈ টানি ধৰিলে.... , চিনুয়েও জোৰকৈ নিজৰ পিনে টানিলে....
ফট্ !
! !
দুয়োৰে বৰশী ভাঙি গʼল ।ধম্ !
!  !
নন্দু মাটিত পৰি গল।গোৰুম্ !
!  !
চিনু গৈ পানীত পৰিল ।
এয়া কেনেকৈ হʼল ?তুমি কি ভাবা ?মাছবোৰে সিহঁতৰ বৰশীৰ ৰচী বান্ধি দিছিল ।
এদিন  শ্রীনেগ্রী  শ্রীনিবাস তাৰ সকলোতকৈ ভাল গাই কেইজনী লৈ পশু মেলালৈ গৈছিল ।  পশুমেলালৈ তাৰ গাঁৱৰ কাষেৰে যোৱা নতুন ৰাষ্ট্রীয় ঘাই পথটোৰে যাব লাগে ।
সেই ডাঙৰ ৰাস্তাৰে বহুতো গাড়ী আৰু ট্রাক অহা-যোৱা কৰে ।  এই পথৰে যাওঁতে প্রত্যেকজন চালকেই ডাঙৰ ডাঙৰকৈ হৰ্ণ বজাই গৈছিল ।পঅঅ- !
পঅঅ-!
পঅ -!
গাইবোৰে শব্দটো ভাল পোৱা নাছিল । সেয়ে সি ঘৰলৈ উভটি যাবলৈ মন ঠিক কৰিলে ।
সি গাড়ীৰ চালকক হৰ্ণ বন্ধ কৰিবৰ কাৰণে হাতৰে ইঙ্গিত দিলে । কোনো কাম নহ‘ল । তাক দেখি সিহঁতে আৰু বেচিকৈহে হৰ্ণ বজালে । হৰ্ণৰ শব্দ গৈ পোনে পোনে তাৰ মূৰত সোমাইছিল । সেয়ে নহয়, ই মূৰৰ ভিতৰতে সোমাই আছিল । সেই দিনটো তাৰ কাৰণে এটা বেয়া দিন  আছিল  গাইবোৰক লৈ সি ঘৰলৈ উভটি গ‘ল ।  হাম্বা আ আ । গাইবোৰে গোঁহালিত  সোমাবলৈ পাই বৰ ভাল পালে ।
কিন্তু তাৰ মূৰৰ পৰা সেই শব্দবোৰ ওলাই নোযোৱা হ‘ল । পঅঅঅ - !
পঅঅ - !
পঅ - !
ভালদৰে গান বজাব নজনা বেণ্ডে বজোৱাৰ দৰে ই বাজিয়েই থাকিবলৈ ধৰিলে । ইয়াৰ পাছত কাণত বাজি থকা সেই কোৰাছৰ লগত তাৰ চাৰিও ফালৰ অন্য শব্দবোৰেও যোগ দিলে । শেষত সদাই শুনি থকা শব্দবোৰো  শ্রীনেগ্রী  শ্রীনিবাসৰ বৰ ডাঙৰ যেন অনুভৱ হ‘বলৈ ধৰিলে ।
ঋৱিত ঋৱিত কৰি মতা  ভেঁকূলীৰ শব্দটোৱে বৰ হুলস্থুলৰ সৃষ্টি কৰে  । জিলীয়ে কৰা কিৰিক্ কিৰিক্ শব্দটোও কিমান ডাঙৰ ।শ্রীনেগ্রী  শ্রীনিবাসে উৰুলি দি থকা ফেঁচাটো খেদাবলৈ বিচাৰিছিল । ৰাতিপুৱা চাৰি বজাতে ডাঙৰ ডাঙৰকৈ মাতি থকা কুলিটোৰ ওপৰতো তাৰ বৰ খং  ।
গাইবোৰে ৰাতিপুৱা পাঁচ বজাত হেম্বেলিয়াই । সময়মতে উঠিবৰ কাৰণে এই ঘড়ীটোত এলাৰ্ম     কোনে দিয়ে ?আৰু সেই বদমাচ বাঘটো  !
সিও বৰকৈ গুজৰে  !
বেচেৰা শ্রীনেগ্রী  শ্রীনিবাস । তাৰ কাণখনত নতুন ঘাঁ হোৱাৰ দৰে একেবাৰে বেয়া হৈ গ‘ল ।সি কথাবোৰ ঠিক-ঠাক  কৰি ৰাখিবলৈ বহুত চেষ্টা কৰিছিল । ল‘ৰা-ছোৱালীহঁতে ডাঙৰ ডাঙৰকৈ  কথা পাতিলে  সিও ডাঙৰকৈ চিঞৰি দিছিল । প্রেচাৰ কুকাৰৰ হুইছেল বেচিকৈ বাজিলে সি তাৰ ঘৈণীয়েক পৰভাম্মাৰ  ফালে চায় ।
শ্রীনেগ্রী  শ্রীনিবাসে মাত্ৰ নীৰৱতা বিচাৰিছিল । সকলোৱে তাক সহায় কৰিবলৈ চেষ্টাও কৰিছিল ।পৰভাম্মাই ল‘ৰা-ছোৱালীহঁতক খং কৰিবলৈ এৰি দিলে । ল‘ৰা-ছোৱালীহঁতেও বহুত কোমল বল এটা লৈ  শান্তভাৱে শব্দ নোহোৱাকৈ ক্রিকেট খেলিবলৈ ল‘লে ।
গৰুবোৰেও আৰু হেম্বেলিয়াবলৈ এৰিলে । ফেঁচা আৰু জিলীটো  অন্য এখন গাঁৱলৈ গুচি গ‘ল । আনকি বাঘটোৱেও গুজৰিবলৈ বন্ধ কৰিলে ।
হয়,  শ্রীনেগ্রী  শ্রীনিবাস সুখী নাছিল ।   সকলোৱে বন্ধ  কৰিবলৈ চেষ্টা কৰা শব্দবোৰে  আহি তাৰ কাণত আমনি দিছিল !
এদিন ৰাতিপুৱা সি ক‘লে, ‘‘মই এই ঠাইৰ পৰা গুচি যাম ।‘‘“নাই, নাই, নাযাবা ‘‘ পৰভাম্মাই  ক‘লে । তুমি  শান্ত  ঠাই ক‘ত পাবানো ?‘‘    শ্রীনেগ্ৰী শ্রীনিবাস কেৱল  পত্নীক খং কৰি  গাঁৱৰ পৰা ওলাই গ‘ল ।
অতি সোনকালেই সি এখন নতুন চহৰত উপস্থিত হ‘লহি । সি সেই  হুলস্থুলীয়া চহৰৰ হুলস্থুলীয়া মানুহবোৰক নিৰীক্ষণ কৰিলে । এটা ডেকা ল‘ৰা তাৰ কাষেৰে পাৰ হৈ গ‘ল । ল‘ৰাটোৱে তাৰ কাণৰ পৰা কিছুমান তাৰ ওলোমাই থৈছে ।  সি কাষেৰে পাৰ হৈ যাওঁতে শ্রীনেগ্রী  শ্রীনিবাসেও টিং ডং টিং ডং শব্দ শুনিবলৈ পালে । সি আনকি তাৰ কাষেদি যোৱা ট্রাকবোৰে হৰ্ণ বজোৱা কথাটোৱো লক্ষ্য নকৰিলে ।
সি ল‘ৰাটোক সুধিলে, “এইটো কি?‘‘“এইটো মোৰ হেডফোন । তুমি লগাই চোৱাচোন ।‘‘ সেই ডেকা ল‘ৰাটোৱে ক‘লে ।  সি তাৰ হেডফোনটো শ্রীনেগ্ৰীৰ  কাণত লগাই দিলে । শ্রীনিবাসে কেৱল টিং ডেং টিং ডেং শব্দহে  শুনিলে, অন্য কোনো  হৰ্ণৰ শব্দ তাৰ কাণত নপৰিল। “অ‘স্,  মোক এইটোৱেই দৰ্কাৰ । সি ক‘লে ।
শ্রীনেগ্রী শ্রীনিবাস চহৰলৈ গ‘ল । সি চহৰৰ পৰা বৰ ভাল হেডফোন এটা কিনি আনি নিজৰ কাণত লগাই ল‘লে । অৱশেষত ... আৰু কোনো হুলস্থুল  নাই । ডাঙৰ হেডফোনটো লৈ সি তাৰ গাঁৱলৈ ঘূৰি আহিল ।
পত্নীয়ে তাক দেখি ভাল পালে ।  শ্রীনেগ্রী  শ্রীনিবাসে তাইলৈ চাই এটা বৰ ডাঙৰ হাঁহি মাৰিলে । তাৰ ল‘ৰা-ছোৱালীহঁতে তাক ভাল ভাল গান লগাই দিলে ।
আজিকালি যেতিয়া শ্রীনেগ্ৰী  শ্রীনিবাসৰ গাড়ীৰ হৰ্ণৰ ওপৰত খং উঠে, আনকি ভেঁকূলীৰ ওপৰতো খং উঠিলে হেডফোনটো কাণত লগাই লয় আৰু নিশব্দতাক উপভোগ কৰে । নহ‘লে সি ভাল ভাল গানো শুনে ।গাঁৱত আকৌ গাইবোৰে হেম্বেলিয়াবলৈ ধৰিলে । কুলি চৰাইবোৰো ঘূৰি আহিল । ভেঁকূলীয়ে ঋৱিত ঋৱিত আৰু জিলীয়ে কিৰিক্ কিৰিক্ মাতিবলৈ ল‘লে ।
পঅঅঅ -!
পঅঅ -!
পঅঅ - !
শব্দটো ভাল নহয় ।  গাড়ীবোৰে এতিয়াও ঘাই পথত বৰ হুলস্থুল কৰে । শ্রীনিবাসে তাৰ গাইবোৰ লৈ মেলালৈ যাব লাগিব । সিহঁতকো হেডফোন লাগিব নেকি ?
“তোমালোকে শাৰি পাতা,আমি পাৰ্কলৈ যাও ব‘লা,‘‘ লাইলা বাইদেৱে ক‘লে ।সকলো ছাত্রই দুজন দুজন কৈ যোৰ হৈ কথা পাতি পাতি যাবলৈ ধৰিলে, কিন্তু কাব্যাৰ লগত কোনো নাই, তাই অকলশৰীয়া হ‘ল । সিহঁত যাবলৈ আৰম্ভ কৰোতে   লাইলা বাইদেৱে সুধিলে,“পলু ডাঙৰ হ‘লে কি হয় কোনোবাই জানা নে ?‘‘কাব্যাৰ পেটটো গুৰগুৰ কৰি উঠিল । তাই উত্তৰটো জানে !
ক‘ব নে ?
কাব্যা আৰু সিহঁতৰ পৰিয়ালটো অলপতে গাঁৱৰ পৰা বাঙ্গালোৰলৈ আহিছে । গাঁৱত তাই মাক-দেউতাকে ঘৰ সজা বনুৱা হিচাবে কাম কৰা ঠাইখনতে বাস কৰিছিল । আধা সজা ঘৰত থকাতো বৰ কষ্টকৰ । বতাহৰ ধোঁৱাৰ গোন্ধ, আৰু গাড়ীৰ চলাচলে টোপনিত ব্যাঘাত ঘটায় । ওপৰলৈ উঠা ওখ ওখ ঘৰ, ওচৰলৈ অহা গাড়ী, আৰু ব্যস্ত মানুহবোৰৰ ওচৰত  তাই নিজকে বৰ সৰু যেন অনুভৱ কৰে ।
কাব্যা পঢ়াশালীলৈ অহা এসপ্তাহমান হৈছে । তাই এতিয়াও কাৰো লগত কথা বতৰা পতা নাই । যদি তাইৰ কথা শুনি সিহঁতে হাঁহে, কি হ‘ব ?
আৰু যদি ইমানদিনে পঢ়াশালীলৈ নোযোৱাৰ কাৰণে তাইক সিহঁতে জোকাই ?
কাব্যাই এটা দীঘল উশাহ লৈ হাত উঠালে । বাঙ্গালুৰুৰ নিচিনা হুলস্থুলীয়া নগৰী এখনত তাই সদায় মনে মনে থাকিব নোৱাৰে ।
“পলুটো ডাঙৰ হৈ পখিলা হয় ।‘‘ কাব্যাই ক‘লে । “ঠিক কৈছা ।‘‘ লাইলা বাইদেৱে ক‘লে ।পলুটো কেইটামান সপ্তাহৰ কাৰণেহে পলু হৈ থাকে। সেই সময়খিনিত সিহঁতে গছৰ পাত খায়।‘‘“সিহঁত নিশ্চয় বৰ ডাঙৰ হয় ।‘‘ তাইৰ লগৰীয়া মেৰীয়ে সুধিলে ।“সিহঁত ডাঙৰ!‘‘কাব্যাই ক‘লে,“পলুৱে খাই খাই ডাঙৰ হৈ গছৰ গাত লেটা তৈয়াৰ কৰি ভিতৰত সোমাই থাকে ।‘‘
“ঠিকেই কৈছা ‘‘ লাইলা বাইদেৱে ক‘লে । “সিহঁত লেটাৰ ভিতৰত প্রায় দুসপ্তাহ থাকে । লেটাৰ পৰা সিহঁত  পখিলা হৈ ওলাই আহে ।‘‘  “আমি উদ্যান পালোঁহি !‘‘ মেৰীয়ে ক‘লে । কাব্যাই ডাঙৰকৈ উশাহ ল‘লে । পখিলাৰে উদ্যানখন ভৰি আছে !‘‘
নীলা পখিলা হ‘ল - নদীৰ ৰং।হালধীয়া পখিলা - সূৰ্যৰ পোহৰৰ ৰং ।কমলা পখিলা - পকা চপেটাৰ ৰং ।ক‘লা আৰু বগা পখিলা - আন্ধাৰৰ মাজেৰে তৰাৰ পোহৰ - আশাৰ কিৰণৰ দৰে ৰং ।এই সকলোবোৰ ৰংৰ কথা নগৰলৈ আহি কাব্যাৰ মনত পৰিছে।তাই মনটো বেয়া লাগি গ‘ল।
“প্রত্যেক বছৰে এই উদ্যানখনলৈ হাজাৰ হাজাৰ মাইল দূৰৰ পৰা পখিলা আহে । সিহঁতে ইয়াত খাদ্য আৰু ভাল পৰিৱেশ বিচাৰেহি । কণী পাৰিবৰ কাৰণে ইয়াত সিহঁতে সুৰক্ষিত ঠাইৰ সন্ধাান কৰি লয় ।‘‘লাইলা বাইদেৱে ক‘লে ।“সিহঁতৰ এই যাত্রাক পৰিভ্রমণ কৰা বুলি কয় ।‘‘
“বহুত সময়ৰ কাৰণে পাখি মাৰি থাকিলে সিহঁতৰ ভাগৰ নালাগে নে ?‘‘ এজনী লগৰীয়াই সুধিলে ।“বতাহ বেচি হ‘লে সিহঁতে বেচি পাখি মাৰিব নালাগে । সিহঁতে পাখি দুখন মেলি বতাহত ওপঙি ফুৰে ।‘‘ কাব্যাই ক‘লে ।মেৰীয়ে কাব্যাৰ কাণত ফুচফুচাই ক‘লে,“সিহঁত অহা পথটো নিশ্চয় মসৃন নহয় নে?‘‘
কাব্যাই বাঙ্গাালুৰুলৈ অহা বাছ যাত্রাটোৰ কথা ভাবিছে - বস্তু-বাহানীবোৰৰ মাজত সিহঁত কেনেদৰে চেপেতা হৈ সোমাই আহিছিল । ওখোৰা-মোখোৰা ৰাস্তাত কেবা ঘন্টাও জঁপিয়াই, থেকেচা খাই আহিব লাগে ।বতাহত পখিলা এটাই উৰোতে তেনে অনুভৱেই কৰে নেকি ?
‘পখিলাবোৰ এঠাইৰ পৰা আন এঠাইলৈ গ‘লে নদীৰ কাষে কাষে যায় । যাওতে  সিহঁতে নদীৰ পাৰত ৰৈ নিজৰ কাৰণে দৰ্কাৰী খনিজাত নিমখত ঠেং তিয়াই লয় । ইয়াক “বোকা সনা‘‘ বুলি লাইলা বাইদেৱে ক‘লে ।মেৰীয়ে ক‘লে, “বোকা সনা‘ কথাটো  শুনি হাঁহি উঠিছে ।‘‘মেৰী আৰু কাব্যাই ইজনীয়ে সিজনীলৈ চাই হাঁহিলে ।‘কথাটো সঁচা, কিন্তু আজিকালি বোকা সানিবৰ কাৰণে এনে খনিজাত দ্রব্যৰ পুং পোৱা নাযায় ।‘‘কাব্যাৰ গাঁৱত মানুহে আজিকালি নদীৰ পাৰৰ পৰা বালিবোৰ ট্রাকৰে বাহিৰলৈ লৈ যায় । সেয়েহে বতৰ বেচি গৰম হৈ পৰে আৰু বৰষুণৰ পৰিমাণ কমি যায় ।
যোৱা বছৰ নদীখন শুকাই গৈছিল । পখিলাবোৰে বোকা সানিবৰ কাৰণে যথেষ্ট পানী পোৱা নাছিল ।কাব্যহঁতৰ পৰিয়ালেও খেতি কৰিবৰ কাৰণে ভালদৰে পানী নাপায় ।সেয়েহে সিহঁত বাঙ্গালুৰুলৈ গুচি আহিছে ।
‘‘লাইলা বাইদেৱে ক‘লে,“কাব্যা, তুমি পখিলাৰ বিষয়ে বহুত কথা জানা।‘‘“কাৰণ পখিলা মোৰ প্রিয় পতঙ্গ ।‘‘মেৰীয়ে কাব্যাক সুধিলে, “তুমি পখিলা কিয় ইমান ভালপোৱা ?‘‘ কাব্যাই মাত্র এটা বস্তু কিয় ভাল পায় ?
সিহঁতৰ গাটো কেতিয়াবা ফুট-ফুটীয়া আৰু কেতিয়াবা বিভিন্ন আঁক-বাঁক থকা কাৰণে তাইৰ ভাল লাগে ।  দীঘল নাকটোৰে সিহঁতে ফুলৰ মৌ কেনেকৈ চুহি খাই, কেনেকৈ ইটো ফুলৰৰ পৰা সিটো ফুললৈ ৰেণু বিয়পাই নতুন ফুল ফুলাই, গুটি গজিবলৈ সহায় কৰে - ইত্যাদি কথাৰ কাৰণে পখিলাক ভাল পায় ।
“সিহঁত বহুত দূৰলৈকে উৰে, কিন্তু সিহঁতে যি ঠাইতে জিৰণি লয় তাতেই নতুন বন্ধু গঢ়ি লয় ।‘‘মেৰীৰ হাতটো টানকৈ ধৰি কাব্যাই কয় । “সিহঁত বৰ সৰু যদিও বৰ সাহসী।‘‘“ঠিক তোমাৰ নিচিনা।‘‘লাইলা বাইদেৱে ক‘লে ।পখিলাৰ পাখি দুখনৰ সমান বহলকৈ কাব্যাই এটা হাঁহি মাৰিলে ।
পখিলাৰ জিৰণি ঘৰ তৈয়াৰ কৰা ।  ভাৰতত পখিলাবোৰে বছৰত দুবাৰ পৰিভ্রমণ কৰে । আমাৰ নদী আৰু   অৰণ্য ক্রমান্বয়ে কমি যোৱাৰ কাৰণে পখিলাৰ এই যাত্রা বৰ কষ্টকৰ হৈ পৰিছে । সিহঁতে জিৰণি ল‘বৰ কাৰণে সুবিধা নোহোৱা হৈ গৈছে । ভ্রমণ কালত ৰাস্তাত সিহঁত বৰকৈ ভাগৰি পৰে ।সেয়েহে সিহঁতক সহায় কৰাৰ একমাত্র উপায় হৈছে খোৱা আৰু জিৰণি ল‘বৰ কাৰণে জিৰণি ঘৰ তৈয়াৰ কৰা ।
পখিলাৰ জিৰণিঘৰ কেনেকৈ তৈয়াৰ কৰিবা কাষটো ওখ কাঁহী বা প্লেটৰ দৰে এটা বহল পাত্র ।পখিলাই উজ্জ্বল ৰং ভাল পায় । পাত্রটোত উজ্বল ৰং কৰি ল‘ব লাগে ।পাত্রটো পখিলাৰ খাদ্যৰে ভৰাব লাগিব । সিহঁতৰ খাদ্য তৈয়াৰ কৰিবলৈ বৰ সহজ । একাপ চেনী আৰু চাৰিকাপ পানী মিহলাই সিহঁতৰ খাদ্য তৈয়াৰ কৰিব  পাৰি।
এই চেনী পানীৰ লগত বেচিকৈ পকি যোৱা ফল মিলাবা । পখিলাই আম,কল, মধুৰীআম, অমিতা আৰু কমলা আদি ভাল পায় ।পাত্রটো তোমালোকৰ বাৰন্দাত, খিৰিকিৰ কাষত বা বাহিৰৰ ক‘ৰবাত থৈ দিয়া ।দুদিন বা তিন দিনৰ মূৰে মূৰে পাত্রটো পৰিষ্কাৰ কৰা আৰু নতুন পানী ভৰােৱা ।পখিলাক আকৰ্ষণ কৰিবৰ কাৰণে পখিলাই ভালপোৱা গছ, ফুল আদি ৰুব লাগে । জবা, ডালিয়া, নাৰ্জী, বেলি, গুটিমালী আদি ৰুব পাৰা । ইয়াৰ কাৰণে বেচি ঠাইৰ প্রয়োজন নহয় । টাবত  ফুল ৰুই খিৰিকিৰ কাষত থ‘ব পাৰা ।
আমাৰ পৰিয়াল চাৰিজন  । সকলো ঠাইতে মই চিংকুৰ পিছে পিছে যাওঁ ।
চিংকুক চোৱাচিতাৰ দায়িত্ব মোৰ । জানেই নহয়?
মই তাতকৈ ডাঙৰ ।
চিংকু কেতিয়াবা অসাৱধান হয় । মইয়ে ঘৰৰ চকীদাৰকৰিব লগীয়া হয়।
আমি সকলো একেলগেই কৰোঁ। আমি একেলগে কামও কৰোঁ।
খেল ধেমালিও আমি একেলগেকৰো।
মাৰ পৰা গালিও আমি সমান সমানেই পাওঁ ।
চিংকু যেতিয়া স্কুলত থাকে , মইমাক সহায় কৰি দিও।কাউৰীৰ পৰাপাপৰবোৰ মই বচাও।
চিংকু আজি মোৰ শিক্ষক হ'ব। আজি মই নতুন কিবা শিকিবপাম।
মই ভাল কুকুৰ । মই মেকুৰীক ভয় নেদেখুৱাও।
তুমি চিংকুৰ বন্ধু নে?
তেনেহলেতুমি মোৰ ও বন্ধু ।
তলত দিয়া বাক্যকেইটা ভালদৰে পঢ়া । এইকেইটাৰভিতৰত তোমাৰ কি কৰি ভাল লাগে ?
I like dancingমই নাচি ভাল পাওঁ ।I like swimming মই সাতুৰি ভাল পাওঁ।I like skippingমই ৰচীৰ সতে জপিয়াই ভাল পাওঁ।I like drawing মই ছবি আকি ভাল পাওঁ।
I like cyclingচাইকেল চলাই মোৰ ভাল লাগে ।I like climbingপাহাৰ বগাই মোৰ ভাললাগে  ।কেতিয়াবা আমি কওঁ," কুকুৰৰ দৰেবিশ্বাসী "। এইকাৰণেই এইটো কোৱা হয় যে," কুকুৰ সদায়মালিকৰ ওচৰে পাজৰে থাকে । যদি কেতিয়াবা কুকুৰটো হেৰাই যায় বা কেতিয়াবা যদি বহুদূৰলৈ যায় সি নিজেই ঘৰলৈ ঘূৰি আহে ।
এইটো মোৰ ঘৰ । মা, দেউতা আৰু চিনাও ইয়াত থাকে ।
ঘৰৰ সকলোতকৈ ভাল চকীখন মোৰ; কিন্তু কাৰবাৰ কোলাত বহা আৰু বেচি মজাৰ ।                                                       নহয় নে ?
চিনা মোৰ প্রিয় বান্ধৱী । পঢ়াশালিৰ পৰা তাই অহালৈ মই অপেক্ষা কৰি থাকো ।
পানী নোলোৱাকৈয়ে মই নিজক পৰিষ্কাৰ কৰো । টমীৰ নিচিনাকৈ মই গা ধুব নালাগে ।
মই ইয়াত লুকাই আছোঁ বুলি কাকো নক‘বা ।       এক... দুই... তিনি... গম পালা !
মই বাগিছাৰ পৰা ভাল বস্তু এটা খাবলৈ অনাৰ কাৰণে,      মায়ে মোক বৰকৈ খং কৰি চিঞৰি উঠিল ।
মই গছৰ ওপৰত উঠিব পাৰো ।       মই জাঁপ মাৰিব পাৰো ।       ইয়াৰ সকলোবোৰ চমু ৰাস্তা মই চিনি পাওঁ ।
সঞ্জু  আমাৰ ওচৰতে থাকে ।      সি মোক জোকাই থাকে ।      তেনে কৰিলে মোৰ খং উঠে ।
বাঘ আৰু আমি একে পৰিয়ালৰে - এই কথা অনুগ্রহ কৰি সঞ্জুক ক‘বাচোন ।                                       আমাৰ দুয়োৰে চোকা হাতোৰা আছে ।
ৰাতি কেতিয়াবা কেতিয়াবা মোৰ বন্ধুবোৰে বৰ হুলস্থুল কৰে ।      কিন্তু তেতিয়া মই শান্ত হৈ বিছনাত শুই থাকো ।
নেজে কথা ক‘ব পাৰে !
চৰাই আৰু জন্তুবোৰে নেজেৰে কেনেকৈ আমাক   সিহঁতৰ ক‘বলগীয়া কথা কয়, তুমি জানা নে ?
কুকুৰে স্ফূ্ৰ্তি পালে তাৰ নেজ লৰাই ।    মেকুৰীয়ে খং উঠিলে,    তাৰ নেজডাল ফুলাই দিয়ে ।    প্রায়ে আমি কওঁ,"মেকুৰীৰ নিচিনা পৰিষ্কাৰ ।"    তাৰ কাৰণ হ‘ল, মেকুৰীয়ে পানী ভাল নাপায় ।    তাৰ পিছতো সিহঁতে মুখেৰে চেলেকি নিজকে     পৰিষ্কাৰ কৰি ৰাখে ।
তুমি কিয় গৃহকৰ্ম কৰা নাই ?বাইদেউ,  মেকুৰীজনীৰ কাৰণে ।
তাই যদি গছত লাগি নধৰিলেহেঁতেন, মই গছৰ ওপৰত উঠিবৰ কাৰণে জখলা আনিব নালাগিলহেঁতেন ।
মই উঠিবৰ বাবে যদি জখলাডাল আনিব নালাগিলহেঁতেন, সেইডাল মই ঠিক কৰিব নালাগিলহেঁতেন ।ঠিক কৰিব নলগা হ‘লে, মই ঠিক কৰোতে হোৱা শব্দত মইনা টোপনিৰ পৰা সাৰ নাপালেহেঁতেন ।
মই যদি মইনাক সাৰ পোৱাই নিদিলোহেঁতেন, মাই পাকঘৰৰ পৰা ওলাই যাব নালাগিলহেঁতেন । মা পাকঘৰৰ পৰা ওলাই নোযোৱাহ‘লে পাকঘৰত বান্দৰ নোসোমালহেঁতেন   ।
বান্দৰটো পাকঘৰত নোসোমোৱা হ‘লে, সি খোৱাবস্তুবোৰ খাই পেলাব নোৱাৰিলেহেঁতেন ।খোৱাবস্তুবোৰ খাই নেপেলোৱাহ‘লে মোৰ দেউতাই চাহৰ দোকানৰ পৰা ৰুটী আৰু মূৰ্গী মাংসৰ আঞ্জা কিনি নানিলেহেঁতেন ।
যদি দেউতাই চাহৰ দোকানৰ পৰা ৰুটী আৰু তৰকাৰী কিনি নানিলেহেঁতেন, কুকুৰটো তেওঁৰ পিছে পিছে ঘৰলৈ নাহিলহেঁতেন ।
কুকুৰটো দেউতাৰ পিছে পিছে নহাহ‘লে, সি মোৰ হ‘মৱৰ্কৰ বহীখন খাব নোৱাৰিলেহেঁতেন ।
সেয়ে তুমি কৈছা, কুকুৰটোৱে তোমাৰ হমৱৰ্ক খিনি খাই পেলালে ?
হয় বাইদেউ, সকলো মেকুৰীটোৰ দোষ !
এটা নতুন দিন ।                   জংঘলত কোমল ৰ‘দ পৰিছে ।                   চৰাইবোৰে সাৰ পাইছে ।
কেৰেলুৱা এটাই           মূগা ৰঙৰ ডাঙৰ পাত এখিলাৰ তলত মেৰ খাই পৰি আছিল ।          চৰাইবোৰে মাতি মাতি তাইক জগাই দিলে ।
"ইয়াৰ পৰা যোৱা !
মোক শুবলৈ দিয়া !"
তাই গোজোৰা মাৰি ক‘লে ।           "এতিয়া ৰাতিপুৱা হৈছে বুলি মই জানো ।"           " প্রতি দিনে এই একে কথাকে বাৰে বাৰে মোক ক‘ব নালাগে ।"             তাই চৰাইবোৰক ক‘লে ।
কেৰেলুৱাটো পাতৰ তলৰ পৰা বগাই বগাই ওলাই আহিল ।      তাই তাইৰ প্রথম পোন্ধৰযোৰা ঠেং পোনাই ল‘লে ।      তাৰ পিছত এটা বৰ ডাঙৰ হামি মাৰিলে ।
"মোৰ ভোক লাগিছে !
"কেৰেলুৱাজনীয়ে ক‘লে,        আৰু আহাৰৰ সন্ধানত ওলাই গ‘ল ।                                     লৰালৰি কৰোতে তাই এটা শিলত খুন্দা খালে ।                                     অস , মোৰ ভৰিটো !
হে ভগৱান !"
"মোৰ ভৰি এটা ভাগিল !"
তাই ক‘লে ।
সৰু ঘৰ-চিৰিকা এটাই কাষতে খাবলৈ কিবা গুটি বিচাৰি আছিল ।     "তোমাৰ এটা ভৰি ভাগিল,       মোৰ বহুত ভৰি থকাহ‘লে এটা ভাঙি দিলোহেঁতেন !
মোলৈ চোৱা !
মোৰ মাত্র দুটা ভৰিহে আছে ।      এটাই আনটোক অনুসৰণ কৰে, কোনো অসুবিধা নাই !
সহজ কথা !"
তাই আনন্দ  মনেৰে ক‘লে, "আৰু তোমাৰ নো ইমান লৰালৰি কিয় ? "
"অনুগ্রহ কৰি তুমি মোক সহায় কৰিব পাৰিবা নে ?"
কেৰেলুৱাই সুধিলে ।         "ইমান ৰাতিপুৱাতে ?
‘‘          “নাই বাইদেউ, মই দুখিত, মোৰ বহুত কাম আছে ।"           ঘৰ-চিৰিকাটোৱে ক‘লে ।
কেৰেলুৱাটোৱে সহায় কৰিবৰ কাৰণে মৌ মাখিক অনুৰোধ কৰিলে ।         কিন্তু  সিহঁত ফুলৰ পৰা মৌ গোটোৱাত ব্যস্ত ।         জিঞাজনীয়েও আনকি তাইক ঘূৰি নাচাই ভোঁ ভোঁ কৰি উৰি গুচি গ‘ল ।
"পখিলাই ক‘লে, তোমাৰ ইমানবোৰ ভৰি আছে !
তাৰ মাজৰে এটা ভৰি ভাগোতেনো তুমি কিয় চিন্তা কৰিছা ?
এই নাটক বন্ধ কৰা !"
শামুকে উপদেশ দিলে, "তুমি ইমান অসাবধান ।        তুমি মোৰদৰে লা-হে - লা-হে খোজ কাঢ়িবলৈ শিকা উচিত ।"
এইবাৰ কেৰেলুৱাটোৱে মনত বৰ দুখ পালে ।        " হু !
হু !
কোনেও মোক সহায় কৰিবলৈ নিবিচাৰে !
মই আকৌ ভালদৰে খোজকাঢ়িবলৈ বিচাৰো ।"         তাই উচুপি উঠিল ।
মকৰা এটাই আনন্দ মনেৰে তাৰ জালত দুলি আছিল ।                                        সি কেৰেলুৱাটোৱে কান্দি থকা দেখিলে ।                                       " অ‘ মোৰ কণমানি বন্ধু !
"ইমান ৰাতিপুৱাতে তুমি কি কাৰণে কান্দিছা ?"
সি সুধিলে ।          "মোৰ ভৰি এটা ভাগিছে, আৰু মই বৰ কষ্ট পাইছো ।      তুমি মোক সহায় কৰিব পাৰিবা নে ?"
কেৰেলুৱাই সুধিলে ।
" নিশ্চয়, মই তোমাক সহায় কৰিব পাৰিম;  কিন্তু মই তোমাৰ ইমানবোৰ ভৰিৰ মাজত ভগা ভৰিটো কেনেকৈ বিচাৰি পাম ?
"মই মাত্র আঠলৈকে হে গণিব জানো ।"  মকৰাটোৱে ক‘লে ।          "ঠিক আছে, মোৰ লগত গণি যোৱা", কেৰেলুৱাটোৱে ক‘লে ।           "এক... সাত... তেইশ... আঠাৱন্ন ...          বিৰানব্বৈ... এশ‘ পোন্ধৰ আৰু উস্ !
সেইটোৱেই !
মোৰ এশ‘ সাতত্রিশ নম্বৰৰ ভৰিটো !"
মকৰাটো কেৰেলুৱাৰ ওচৰলৈ দুলি দুলি নামি গ‘ল ।                                                   সি ভৰিটোৰ চাৰিওফালে ঘূৰি ঘূৰি                                               তাৰ জালৰ চিল্কৰ সূতাৰে ভৰিটো মেৰাই দিলে ।                                             সি সুধিলে, এতিয়া অলপ ভাল পাইছা নে ?
কেৰেলুৱাটোৱে আনন্দ মনেৰে এটা হাঁহি মাৰিলে ।
"মোৰ মৰমৰ মকৰা, তোমাক ধন্যবাদ ।                     তুমি নোহোৱাহ‘লে মই যে কি কৰিলোহেঁতেন ক‘ব নোৱাৰো ।"                     “ কণমানি কেৰেলুৱাজনী, এতিয়াৰ পৰা সাবধান হ‘বা ।                       আকৌ চিন্তা নকৰাকৈ কোনো কাম নকৰিবা ।                       বিদায় !"
কণমানিজনী ।
সুখীয়া কাকাৰ ঘৰ আছিল বিতুৱানা নামৰ গাঁৱত । গাঁৱৰ গান গোৱা লোকসকলৰ কাৰণেই বিতুৱানা বিখ্যাত আছিল । সুখীয়া কাকাৰ সুৰীয়া গান নোহোৱাকৈ কোনো উৎসৱেই সম্পূৰ্ণ নহৈছিল ।                   আজি তেওঁক ঝালাউৰা নামৰ গাওঁখনত গান গাবলৈ নিমন্ত্রণ কৰিছে ।
সুখীয়া কাকাই তেওঁৰ মোছত পাক দি যাত্রা আৰম্ভ কৰিলে । যাওঁতে সুখীয়া কাকাই ৰাগ মল্লাৰ গাই গাই গ‘ল ।           … অ’ উৰণীয়া মেঘ, তুমি আহা মোৰ কাষলৈ…
হঠাৎ কাকাই ধুপ্, ধুপ্, ধুপ্ শব্দ শুনিবলৈ পালে । কোনোবাই তেওঁৰ গানৰ লগে লগে তাল দিছে নেকি ?
দিনু নামৰ ডাইনচৰটো তেওঁৰ ওচৰলৈ দৌৰি আহিছে  । সুখীয়া কাকাই তাক দেখি বৰ ভাল পালে !
তুমি গান শুনাবলৈ সদায় সদায় ইমান বেচি শ্রোতা নাপাবা, দিনুৱে ক‘লে ।          …অ’ উৰণীয়া মেঘ তুমি আহা, তুমি বৰষুণ দি আমাক তিয়াই দিয়া !
সুখীয়া কাকা  আৰু দিনুৱে একেলগে এটা গান গালে আৰু সময় কটাবৰ কাৰণে অলপ ধেমালি কৰিলে।
মেঘে মাত্র তেওঁলোকৰ গান শুনি আছিল !
বিজুলী ধেৰেকণি আৰু ধুমুহা ব’বলৈ ধৰিলে । ক’লা ডাৱৰবোৰ ঘূৰি ঘূৰি আহিবলৈ লাগিল । সুখীয়া কাকা আৰু দিনুৰে আনন্দতে হাঁহিবলৈ ধৰিলে ।
এইবাৰ বৰষুণ পৰিবলৈ আৰম্ভ কৰাৰ লগে লগে সুখীয়া কাকা আৰু দীনুৱে এটা সৰু ছাটি মেলি ল’লে ।সিহঁত দুয়ো ঝালাউৰাৰ পৰা স্বাদিষ্ট পকোৰাৰ গোন্ধ লৈ আৰু গান গাই গাই যাত্রা কৰিলে । বৰষুণ, অ’ বৰষুণ,  লা... লা... লা... ।
পঢ়ুৱৈ সকল   তোমালোকে কেতিয়াবা ডাইনাচোৰ দেখিছা নে ?
সিহঁতে গান গাই বুলি তোমালোকে ভাবা নে ?
বৰষুণত তোমালোকে কি কৰিবলৈ ভাল পাবা ?
বৰষুণ দিলে তোমালোকে কি খাবলৈ ভাল পোৱা ?
আজি শ্রীনেগ্রী শ্রীনিবাসৰ বছেৰেকীয়া চুলি কটা দিন ।
শ্রীনেগ্রী শ্রীনিবাস ওচৰতে থকা নাপিতৰ তালৈ যাবৰ কাৰণে ঘৰৰ পৰা ওলাই গ’ল ।
কিন্তু নাপিতে ক’লে,“আজি ইমান দীঘল চুলি কাটিবলৈ মোৰ সময় একেবাৰে নাই !’’
নাপিতৰ কথাত শ্রীনেগ্রীয়ে বৰ দুখ পাই ঘৰলৈ উভতি আহি পত্নীক সহায় খুজিলে ।
কিন্তু পত্নীয়েও ক’লে, “ইমান দীঘল চুলি কাটিবলৈ আজি মোৰো সময় নাই  !’’
পত্নীৰ কথাত শ্রীনিবাসৰ খং উঠিল আৰু তাৰ  দৰ্জী বন্ধুটোৰ ওচৰলৈ গ’ল ।
দৰ্জীয়ে  ক’লে,“ইমান দীঘল চুলি কাটিবলৈ মোৰ সময় নাই !
’’
এইবাৰ অলপ চিন্তিত হৈ শ্রীনিবাস তাৰ মিস্ত্রী বন্ধুৰ কাষলৈ গ’ল ।
মিস্ত্রী বন্ধুৱেও উত্তৰ দিলে, ‘‘আজি ইমান দীঘল চুলি কাটিবলৈ মোৰ সময় নাই !
‘’
বেচেৰা শ্রীনেগ্রী শ্রীনিবাস । এনে লাগিছে, যেন আজিৰ এই বছেৰেকীয়া চুলি কটা দিনটোত তাৰ চুলি  কোনেও কাটি নিদিয়ে  ।
এইবাৰ কান্দি কান্দি সি গাঁৱৰ কাষত থকা জংঘলৰ কাষেৰে যাবলৈ ধৰিলে ।
গৈ গৈ সি এটা গুহাৰ সন্মুখত বহি লৈ ডাঙৰ ডাঙৰকৈ কান্দিবলৈ ধৰিলে ।
‘‘দিনটো প্রায় শেষ হওঁ হওঁ । মই মোৰ চুলি কাটিবলৈ কৰা প্রতিজ্ঞাটো কেনেকৈ ৰক্ষা কৰিম ?
হে ভগৱান, মোক ৰক্ষা কৰা !’’
গুহাৰ ভিতৰত বাঘ এটাই বৰ শান্তিত শুই আছিল । শ্রীনিবাসনৰ কান্দোনৰ পৰা হোৱা হুলস্থুলত বাঘৰ টোপনিত ব্যাঘাত ঘটিল ।
খঙতে গুজৰি গুমৰি বাঘটো গুহাৰ বাহিৰলৈ ওলাই আহি তাৰ ডাঙৰ ডাঙৰ হাতোৰা শ্রীনেগ্রী শ্রীনিবাসনৰ ফালে জোঁকাৰিবলৈ ধৰিলে ।
বেচেৰা শ্রীনেগী শ্রীনিবাসে ইমান ভয় খাল, ইমান ভয় খালে যে …
... তাৰ মূৰৰ গোটেইবোৰ চুলি সৰি গ’ল !
শ্রীনেগ্রী শ্রীনিবাসে উভতি গাঁৱৰ ফালে দৌৰিবলৈ ধৰিলে ।      বাঘটো শুবৰ কাৰণে গুহালৈ উভতি গ’ল ।
এতিয়া আৰু বহুত দিনলৈ শ্রীনেগী শ্রীনিবাসৰ চুলি কাটিবলগীয়া নহ’ব ।
হেৰা, মই লাইনৰ চতুৰ্থ  নম্বৰত আছো । তুমি বাৰু মোক দেখিছা নে ?
সোঁ, বাওঁ, সোঁ, বাওঁ । এইদৰে আমি নীৰৱে শাৰী পাতি গৈ থাকো ।
মোৰ মনত এটা বুদ্ধি খেলাইছে । মই খৰকৈ যাবৰ কাৰণে কেইটামান চকা আনি ল‘ম !
আন জন্তুৰ দৰে আমি হুলস্থু্লীয়া নহয় । আমি গোন্ধৰ সহায়ত কথা পাতো ।
এক প্রকাৰৰ গোন্ধে কয়, "মোৰ পিছে পিছে আহা, খোৱা বস্তু আছে ।"
আন এক প্রকাৰৰ গোন্ধে কয়,  "বিপদ আছে !
সেই ফালে নাযাবা । "
মই কেক আৰু সকলো ধৰণৰ মিঠাই ভাল পাওঁ - তোমাৰ নিচিনাকৈ ।
কাম কৰি থকা অৱস্থাত মোৰ মাংস-পেশীবোৰ চাবলৈ ইচ্ছা  কৰা নেকি ?
মই দেখিবলৈ বৰ সৰু হ‘ব পাৰো, কিন্তু মোৰ বহুত শক্তি আছে ।
দুৱাৰ বন্ধ থাকে যদি দুখ নকৰিবা । অতিকৈ সৰু ফুটাটোৰেও মই সৰকি যাব পাৰো ।
বিশ্বাস কৰা নে নকৰা নাজানো; কিন্তু আমি শ‘ শ‘ পৰুৱা একেলগে সুখে-শান্তি বাস কৰাে ।
ৰোজা বৰ দুখী । মাক কামলৈ গৈছে । ‘‘মই ৰাতি শোৱাৰ আগতে আহি পামহি কান্নাম্মা ।ʼʼ মাকে কʼলে ।
‘‘কিন্তু কিমান সময়ত আহিবা ?ʼʼ ৰোজাই সুধিলে ।  ‘‘ন বজাৰ লগে লগে ।ʼʼ মাকে উত্তৰ দিলে ।   টিক্ টক্ !
টিক্ টক !ৰাতিপুৱা ছয় বাজিছে ।
‘‘মোক মায়ে গাখীৰ দিব লাগিব । তুমি দিলে নহʼব !ʼʼ ৰোজাই দেউতাকক কʼলে ।      টিক্  টক্ !
টিক্ টক !
ৰাতিপুৱা আঠ বাজিছে ।
‘‘বʼলা আমি আলু কিনোগৈ থাত্থা!ʼʼ ৰোজাই কʼলে ।   ‘‘কালি আলু আনিছোঁ। আজি বেঙেনা লʼলে কেনে হয়?ʼʼ থাত্থাই সুধিলে ।     টিক্ টক্ !
টিক্ টক  !
ৰাতিপুৱা দহ বাজিছে ।
‘‘আইতা, আমাক খাবলৈ দিয়া । থাত্থাই পাপৰ ভাজিছে !ʼʼ    টিক্ টক্  !
টিক্ টক্ !
দুপৰীয়া এক বাজিছে ।
পোঁ!
পোঁ!
ৰোজাৰ বায়েক স্কুলৰ পৰা আহিল ।    ‘‘আইতাই কৈছে, গৰমৰ দিন শেষ হʼলে ময়ো তোমাৰ লগত স্কুললৈ যাম । কথাটো ভাল নহʼবনে                 বাইদেউ?ʼʼ ৰোজা উত্তেজিত হৈ কʼলে ।       টিক্ টক্  !
টিক্ টক্ !
আবেলি তিনি বাজিছে ।
‘‘ঘৰলৈ যোৱাৰ সময় হʼল ৰোজা ।ʼʼ বায়েকে কʼলে ।   ‘‘মাত্ৰ এবাৰ । শেষবাৰৰ কাৰণে !ʼʼ ৰোজাই চিঞৰিলে ।         টিক্ টক্ !
টিক্ টক্ !
আবেলি পাঁচ বাজিছে ।
‘‘চেলভি, তুমি ডোচাটো সোনকালে খোৱা । তেতিয়াহে তুমি ডাঙৰ আৰু শক্তিৱান হʼবা!ʼʼ ৰোজাই কুকুৰটোক কʼলে ।  টিক্ টক্ !
টিক্ টক্ !
ৰাতি সাত বাজিছে ।
‘‘আৰু টুপী বেচা মানুহটোৱে তাৰ টুপীটো দলিয়াই দিলে । লগে লগে বান্দৰেও টুপীটো দলিয়াই দিলে  ...ʼʼ
‘‘মা আ আ !ʼʼ ৰোজাই             চিঞৰিলে । ‘‘আজি গোটেই দিনটো তুমি     কি কৰিলা ?ʼ মাকে সুধিলে ।   টিক্ টক্  !
টিক টক !
এতিয়া প্ৰাই ৰাতি ন               বাজিছে ।
‘‘আজি মই বহুত স্ফূ্ৰ্তি কৰিলোঁ !
বাইদেৱে মোক ৰাতিপুৱাৰ আহাৰ খুৱালে ।     মই থাত্থাৰ লগত গৈ বেঙেনা আনিলোঁগৈ ।    তেওঁ দুপৰীয়া খাবৰ কাৰণে পাপৰ ভাজিছিল ।ʼʼ
‘‘মই স্কুল বাচৰপৰা বাইদেউক আনিলোগৈ ।     পাৰ্কত খেলিলোঁ ।      চেলভিক ৰাতিৰ আহাৰ খুৱালোঁ  ।     দেউতাই মোক এটা সাধু কʼলে আৰু এতিয়া তুমি আহি পালা !ʼʼ বৰ ডাঙৰ হাঁহি এটা মাৰি ৰোজাই কʼলে ।
টিক্ টক্ !
টিক টক!
এতিয়া ৰাতি নবাজিছে ।
মোৰ দিনটোৰোজাই দিনটোৰ বিভিন্ন সময়ত কৰা কিছু কামৰ এখন তালিকা ।   সেইসময়ত তুমি কি কৰিছিলা ?
তুমি কৰা বিভিন্ন কামৰ ছবি আঁকা ।  ১। ৰোজাই ৰাতিপুৱা আঠ বজাত ৰাতিপুৱাৰ         আহাৰ খাইছিল । তুমি আঠ বজাত কি                 কৰিছিলা ?
২। ৰাতিপুৱা দহবজাত ৰোজা  বজাৰলৈ গৈছিল । তুমি কালি দহ বজাত  কি কৰিছিলা ?
৩।  ৰোজাই কালি এক বজাত ভাত খাইছিল । তুমি এক বজাত কি কৰিছিলা ?
৪। ৰোজাই  তিনি বজাত বায়েকক স্কুল                বাচৰপৰা আনিবলৈ গৈছিল । তুমি কালি তিনি      বজাত কি কৰিছিলা ?
৫।  আবেলি পাঁচ বজাত পাৰ্কত খেলিছিল ।         তুমি কালি পাঁচ বজাত কি কৰিছিলা ?
৬। সাত বজাত ৰোজাই চেলভিক খুৱাইছিল ।         তুমি কালি সাত বজাত কি কৰিছিলা ?
দক্ষিণ টাৱাইনৰ খাওচিয়ংত  বেন পিন ছান নামৰ এটা পৰ্বত আছে । বেন পিন ছানৰ অৰ্থ হৈছে ‘আধা‘ । এটা সাধাৰণ পৰ্বতৰ কাৰণে এই নামটো আচৰিত বুলি নিশ্চয় তুমি ভাবিছা।কিন্তু এবাৰ পৰ্বতটোলৈ চালেই তুমি কথাটো বুজিব পাৰিবা। দেখিলে এনে লাগে যেন পাহাৰটোৰ ওপৰৰ আধা অংশ ডাঙৰ চোকা তৰোৱাল এখনৰে কোনোবাই কাটি পেলাইছে । পৰ্বতটোৱে এই নামটো কেনেকৈ পালে, সেই কথা ভাবি আচৰিত হোৱাৰ আগতে মই তোমালোকক এটা কাহিনী কওঁ।বহুত দিনৰ আগতে বেন পিন ছান এটা সম্পূৰ্ণ পৰ্বত আছিল। সেই সময়ত ইয়াৰ কাষতে এখন গাওঁ আছিল । এদিন এটা বুঢ়া মানুহে মূৰত এটা বৰ ডাঙৰ টেকেলী লৈ গাঁৱলৈ আহিছিল ।তাৰ চুলি বিলাক বৰফৰ দৰে বগা । দাঢ়িখিনিও বগা । মুখখন বুঢ়া মানুহৰ মুখৰ দৰে সোতোৰা-সুতুৰী আৰু সি ফটা-ছিটা কাপোৰ পিন্ধিছিল । মানুহটোৱে গাঁৱৰ চাৰি আলিটোত টেকেলীটো মাটিত থৈ তাৰ ঢাকনীখন খুলিলে।
ম‘মৰ সতেজ মিঠা মিঠা গোন্ধে বতাহ ভৰাই তুলিছে ।“গৰম গৰম ম‘ম!
গৰম গৰম ম‘ম !
সি চিঞৰিলে। এটাৰ দাম এক চেন্ট, দুটাৰ দাম দুই চেন্ট আৰু তিনিটা বিনামূল্যত !‘‘কাষেদি পাৰ হৈ যোৱা গাঁৱৰ মানুহে উৎসুক হৈ মনভাল লগা সুন্দৰ ম‘ম দিয়া সেই মুৰ্খ মানুহটোৰ চাৰিওফালে গোট খালে  ।    “এটাৰ দাম এক চেন্ট, দুটাৰ দাম দুই চেন্ট, তিনিটা বিনা মূল্যত‘‘ সি আকৌ চিঞৰিলে, “ৰঙা মাহ আৰু তিল দিয়া ম‘ম - তিনিটা বিনা পইছাত।‘‘ বুঢ়া মানুহটোৰ কাষত গোট খোৱা মানুহবোৰে ফুচ্ ফুচাই কথা পাতিবলৈ ধৰিলে। ‘‘নিশ্চয় কিবা বুদ্ধি হ‘ব লাগিব!
তিনিটা ম‘ম বিনা পইছাত ?
কেনেকৈ সম্ভৱ ?‘‘
“বহুত সুস্বাদু, মহাশয় ।‘‘ ডাঙৰ মূৰৰ ওৱাংক প্রথম ম‘মটো দি বৃদ্ধই ক‘লে।এটা কণীৰ সমান ডাঙৰ । ডাঙৰ মূৰৰ ওৱাঙে তাৰ মুখৰ ভিতৰত ম‘মটো ভৰাই এটা শব্দ কৰিলে ওমমমম্... প্রত্যেকেই সি ম‘মটো উপভোগ কৰা লক্ষ্য কৰিলে ।   দ্বিতীয় ম‘মটো খোৱাৰ পিছত তাৰ ভোক গুচি গ‘ল । কিন্তু সি বুঢ়া মানুহটোৰ ফালে চাই ক‘লে, “মই তৃতীয়টো খালে পইছা দিব নালাগে বুলি মিছাকৈ কোৱা নাছিলা, নহয় নে ?‘‘  বুঢ়া মানুহটোৱে সেই কথা কোৱা বুলি ওৱাঙে নিশ্চিত কৰিবলৈ বিচাৰিছিল। “তিনিটা বিনামূল্যত আৰু সেই কথা সঁচা !‘‘বুঢ়া মানুহটোৱে ক‘লে । সি ডাঙৰ মূৰৰ ৱাংক তৃতীয় ম‘মটো দিলে আৰু ৱাঙে ম‘মটো তাৰ মুখত ভৰালে । সি এইটো খাব পাৰিলে এটা পইছাও দিব নালাগিব ।
বুঢ়া মানুহটোৱে তাৰ কথা ৰাখিলে আৰু ডাঙৰ মূৰীয়া ৱাং আনন্দ মনেৰে গুচি গ‘ল । তাৰ পেটটো ফাটি যাওঁ, ফাটি যাওঁ যেন লাগিছিল।এইবাৰ সকলোৱেই তিনিটাকৈ ম‘ম খাবলৈ বিচাৰিলে ।এজনো গাওঁবাসীক এটা ম‘ম নালাগে। সকলোকে বিনা পইছাত তিনিটা  ম‘ম লাগে । অলপ সময়ৰ পিছতে বুঢ়াৰ টেকেলী খালি হৈ গ‘ল । বুঢ়া মানুহটো যাবলৈ ধৰাত কোনো কোনো লোক নিৰাশ হ‘ল । “ তোমালোক সকলোৰে ভোক লগা নাই নে ?‘‘ মানুহটোৱে ক‘লে আৰু টেকেলীটো মূৰত উঠাই তাৰ পৰা গুচি গ‘ল।হঠাৎ সেই মাত্র তিনিটা ম‘ম খোৱা ঈগলচকুৱা ছানে চিঞৰিবলৈ ধৰিলে ,“চোৱা, চোৱা !
পাহাৰৰ ওপৰৰ আধা অংশ নোহোৱা হৈ গৈছে !‘‘
“মিছাকথা !‘‘ গাওঁবাসীয়ে ক‘লে ।‘‘কেবাটাও  ম‘ম খাবলৈ মজা হ‘ব, নহয় নে !‘‘ গাওঁবাসী যোৱাৰ পিছতো একেথৰে পাহাৰটোলৈ চাই থকা ঈগলচকুৱা ছানলৈ চাই সকলোৱে হাঁহিবলৈ ধৰিলে ।সেইদিনা আবেলি সকলোৱে সেই বুঢ়া মানুহ আৰু তাৰ ম‘মৰ কথা আলোচনা কৰিলে।“তিনটা ম‘ম বিনামূল্যত দিবলৈ সি নিশ্চয় এটা মূৰ্খ হ‘ব লাগিব !‘‘ সিহঁতে হাঁহি হাঁহি ক‘লে । ‘‘আশা কৰিছোঁ, সি যেন সদায় আহে ।‘‘পিছদিনা ৰাতিপুৱা আকৌ বুঢ়া মানুহটোৱে মূৰত টেকেলীটো লৈ গাঁৱৰ চাৰিআলিত আহি বহিলহি ।    “এটাৰ মূল্য এক চেন্ট, দুটাৰ দুই চেন্ট আৰু তিনটা বিনামূল্যত !‘‘ সি হাঁহি মাৰি ক‘লে । মটৰ আৰু তিল দিয়া ম‘ম, তিনটা বিনামূল্যে ।‘‘
আগৰ দিনাতকৈ আজি টেকেলীটো এঘন্টাৰ আগতে শেষ হ‘ল । প্রতিজন গাওঁবাসীয়ে তিনিটাকৈ ম‘ম খালে । বিনামূল্যত । এটা আচৰিত ধৰণৰ হাঁহি মাৰি বুঢ়া মানুহটোৱে মূৰত টেকেলীটো লৈ গুচি গ‘ল ।তৃতীয়দিনা বুঢ়া মানুহটো আকৌ আহিল । এইবাৰ গাওঁবাসীয়ে সেই মুৰ্খ বুঢ়া মানুহটোৰ কাৰণে বাট চাই থাকিল । সিহঁতে যিমান পাৰে সিমান বিনামূলীয়া ম‘ম খাবলৈ ধৰিলে ।হঠাৎ কোনোবাই ক‘লে,“মহাশয়, অনুগ্রহ কৰি মোক এটা ম‘ম দিব নে ?‘‘সকলো থৰ হৈ পৰিল !
কোনেনো এই কথা কৈছে, চাবৰ কাৰণে চেষ্টা কৰাত মানুহবোৰৰ মুখ খোলা হৈ থাকি গ‘ল, কাৰবাৰ মুখৰ পৰা অলপ অলপ ম‘ম ওলায়ো পৰিল ।
তিনিটা ম‘ম বিনা পইছাত পালে কোন মূৰ্খই এটা ম‘মত এক চেন্ট দিব ?‘‘ মানুহবোৰৰ মাজত বেজী এটা পৰিলেও শব্দ হোৱাৰ দৰে নীৰৱতাই দেখা দিলে । এনেতে কমবয়সীয়া মানুহ এটা সিহঁতৰ মাজত থিয় হৈ থকা দেখিবলৈ পালে । তাৰ হাতত মাত্র এটা ম‘মৰ মূল্যহে আছে ।বুঢ়া মানুহটোৱে ক‘লে, “ডেকা ল‘ৰা,  মই কি কৈছোঁ তুমি শুনা নাই নে ?
এটাত এক চেন্ট, দুটাত দুই চেন্ট আৰু তিনিটা বিনামূলীয়াকৈ !‘‘“হয়, মই শুনিছিলোঁ ।‘‘ বিনীত মাতেৰে সেই ডেকা মানুহজনে ক‘লে । “কিন্তু  মই দেখিছোঁ, তুমি ইমান ডাঙৰ টেকেলীটো দৈনিক মূৰত উঠাই আনি তিনিটাকৈ ম‘ম বিনামূল্যত দিছা ?‘‘তুমি যোৱা কেইদিনত এটাও পইছা উপাৰ্জন কৰা নাই, সেয়েহে  তোমাৰ কাৰণে মোৰ দুখ লাগিছে । মই তোমাক সহায় কৰিবলৈ বিচাৰিছোঁ, কিন্তু মোৰ হাতত মাত্র এটা ম‘মৰ কাৰণেহে পইছা আছে।‘‘
গাওঁৰ মানুহে সেই ডেকাল‘ৰাটোৰ কথা শুনি বৰ লজ্জা অনুভৱ কৰিলে । সিহঁতে নীৰৱে তলমু কৰি থাকিল ।বৃদ্ধই ডেকাল‘ৰাটোৰ ওচৰলৈ গৈ তাক সাবটি ধৰিলে । “অস্, অৱশেষত মই তোমাক বিচাৰি পালোঁ।‘‘ বুঢ়াই চিঞৰিলে, “ মই হ‘লো পৰ্বতৰ দেৱতা, আৰু তোমাক মোৰ প্রতিনিধি হিচাবে মই নিৰ্বাচিত কৰিলোঁ। মই জনা সকলো যাদু তোমাক মই শিকাই দিম।‘‘ এই কথা কৈ থাকোতে বৃদ্ধৰ সোতোৰা পৰা গালৰ ওপৰেদি চকু পানী বাগৰিবলৈ ধৰিলে।গাঁৱৰ মানুহবোৰে বুজি পালে, পৰ্বতৰ দেৱতাই সিহঁতক পৰীক্ষা কৰিবলৈ আৰু এজন মৰমীয়াল লোকক বিচাৰিবলৈ সেই বুঢ়া মানুহটোৰ ৰূপ ধৰি দেখা দিছে  ।তেতিয়া পৰ্বতৰ ভগৱানে তাত থকা সকলোকে আচৰিত কৰি ক‘লে, “সিহঁতে খোৱা ম‘মবোৰ আচল ম‘ম নাছিল। তেওঁসেইবোৰ পৰ্বতটোৰ পৰা খান্দি অনা বোকা মাটিৰ পৰা তৈয়াৰ কৰিছিল ।
এই কথা শুনাৰ লগে লগে গাওঁবাসী বাকী থকা ম‘মখিনি চাবলৈ দৌৰ মাৰিলে । কিন্তু সিহঁতে গৈ দেখিলে, টেকেলীত মাত্র বোকা হে আছে । এইবাৰ সিহঁতে পৰ্বতটোলৈ ঘূৰি চাই নিজৰ চকুকে বিশ্বাস কৰিব নোৱাৰা হ‘ল!
ঈগল চকুৱা ছানে কোৱাৰ দৰে তাত মাত্র পৰ্বতটোৰ আধা অংশহে আছে !
কিন্তু  সিহঁত ইমান লুভীয়া আছিল যে শুনিবলৈ ...লগে লগে পৰ্বতৰ দেৱতাই তেওঁৰ ডেকা শিষ্যক ভগৱানৰ যাদু শিকাবৰ কাৰণে পৰ্বতটোলৈ লৈ গ‘ল ।গাঁৱৰ মানুহবোৰৰ অনুতাপ হ‘ল আৰু সিহঁতে লুভীয়া হোৱাৰ কাৰণে নিজকে অভিশাপ দিলে। এই দিনটোৰ লগত মিল ৰাখি সিহঁতে পাহাৰটোৰ নাম দিলে, বেন পিন ছান - লগতে সিহঁতে লোভ ত্যাগ কৰিবলৈ শপত খালে।এতিয়া মোক কোৱাচোন, “এটাত এক চেন্ট, দুটাত দুই চেন্ট আৰু তিনিটা বিনামূল্য বুলি কৈ কোনো  বৃদ্ধলোকে ম‘ম বেচিবলৈ আহিলে তোমালোক কোনে কোনে কিনিবা ?
কাগজৰ পিজ্জা ।গল্পৰ চৰিত্ৰটোৱে পিন্ধা ধুনীয়া টুপীটো দেখিছা নে ?
এই টুপীটো ৰ‘দৰ পৰা নিজক ৰক্ষা কৰিবৰ কাৰণে পথাৰত কাম কৰাৰ সময়ত খেতিয়কে পিন্ধে । তোমালোককো এটা লাগে নেকি ?
তেতিয়াহ‘লে তলত দিয়াৰ দৰে তোমালোকে তৈয়াৰ কৰি ল‘ব পাৰা ।প্রয়োজনীয় সামগ্রী   ১। চাৰ্ট পেপাৰ ( বাতৰি কাগজ এখনৰ সমান )   ২। কেঁছী       ৩। দুডাল ৰছী
কাগজৰ টুপী কেনেকৈ তৈয়াৰ কৰিবা ।১। চাৰ্ট পেপাৰখনত ডাঙৰকৈ এটা গোল কাটি লোৱা ।২। ছবিত দেখুৱাৰ দৰে তাত এটা ভি আঁকা ।৩। কটা কাগজখন ভাঁজ দি ‘ক‘ লিখি চিন দিয়া আৰু আনটো ভাজত ‘খ‘ লিখি চিন দিয়া। এইবাৰ দুয়োটা আঠা লগোৱা। এতিয়া তোমালোকে শঙ্কু আকাৰৰ এটা টুপী পাবা ।৪। চিন দিয়াৰ দৰে টুপীটোত দুটা ফুটা কৰি দুডাল ৰছী বান্ধা। ৫। এইবাৰ ৰ‘দৰ পৰা তোমাক ৰখা কৰিবলৈ টুপী তৈয়াৰ । ছবি আঁকি টুপীটো নিজৰ ইচ্ছাৰে সজাই লোৱা।
এদিন অৱনীয়ে পাকঘৰৰ টেবুলত বহি মাকে ৰন্ধা-বঢ়া কৰি থকা চাই আছিল ।          মাকে ৰান্ধিবৰ কাৰণে কুকাৰটো ঠিক কৰি আছিল ।        "অৱনী, মটৰখিনি আনি দিয়াচোন," মাকে ক‘লে ।
অৱনীয়ে শুকান মটৰৰ চৰিয়াটো টেবুলৰ পৰা মাকক আনি দিলে ।     এটা মটৰ চৰিয়াটোৰ পৰা পৰি গ‘ল । অৱনী আৰু মাকে নেদেখিলে !
মটৰটো টেবুলত পৰি তাৰপৰা চিটিকি গৈ মজিয়াত ... আৰু গৈ টেবুলৰ তল পালেগৈ ।       চিকি নামৰ মেকুৰীজনীয়ে         মটৰটো পালে ।      তাই মটৰটো ঠেলি দিলে ।      হাতেৰে লৰায়ো চালে ।      এইবাৰ চেলেকিবলৈ চেষ্টা         কৰিলে ।
মটৰটো বাগৰি গৈ পাকঘৰৰ দুৱাৰখনৰ ওচৰ পালেগৈ ।       চিকিয়ে আকৌ ঠেলি দিলে ।       ই বাগৰি গৈ বাগিছাত পৰিলগৈ ।
মইনা চৰাই এটাই মটৰৰ      গুটিটো দেখিলে ।    তাই ঠোঁটেৰে ইয়াক খুঁটিয়াই      চালে ।     কিন্তু ই বৰ টান আছিল ।    তাই আকৌ এবাৰ খুঁটিয়ালে    । এইবাৰ মটৰ গুটিটো         চিটিকি গৈ বিলাহী গছ        এজোপাৰ তলত পৰিলগৈ ।
কেঁচু এটাই মাটিৰ তলৰ পৰা ভুমুকিয়াই চালে । সি মটৰটোৰ ফালে চাই ইয়াত আকৰ্ষণীয় একো নেদেখিলে । সি আকৌ মাটিৰ তললৈ সোমাই গ‘ল ।
কিছু দিন পাৰ হ‘ল           বৰষুণ আহিল ।           মটৰৰ গুটিটো পানীত ভিজি গ‘ল ।           পানীত ভিজি ই অলপ ফুলি উঠিল ।           আৰু অলপ ফুলিল ।           ইয়াৰ এটা মুকুট আৰু এডাল নেজ গজি উঠিল ।
মুকুটটো মাটিৰ ওপৰলৈ উঠি আহি সূৰ্যৰ কিৰণ বিচাৰিলে ।      ই অলপ ওখ হ‘ল... আৰু ওখ ... আৰু ওখ !
অৱনীয়ে এদিন বাগিছাত খেলি থাকোতে সেইটো দেখা পালে ।       "মা !
চোৱাহিচোন !"
তাই মাকক  মাতিলে ।     মাকে ক‘লে,"এইজোপা মটৰ গছ !"
সিহঁত দুয়ো মটৰৰ গছ জোপালৈ চালে আৰু দুয়ো আচৰিত হ‘ল ।
মাকে তাইক সুধিলে, এই  জোপা তুমি ৰুইছিলা নেকি ?
অৱনীয়ে সুধিলে,"নাই  মা, তুমি ৰোৱা নাছিলা জানো ?"
তোমালোকেও এবাৰ চেষ্টাা কৰাচোন  !
১।  সৰু পাত্র এটাত মাটি দি তাত এটা গুটি পুতি দিয়া ।                  পাত্রটোত সদায় পানী দিবা ।            ২। পাত্রটো ৰ‘দ নপৰা আন্ধাৰ আৰু ঠাণ্ডা ঠাইত থ‘লে                  গজালি ওলাব নে ?
৩। বিভিন্ন গজালি ওলোৱা মাহ আৰু গুটি স্বাস্থ্যৰ কাৰণে বৰ ভাল ।             ৪।  তোমালোকে গজালি ওলোৱা কি খাবলৈ ভাল পোৱা ?
সুবোধ চহৰীয়াৰ বৰ বেয়া দিন চলি আছিল।তেওঁৰ কল বাগানত উৎপাদিত সুমিষ্ট পকা পকা কল বোৰ কোনেও নিবিচৰা হ’ল।
না তেঁওৰ পৰিয়ালে,নাওচৰ চুবুৰীয়াই,বা বন্ধু বান্ধৱে।
বা গাঁওৰ বেপাৰীবোৰে যি সকলে তেঁওৰ কল বোৰ দূৰ দূৰণীৰ বজাৰত বেচিব পাৰিলেহেতেন।আনকি তেঁওৰ পোহনীয়া গৰু কেইতাইও।
সকলোৱে ক’ব ধৰিলে, "যদিও তোমাৰ কল বোৰ খাবলৈ বৰ সোৱাদ লগা, ধন্যবাদ আৰু নালাগে। আমি ইতিমধ্যে যথেষ্ট পৰিমাণে খালো। ইয়াতকৈ আৰু বেছি আমি খাব নোৱাৰো।’’
বেচেৰা সুবোধ চহৰীয়া!
'মোৰ বাগানৰ ইমানসোপা কল মই এতিয়া কি কৰো?'
বহু ভাবি শুনি তেঁও গাঁওৰ পৰা কিছু দুৰৈৰ ৰঙিয়া চহৰত থকা কৃষক কেন্দ্রৰ পৰা সহায় ল’বলৈ ঠিৰাং কৰিলে।
লগে লগে তেঁও ভাল ভাল কল বোৰ লৈ তালৈ ৰাওনা হ’ল। তাত হয়টো তেঁওক কোনোবাই ভাল উপায় এটা দি সহায় কৰিব।
কিছুদিন পাছতে সুবোধ বৰ সন্তোষিত মনেৰে তাৰ পৰা ঘৰলৈ উভতি আহিল।তেঁও পুনৰাই নিজৰ বাগিচাৰ কাম-কাজত মনোনিবেশ কৰিলে।
কিন্তু এইবাৰ তেঁওৰ বাগানৰ কলবোৰ কাকো নাযাচিলে।
না তেঁওৰ পৰিয়ালবর্গক,বা ওচৰ চুবুৰীয়াক,বা বন্ধু বান্ধববোৰক,
বা গাঁওৰ বেপাৰীবোৰক যিসকলে তেঁওৰ কলবোৰ দূৰ দূৰণিৰ বজাৰবোৰত বেচিব পাৰিলে হয়।আনকি তেঁওৰ পোহনীয়া গৰু কেইটাকো নাযাচিলে।
সকলো জানিবলৈ বৰ উৎসুক হল,কল বোৰ বাৰু ক’লৈ গৈ আছে ?
এদিনাখন সুবোধ চহৰীয়াৰ চুবুৰীয়াৰ মণিৰামে এখন বিশাল পূজাৰ আয়োজন কৰিলে।
পূজাৰীয়ে মণিৰামক ভগৱানলৈ উচ্চর্গা কৰিবলৈ ১০৮ টা পকা কলৰ যোগাৰ কৰিবলৈ ক’লে।
“মই বৰ দুঃখিত, আগতে তোমাৰ কল বোৰ নোলোৱাৰ বাবে । এতিয়া মোক ১০৮ টা পকা কলৰ বৰ প্রয়োজন হৈচে। অনুগ্রহ কৰি তুমি মোক কল দি সহায় কৰিবানে?”
সুবোধে থুঁতৰিত হাত থৈ কিবা এটা ভাবিলে।“মই এইমাত্র বাগানৰ পৰা পূৰঠ কল বোৰ চপালো। চাও মই আপোনাক কি সহায় কৰিব পাৰো। আপুনি পূজা আৰম্ভ কৰক।
পূজা আৰম্ভ হ’ল।গাঁওৰ সকলো মানুহ পূজা চাবলৈ আহিল।পুজাৰীয়ে মন্ত্র মাতিবলৈ ধৰিলে।
এসময়ত ভগবানক কল উচ্চর্গা কৰাৰ সময় আহিল।
তেনে সময়তে হঠাৎ সুবোধে ডাঙৰ মোনা এটা লৈ পূজা স্থলীত প্রবেশ কৰিলে।
বেগটোৰ পৰা তেঁও সাবধানে ২৭ টা পেকেট উলিয়াই পূজাৰ অগ্নিৰ বেদীত থ’লে।প্রতিটো পেকেট কল পাতেৰে ধুনীয়াকৈ মেৰিওৱা আছিল।
প্রত্যেক টো পেকেটত লিখা আছিল।“ উন্নত মানৰ কল এচ এচ ফার্ম।”
সুবোধে এটা পেকেট পূজাৰীলৈ আগবঢ়াই দিলে।
প্রতিটো পেকেটত ৪ টা কল আছে, ইয়াত ২৭ টা পেকেত আছে, গতিকে এইয়া আপোনাৰ ১০৮ টা পকা কল।
পুজাৰীজন ইমান আচৰিত হ’ল যে মন্ত্র মাতিবলৈ পাহৰি গ’ল।নিৰবতাৰ মাজতে হঠাৎ এজন শিশুৱে হাঁহিবলৈ ধৰিলে।
লগে লগে সকলো গাঁওবাসীয়ে হাত চাপৰি বজাই বজাই হাঁহিবলৈ ধৰিলে। এতিয়াহে আমি জানিলো সুবোধে তাৰ বাগানত উৎপাদিত কলবোৰ কি কৰে।
তুমি জানিচিলানে?কল বিষয়ক এই তথ্যবোৰইংৰাজী ভাষাত কল ‘Banana' বুজোৱা শব্দটো আৰবী ভাষাত ‘আঙ্গূলী’ (Finger)বুজোৱা শব্দটোৰ পৰা অহা ।ভাৰতবর্ষত পৃথিবীৰ ভিতৰতে আটাইতকৈ বেচি কল উৎতপাদন হয়। ভাৰতত ১২০ বিধ খোৱাৰ উপযোগী কল উৎপাদন হয়।ত্রিচীত অবস্থিত জাতীয় কল গবেষনা কেন্দ্রত ১১২০ বিধ প্রজাতিৰ কল সংৰক্ষণ কৰি থোৱা আছে।বহুতো ভাৰতীয় মিঠাই কলৰ পৰা তৈয়াৰ কৰা হয়। যেনে কেৰালাৰ বানানা পায়চাম, কর্ণাটকৰ বানানা ৰসায়ন , বানানা হালোৱা ইত্যাদি। তোমাৰ অঞ্চলত কলেৰে আৰু কি কি খাদ্য তৈয়াৰ কৰা হয়।কলত যথেষ্ট পৰিমাণে খনিজ পদার্থ আছে। ই মগজুৰ শক্তি বহাই। কলে ছাত্র- ছাত্রীসকলক বেছি মনোযোগী তথা আগ্রহী কৰি তোলে।
এখন ঠেলাগাড়ীত আছিল  বহুত শাক - পাচলি।
শাক - পাচলিবোৰে নিজৰ মাজতে আছিল কথাপাতি।কিন্তু, ভেণ্ডি বৰ উদাস হৈ আছিল।
ভেণ্ডিক সুখী কৰিবলৈ  লাওয়ে শুই শুই বজালে বাঁহী।ভেণ্ডিৰ পিছে নোলাল হাঁহি।
বেঙেনাই বহি বহি বজালে তবলা।ভেণ্ডিয়ে তথাপিও নাহাহিলে।
জলকীয়াৰ লাগিল চিন্তা।সি একো গাবও নাজানে, বজাবও নাজানে।
জলকীয়াই সু - সুকৈ সুহুৰি বজালে।
জলকীয়াৰ সুহুৰি শুনি ভেণ্ডিয়ে হাহিলে।
সকলো শাক - পাচলি আনন্দত নাচিব ধৰিলে।
মই এজনী ডাঙৰ ছোৱালী । মই অকলেই ঘৰৰ বাহিৰলৈ যাওঁ ।
ইমান আন্ধাৰ !
তাত কোনোবা আছে নেকি ?
কোন নো ?
অ’স সেইটো দেখোন মেকুৰীহে । মই ভয় নকৰো ।
বাহিৰত কিবা এটা ডাঙৰ ক‘লা বস্তু মই দেখিবলৈ পাইছো !
সেইটোনো কি ?
অস্’  এইটো কুঁৱা । মই ভয় নকৰো ।
সেই শব্দটো !
ক্রেক, ক্রেক, ক্রেক !
সেইটো নো কিহৰ শব্দ ?
মোৰ বাইদেৱে কুঁৱাৰ পৰা পানী আনিছে !
মই ভয় নকৰো ।
মই কাৰোবাৰ ভৰিৰ শব্দ শুনিছো । সেয়ানো কােন ?
কােন ?
এয়া মোৰ মা । তেওঁ পথাৰৰ পৰা ঘৰলৈ আহিছে ।
মই এতিয়া এজনী ডাঙৰ ছোৱালী ।
মই একোলৈকে ভয় নকৰো ।
এখন হাবিত এটা হৰিণা পোৱালি দৌৰি আছিল ।
সি শহাটোতকৈ আগত আছিল ।
সি হাতীতকৈয়ো আগত আছিল ।
জাঁপ মাৰি সি জুৰিটো পাৰ হ’ল ।
সি ভগা বেৰাখনো দৌৰি পাৰ হৈ গ’ল ।
সি দৌৰি থকা ঘাঁহনি ডৰাত এটা ডাঙৰ শিল পৰি আছিল । সেই শিলটোত খুন্দা খাই হৰিণা পোৱালিটো বাগৰি পৰিল ।
পৰি যোৱাত বৰ দুখ পাই  সি কান্দিবলৈ ধৰিলে ।
বান্দৰ এটা আহি তাৰ ভৰিটো মালিচ কৰি দিলেহি । হৰিণা পোৱালিটোৰ চকুৰ পৰা পানী ওলাবলৈ ধৰিলে ।
ভালুক ককায়ে আহি তাক কোলাত তুলি ল’লে । তথাপিও হৰিণা পোৱালিটোৱে কান্দিবলৈ নেৰিলে ।
এইবাৰ তাৰ মাক আহিল । মাকে ক’লে, “শিলটোক বৰ দুষ্ট, তাক আমি মাৰি দিম ।"
হৰিণা পোৱালিটোৱে ক’লে, “নাই মা, তাক নামাৰিবা । তাক মাৰিলে সিও কান্দিবলৈ আৰম্ভ কৰিব ।" তাৰ কথা শুনি মাকে হাঁহিলে, হৰিণা পোৱালীটোৱেও হাঁহিবলৈ ধৰিলে ।
মালুৱে কালু নামৰ       কুকুৰটোক লৈ আইতাকৰ        ঘৰলৈ গৈছিল ।      আইতাকৰ ঘৰটো      পাহাৰৰ ওপৰত ।
আইতাকৰ ঘৰ পোৱাত তেওঁ ক‘লে, "মালু, আজিকালি বাগিছাৰ পৰা আচৰিত আচৰিত শব্দ আহে ।       ঘৰৰ দুৱাৰখন বন্ধ কৰি থ‘বি ।"
লগে লগে মালুৱে তাৰ ৰহস্য   উদ্ঘাটনৰ বেগটো উলিয়াই  তাৰ পৰা বাইনকুলাৰটো লৈ    বাগিছালৈ ওলাই গ‘ল ।   সি বাগিছাৰ প্রতিজোপা    জোপোহা, গছ, আৰু লতা      ভালদৰে পৰীক্ষা কৰিলে ।
হঠাৎ সি বাগিছাৰ কোণত এজোপা গছৰ ওপৰত এটা বৰ ডাঙৰ মৌৰ বাহ দেখা পালে ।
মালু দৌৰি আহি আইতাকৰওচৰ পালেহি ।      সি ক‘লে "আইতা  নুনীগছ জোপাত বহুত মৌ মাখিয়ে ভোঁ ভোঁ শব্দ কৰি উৰি আছে ।"
মালুৱে দীঘল ডাৰ এদাল লৈ আকৌ বাগিছালৈ উভতি গ‘ল ।কালুৱে ঘাঁহবোৰৰ ওপৰত নাকেৰে শুঙি শুঙি ঘূৰিবলৈ লাগিল ।
"কালু, এই নাটক বন্ধ কৰ ।        ঘাঁহবোৰ বেয়া নকৰিবি",  মালুৱে ক‘লে; কিন্তু কালুৱে তাৰ নেজডাল টান কৰি দাঙি লৈ চাৰিওফালে ঘূৰি ফুৰিবলৈ ধৰিলে ।
মালু কালুৰ কাষলৈ দৌৰি     গ‘ল । সি ঘাঁহবোৰ ভালদৰে       চাই তাত ডাঙৰ ডাঙৰ      হাতোৰাৰ চিন দেখিবলৈ     পালে । সেয়া ভালুক অহাৰ       চিন আছিল !
"বৰ ভাল কাম কৰিলি       কালু । তই ভালুক বিচাৰি       উলিয়ালি !"
কালু আৰু মালু আইতাকৰ কাষলৈ দৌৰি আহিল ।
মালুৱে ক‘লে, এইটো চোৰ    নহয়, ডকাইতো নহয়, ভূতো       নহয় ।
"এটা ভালুক ফুৰিবলৈ আহিছিল । মৌ আৰু নুনী হ‘ল তাৰ প্রিয় !"
আশ্রমখনত যে ৰোমাঞ্চকৰ কিবা এটা পাতিবৰ কাৰনে আঁচনি কৰি থকা হৈছে ধনীয়ে তাৰ উমান পাইছিল। পিছে সেই বিষয়ে কোনেও ধনীক একো নজনালে , ধনীয়ে মুখখন ওফোন্দাই ভোৰভোৰালে – “ মই ন-বছৰীয়া সৰু ল’ৰা বুলি মানুহবোৰে মোক একো নজনায় । তেঁওলোকে হয়তো ধৰি লৈছে যে মই এটা বৰ অজলা ল’ৰা। পিছে মই অজলা ল’ৰা হৈ থকা নাই দেই!” মাক –দেউতাকৰ সৈতে ধনীয়ে এখন বিশেষ ধৰণৰ ঠাইত বাস কৰিছিল। সেই বিশেষ ঠাইখন আছিল গান্ধীজীৰ সবৰমতি আশ্রম । সবৰমতি আশ্রম খন আহমেদাবাদৰ ওচৰতে আছে । এই আশ্রম খনত থাকিবলৈ ভাতবর্ষৰ নানা ঠাইৰ পৰা মানুহবোৰ আহি থাকে। গান্ধীজীৰ দৰে তেঁওলোকেও ভাৰতবর্ষই স্বাধীনতা লাভৰ বাবে কৰা আন্দোলনত যোগ দিছিল। আশ্রম খনত কটোৱা দিনবোৰত তেঁওলোকে যঁতৰত সূতা কাটে, প্রার্থনা গীত গায় আৰু গান্ধীজীয়ে দি থকা বক্তৃতাবোৰ শুনে।
সবৰমতি আশ্রমত থাকিবলৈ অহা সকলো লোকেই ৰন্ধা-বঢ়া, চাফাই কাম, কাপোৰ ধোৱা , কুঁৱাৰ পৰা পানী তোলা , গৰু আৰু ছাগলীৰ গাখীৰ খীৰোৱা , বাগিচাত শাক –পাচলি লগোৱাৰ দৰে নানা তৰহৰ কাম কৰিব লাগে। আনকি ধনীয়েও এটা কাম কৱিব লগা হৈছিল। ধনীয়ে কৰা কামটো হ’ল – ধনীয়ে আশ্রমত থকা ছাগলীবোৰৰ মাজৰ বগী নামৰ ছাগলী এজনীৰ যতন ল’ব লাগে । ধনীয়ে সেই কামটো কৰি ভাল পাইছিল। কাৰণ বগী তাৰ পৰম বন্ধুৰ দৰে হৈ পৰিছিল। ধনীয়ে বগীৰ সতে কথা পাতি বৰ ভাল পায়। সেইদিনাখন পুৱা ধনীয়ে বগীক সেউজীয়া ঘাঁহ খাবলৈ দিলে । বগীৰ খোৱা পানীৰ চৰিয়াটোত থকা পুৰণা পানীখিনি নতুন পানীৰে সলাই দি ধনীয়ে  বগীক ক’লে, “বগী পাছতেই কিবা এটা হ’ব। মানুহবোৰে গান্ধীজীৰ কোঠাত বহি কথা পাতি আছে । তেঁওলোকে যে কিবা এটাৰ কাৰণে আঁচনি লৈছে মই জানো।”
বগী ঘাঁহ খাই আছিল। তাই তাইৰ মূৰটো এনেকৈ দূপিয়াই দিলে যেন তাই ধনীয়ে কৈ থকা কথাবোৰ বুজিহে পাইছে।  ধনীৰ ভোক লাগিল। সি পাকঘৰৰ পিনে খোজ ল’লে। বগীয়েও তাৰ কাষে কাষে দেও দি গৈ থাকিল ।ধনীৰ মাকে চৌকাটো বিচনী এখনেৰে বিচি আছিল। গোটেই পাকঘৰটো ধোঁৱাৰে ভৰি আছে। “মা, গা ন্ধীজী কৰবালৈ যাব নেকি?” সি সুধিলে, তাৰ মাকে ধোঁৱাৰ মাজত কাহি কাহি উত্তৰ দিলে, “তেঁওলোকে এটা যাত্রা কৰিব।”  ধনীয়ে আচৰিত হৈ সুধিলে, “যাত্রা?
তেঁওলোকেনো  ক’লৈ যাব খুজিছে।” মাকে অধৈ্র্য্য হৈ উত্তৰ দিলে,  “ তেঁওলোক সাগৰৰ পাৰলৈ যাব। পিছে তই মোক এতিয়া কথা সুধি থাকিব নালাগে ধনী তই ,ইয়াৰ পৰা যা । প্রথমে মোক ৰন্ধা- বঢ়া শেষ কৰি লবলৈ দে।”
মাকৰ কথা শুনি ধনীয়ে আশ্রমত থকা শাক –পাছলিৰ বাগিচা খনলৈ গুচি গ’ল। বাগিচা খনত বিন্দাই আলু খান্দি আছিল। ধনীয়ে তেঁওৰ কাষত বহি  সুধিলে, “বিন্দা খুৰা  সেই যাত্রাটোত তুমিও যোগ দিবানেকি?” বিন্দাই মূৰটো তুলি ধনীলৈ চালে । পিছে তেঁও কিবা কোৱাৰ আগেয়ে ধনীয়েই পুনৰ অধীৰভাবে তেঁওক সুধিলে  ,   “কোনে যাত্রা কৰিব ?
তেঁওলোকে ক’লৈ যাব ?
কিনো কৰিব খুজিছে?”বিন্দাই আলু খান্দিবলৈ এৰি ক’লে,“ মই তোমাৰসকলোবোৰ প্রশ্নৰ উত্তৰ দিম , কিন্তু প্রথমে তোমাৰ সেই দুষ্ট ছাগলীজনীক বান্ধি থোৱাগৈ । তাই মোৰ পালেং শাকবোৰ চোবাবলৈ ধৰিছে।”
ধনীয়ে বগীক শাকনিৰ পৰা টানি আনি ওচৰৰ নেমু গছ এজোপাত বান্ধি থ’লে । তাৰ পাছত বিন্দাই ধনীক সেই হ’বলগীয়া যাত্রাটোৰ বিষয়ে ক’বলৈ ধৰি’লে। গান্ধীজী আৰু কিচুমান লোকে গুজৰাটৰ মাজেৰে সাগৰৰ পাৰত থকা ডাণ্ডী নামৰ ঠাইখনলৈ খোজকাঢ়ি যাব । গোটেই মাহটো জুৰি তেঁওলোকে নানা গাঁও আৰুচহৰৰ মাজেৰে গৈ থাকিব । ডাণ্ডীত উপস্থিত হোৱাৰ পাছত তেঁওলোকে নিমখ তৈয়াৰ কৰিব । ধনীয়ে আচৰিত হৈ সুধিলে, “নিমখ?
তেঁওলোকে নো কিয় নিমখ তৈয়াৰ কৰিবলগা হ’ল ?
আমি দেখোন সকলো দোকানতে নিমখ কিনিবলৈ পাঁও!”  বিন্দাই ধনীৰ কথা বোৰ শুনি হাঁহি মাৰি ক’লে,“সেই কথাটো ময়ো জানো কিন্তু মহাত্মাজীৰ এখন নিজা আঁচনি আছে। তুমি নিশ্চয় জানা যে তেঁও কিবা এটাৰ বিৰুদ্ধে প্রতিবাদ কৰিবলৈ হ’লে তেঁও সদায় একোটা যাত্রা কৰে।”
“অৱশ্যে মই সেইটো গম পাঁও । ভাৰতবর্ষই স্বাধীনতা লাভ কৰাৰ কাৰনে বৃটিছ চৰকাৰৰ বিৰুদ্ধে আন্দোলন কৰোতে সত্যাগ্রহ আন্দোলনৰ যাত্রাবোৰ চলাই আছে।কিন্তু তেঁওলোকেনো নিমখৰ বাবে কিয় আন্দোলন কৰিবলগা হৈছে?
এই কথাটো বৰ ঠিক হোৱা নাই।”“ধনী , এই আন্দোলনতো বৰ সঠিক আন্দোলন হৈছে। তুমি জানানে যে আমি সকলোৱে নিমখ কিনোতে চৰকাৰক কৰ দিব লাগে।” “তাতে পিছে কি হ’ল?”  “ প্রতিজন লোককে নিমখ লাগে .... তাৰ মানে প্রতিজন ভাৰতীয়ই আনকি অতি দুখীয়া ভাৰতীয় জনেও নিমখৰ বাবে চৰকাৰক কৰ দিব লাগে।” বিন্দা খুৰাই ধনীক কথাটো বুজাই দিলে। তেঁওৰ কথা বোৰ শুনি ধনীয়ে ক’লে, “এইতো সঁচাকৈয়ে বৰ বেয়া কথা হৈছে।”
খঙত ধনীৰ চকুহাল ৰঙা পৰি গ’ল। বিন্দা খুৰাই পুনৰ কৈ গ’ল –“সঁচাকৈয়ে এইতো বৰ বেয়া কথা হৈছে।” অকল সেয়াই নহয় , কোনো ভাৰতীয় লোককে নিমখ তৈয়াৰ কৰিবলৈ অনুমতি দিয়া নহয়। মহাত্মাজীয়ে বৃটিছক নিমখৰ বাবে কৰ লোৱাতো বন্ধ কৰি দিবলৈ অনুৰোধ কৰিছিল, কিন্তু তেঁওলোকে তাক নাকচ  কৰিলে।গতিকে তেঁও ডাণ্ডীলৈ যাত্রা কৰিবলৈ সিদ্ধান্ত ল’লে যাতে তেঁওলোকে ডাণ্ডীত সাগৰৰ পানীৰ পৰা  নিমখ তৈয়াৰ কৰিব পাৰে। এইবাৰ ধনীয়ে চিন্তিত মনেৰে ক’লে, “এটা মাহ জুৰি গান্ধীজী খোযকাঢ়ি গৈ থাকিব। গান্ধীজী ভাগৰি পৰিব । তেঁওলোকে  ডাণ্ডীলৈ খোজকাঢ়ি যোৱাৰ সলনি বাছ  বা ৰেল এখনত  উঠি তালৈ নাযায় নেকি?”বিন্দাই উত্তৰ দিলে –“যদিহে গান্ধিজীয়ে দীঘলীয়া সময় জুৰি দাণ্ডীলৈ খোজকাঢ়ি যায়, তেন্তে এই বাতৰিতো কেউপিনে প্রচাৰ হ’ব।
বাতৰি কাকতত এই বিষয়ে ফটো ছপা হ’ব। ৰেডিঅ’ত বাতৰিটো প্রচাৰ হ’লে গোটেই পৃথিবীৰ মানুহে গম পাই যাব যে আমি স্বাধীনতা আন্দোলন কৰিছো। আনহাতে এনে বাতৰিয়ে বৃটিছ সকলক অস্বস্তিত পেলাব।” “গান্ধীজী বৰ বুধিয়ক লোক নহয়নে বিন্দা খুৰা?” ধনীৰ চকুহাল আনন্দত উজলি উঠিল। বিন্দাৰ চকুহালতো যেন হাঁহি বিৰিঙিল। তেঁও উত্তৰ দিলে,   “তেঁওতো বুধিয়ক হয়েই । তেঁও আনকি ভায়ছয়ৰলৈকো চিঠি লিখি বুজাই দিছিল যে তেঁও কিহৰ কাৰণে আঁচনিখন লৈছে। বৃটিছসকলে কি কৰিব তাক ধাৰণা কৰিব পৰা নাই।” দুপৰীয়া ধনীয়ে গান্ধীজীয়ে বাস কৰা জুপুৰিটোৰ পিনে গ’ল। খিৰিকি এখনেৰে সি জুপুৰিটোৰ ভিতৰলৈ ভুমুকি মাৰি চালে।  সি দেখিলে ঘৰৰ ভিতৰৰ কোঠা এটাত আশ্রমত থকা মানুহখিনিয়ে গান্ধীজীৰ সৈতে কথা পাতি আছে।
দুপৰীয়া ধনীয়ে গান্ধীজীয়ে বাস কৰা জুপুৰিটোৰ পিনে গ’ল। খিৰিকি এখনেৰে সি জুপুৰিটোৰ ভিতৰলৈ ভুমুকি মাৰি চালে।  সি দেখিলে ঘৰৰ ভিতৰৰ কোঠা এটাত আশ্রমত থকা মানুহখিনিয়ে গান্ধীজীৰ সৈতে কথা পাতি আছে। ধনীয়ে  শুনিবলৈ পালে যে তেঁওলোকে ডাণ্ডীলৈ যাঁওতে কোনটো ৰাষ্টাৰে যাব সেই বিষয়েই তেঁওলোকে আলোচনা কৰি আছিল। কোঠাটোত বহি থকা মানুহখিনিৰ মাজত ধনীয়ে তাৰ দেউতাককো বহি থকা দেখি সি মনত নথৈ আনন্দ পালে। আবেলি পৰত যেতিয়া কেউপিনে নিজম পৰিল ধনীয়ে তাৰ দেউতাকক বিচাৰি ফুৰিলে। সি দেখিবলৈ পালে – তাৰ দেউতাকে গছ এজোপাৰ তলত বহি যঁতৰত সূতা কাটি আছে।ধনীয়ে  দেউতাকৰ ওচৰলৈ গৈ পোনে পোনে দেউতাকক সুধিলে, “ দেউতা তুমি আৰু মই ডাণ্ডী যাত্রাত যোগ দিম নেকি?” দেউতাকে ক’লে, “মইহে যাম , তই আৰু মাৰ ইয়াতে থাকিবি ।”
“ ময়ো তোমাৰ লগত  যাম।” “ধনী, অকৰা ল’ৰাৰ দৰে কথা নকবি । ইমানদুৰ বাট তই খোজকাঢ়ি যাব নোৱাৰিবি নহয়। আশ্রমৰ ডেকা ল’ৰা খিনিহে যাব ।” “দেউতা মোৰ নবছৰ বয়স হৈছে , মই তোমাতকৈ বেচি বেগাই দৌৰিব পাৰো।  তোমাৰ লগত মোক নিবই লাগিব।” ধনীয়ে দৃঢ়ভাবে ক’লে। ধনীৰ দেউতাকে যঁতৰত সূতা কটাতো বন্ধ কৰিলে। তেঁও ধৈর্য ধৰি ধনীক বুজাবলৈ ধৰিলে। “ ধনী মহাত্মাজীয়ে নিজে বাচি উলিওৱা মানুহখিনিয়েহে ডাণ্ডী যাত্রাত ভাগ ল’ব পাৰিব।” “ঠিক আছে , মই তেনেহ’লে তেঁওৰ সৈতে কথা পাতিম।” মই ভালকৈ জানো যে তেঁও মোক যাবলৈ দিবই দিব ।”কথাষাৰ কৈয়েই ধনীয়ে দৌৰ মাৰি দেউতাকৰ ওচৰৰ পৰা আতৰি গ’ল।  গান্ধীজী বৰ ব্যস্ত মানুহ আছিল।
তেঁওক অকলশৰে লগ পোৱা বৰ কঠিন কাম। কিন্তু ধনীয়ে ঠিকে জানিছিল যে প্রতি ৰাতিপুৱাৰ প্রথম বা আগচোৱাত গান্ধীজীয়ে আশ্রমখনৰ চাৰিওপিনে ঘুৰি-পকি ফুৰে । ধনীৰ সৈতে কথা পাতিবৰকাৰণে  তেতিয়াই তেঁওৰ সময় হ’ব।  পিছদিনাখন পুৱা আকাশত বেলি উদয় হোৱাৰ লগে লগে ধনীয়ে বিচনাৰ পৰা উঠিল আৰু সি গান্ধীজীক বিচাৰি গ’ল। সি তেঁওক গোহালিৰ গৰুবোৰ চাই থকা দেখিবলৈ  ।পালেতাৰ পাছত তেঁও পাচলিৰ বাগিচা খনলৈ গ’ল আৰু তাত তেঁও মটৰ মাহ আৰু কবিবোৰলৈ চাই বিন্দাৰ লগত কথা পাতিবলৈ ধৰিলে। এই সকলো সময়তে ধনী আৰু বগীয়ে গান্ধীজীক অনুসৰণ কৰি গৈ থাকিল ।  অৱশেষত গান্ধীজীয়ে তেঁও বাস কৰা জুপুৰিটোৰ পিনে খোজ ল’লে। বাৰান্দাত থকা যঁতৰটোৰ কাষত বহি তেঁও ধনীক মাতিলে-“সোণাই মোৰ ওচৰলৈ আহাচোন !”
ধনীয়ে তেঁওৰ কাষলৈ দৌৰ মাৰিলে । ধনীৰ পিছে পিছে বগীয়েও লৰ ধৰিলে। গান্ধীজীয়ে সুধিলে-“বাচা তোমাৰ নামটো কি?” “ধনী, গান্ধীজী।” “সেইজনী তোমাৰেই ছাগলীনেকি?” “ হয় গান্ধীজী, এইজনী মোৰ বন্ধু বগী। সদায় ৰাতিপুৱা আপোনাৰ কাৰণে বগীয়ে গাখীৰ দিয়ে।” ধনীয়ে গৌৰবৰ হাঁহি এটা মাৰি পুনৰ কৈ উঠিল, “ময়েই তাইৰ যতন লঁও ।” গান্ধীজীয়ে আগলৈ হাওলি আহি ক’লে, বৰ ভাল কথা, এতিয়া ধনী, তুমি মোক কোৱাচোন, তুমি আৰু বগীয়ে কিয় আজি পুৱা সকলো ঠাইলৈকে মোৰ পিছে পিছে ঘূৰি ফুৰিছা ?” ধনীয়ে কঁও নকঁও কৈ আৰম্ভ কৰিলে, “মই আপোনাক এটা কথা সুধিব খুজিছিলো। মই বাৰু আপোনালোকৰ সৈতে ডাণ্ডীলৈ যাত্রা কৰিব পাৰিমনে?”
গান্ধীজীয়ে মিচিকি হাঁহি এটা মাৰি উত্তৰ দিলে- “বাছা তুমি নিচেই সৰু হৈ আছা । আমাৰ ইয়াৰ পৰা ডাণ্ডী ঠাইখন ৩৮৫ কিলোমিটাৰ নিলগত আছে। তোমাৰ দেউতাৰ দৰে ডেকা ল’ৰা সকলেহে মোৰ সৈতে খোজকাঢ়ি যাবলৈ সক্ষম হ’ব।” ধনীয়ে আকৌ সুধিলে- “কিন্তু আপুনিতো ডেকা হৈ থকা নাই। আপুনিও জানো সেই যাত্রাটোত ভাগৰিনপৰিব?”  গান্ধীজীয়ে উত্তৰ দিলে, “ময়ো বৰ ভালকৈ খোজ কাঢ়িব পাৰো।” ধনীৰ কথা শুনি গান্ধীজীয়ে চিন্তিতভাবে ক’বলৈ ধৰিলে, “এৰা, তোমাৰ কথাও সঁচা। পিছে ইয়াৰ মাজত এটা সমস্যা আছে। তুমি যদি মোৰ ডাণ্ডীলৈ গুচি যোৱা,  তেন্তে কোনে বগীকনো চোৱা চিতা কৰিব?
ইমান দূৰ বাট খোজকাঢ়ি যোৱাৰ পাছত মই বৰ দুর্বল হৈ পৰিম।সেয়ে মই যেতিয়া পাছত ইয়ালৈ উভতি আহিম , তেতিয়া আগৰ শক্তিখিনি ঘূৰাই পাবলৈ হ’লে,  মই বহুত পৰিমাণৰ গাখীৰ খাব লাগিব নহয়।  চোৱা–চিতা কৰিবানে?”
ধনীয়ে উত্তৰ দিলে- “ হয় গান্ধীজী , মই তেন্তে আশ্রমতে থাকিম । আপুনি আশ্রমলৈ পুনৰ উভতি অহালৈকে মই আৰু বগীয়ে বাট চাই থাকিম। ।”  বগীৰ মূৰটোত মৰমেৰে থপৰিয়াই দি ধনীয়ে ক’লে, “ওঁ , গান্ধীজী, আপুনি সঁচা কথাকে কৈছে।  বগীয়েনো কি কি  খাই ভাল পাই সেইটো কেৱল মইহে জানো ।"গান্ধীজীয়ে ততালিকে কৈ উঠিল, “একেবাৰে ঠিক কথা কৈছা ।  সেয়ে তুমি ইয়াতে থাকি মোৰ বাবেই বগীক চোৱা–চিতা কৰিবানে?”  ধনীয়ে উত্তৰ দিলে, “হয় গান্ধীজী , মই তেন্তে আশ্রমতে থাকিম । আপুনি আশ্রমলৈ পুনৰ উভতি অহালৈকে মই আৰু বগীয়ে বাট চাই থাকিম।”
বুৰঞ্জীত লিপিবদ্ধ কিছুমান ঘটনা  1.
১৯৩০ চন মার্চ মাহত গান্ধীজীয়ে বৃটিছ সকলে নিমখৰ বাবে লোৱা কৰ বন্ধ কৰিবলৈ আন্দোলন আৰম্ভ কৰাৰ বাবে ডাণ্ডী যাত্রাত যোগ দিছিল। গান্ধী আৰু তেখেতৰ সহযোগী সকলে গুজৰাটৰ মাজেৰে ২৪ দিন যাত্রা কৰিছল। এই যাত্রাটোত তেঁওলোকক জনসাধাৰণে ফুল আৰু গীতেৰে সম্ভাষণ জনাইছিল। সমগ্র বিশ্বজুৰি এই ঘটনাটো সংবাদ মাধ্যমত প্রকাশ পাইছিল।  2.
ডাণ্ডীত গান্ধী আৰু তেঁওৰ সহযোগী সকলে সাগৰৰ পাৰত নিমখ সংগ্রহ কৰোতে বৃটিছ চৰকাৰে তেঁওলোকক গ্রেপ্তাৰ কৰিছিল। এই গ্রেপ্তাৰৰ খবৰ পাই জনসাধাৰণে স্কুল, কলেজ আৰু কার্য্যলয় ত্যাগ কৰি সত্যাগ্রহ চলাইছিল।
3.
এই আন্দোলনত ৭৮ জন স্বেচ্ছাসেৱকে গান্ধীজীক সহায় কৰিছিল। তেঁওলোকে ৩৮৫ কিলোমিতাৰ খোজকাঢ়ি এই আন্দোলন সফল কৰিছিল। 4.
এই আন্দোলনটো ১২ মার্চত আৰম্ভ হৈ ১৯৩০ চনৰ ৩০ এপ্রিলত সমাপ্ত হৈছিল। আন্দোলনকাৰী সকলৰ সৰহ সংখ্যকেই ২৬ বচৰ বয়সৰ আছিল। 5.
২০০৫ চনটো আছিল ডাণ্ডী আন্দোলনৰ ৭৫ তম বর্ষ।
আমাৰ প্রিয় বন্ধু কোন তুমি অনুমান কৰিব পাৰা নে?সি আমাৰ নিচিনা একেবাৰেই নহয়।
আমাৰ প্রিয় বন্ধু হ‘ল চৰাই।
মই হ‘লো গড়।মোৰ গাটো পোক-পৰুৱাৰে ঢাক খাই থাকে।
চৰায়ে পোক-পৰুৱাবোৰ খাই পেলায়।
মই  ঘৰিয়াল।মই মোৰ দাঁত মাজিব নোৱাৰোঁ ।
চৰায়ে খুঁটিয়াই খুঁটিয়াই মোৰ দাঁতবোৰ পৰিষ্কাৰ কৰি দিয়ে ।
মই হ‘লো জিৰাফ।মই মোৰ মূৰটো খজুৱাব নোৱাৰোঁ ।
চৰাইবোৰে ঠিক ঠাই বিচাৰি উপস্থিত হয়গৈ।
মই জেব্রা ।মই দূৰৰ বস্তুবোৰ নেদেখােঁ ।
চৰাই ডাঙৰ ডাঙৰ চকু আছে।গতিকে সিহঁতে চাই থাকিলে মই নিৰাপদে থাকোঁ ।
চৰাই বেলেগ বেলেগ হ‘ব পাৰে, কিন্তু সেইটো কোনো সমস্যা নহয় ।
আনকি চৰায়ে গান গালেও আমি বেয়া নাপাওঁ!
তুমি মোৰ বন্ধু হ‘বা নে?
তুমি মোৰ বন্ধু হ‘বা নে?
বৰ্ম পোকটোৱে হিচাব     কৰিবলৈ ভাল পায় ।     সি ফুলৰ পাহি হিচাব      কৰি আছে ।     এক, দুই, তিনি, চাৰি - ধুম্ !
"এই গুবৰুৱা !"
সি          চিঞৰিলে ।      "অনুগ্রহ কৰি তুমি মোক        লুটিয়াই দিব পাৰিবা নে ?"
গুবৰুৱাটোৱে উস: আস:         কৰি চেষ্টা কৰিলে; কিন্তু         তাই নোৱাৰিলে ।
তাই মাতিলে,"অ‘ জিলি,       আহাচোন ! "
তিনটা জিলি তাইক সহায়      কৰিবলৈ আহিল ।       বৰ্ম পোকটোৱে তাৰ বন্ধু্      কেইটাক হিচাব কৰিলে ।    "এক, দুই, তিনি, চাৰি । চাৰি      সংখ্যাটো যুৰীয়া !"
চাৰিটা পতঙ্গই বহুত কষ্ট          কৰি বৰ্ম পোকটোক ঠেলিলে     কিন্তু সিহঁতে তাক লুটিয়াব      নোৱাৰিলে ।         ১+ ৩ = ৪
গুবৰুৱাই মাতিলে " লিলি     পোক, আহাচোন !"
পাঁচটা লিলি মথ সহায়      কৰিবলৈ ওলাই আহিল ।    গুবৰুৱাই এইবাৰ হিচাব     কৰিলে, "মোক তোমালোক     ন‘জনে সহায় কৰিবলৈ        আহিছা । ন‘ হ‘ল  বিযুৰীয়া     সংখ্যা !"
ন‘টা পোকে উস: আস: কৰি     বৰ্ম পোকটোক ঠেলিলে,   কিন্তু সিহঁতে তাক লুটিয়াব    নোৱাৰিলে ।    ৪ +৫ = ৯
সাত টা জঁপিওৱা মকৰা সহায় কৰিবলৈ আহিল ।         টুপ, টুপ, টুপ ।               বৰ্ম পোকটোৱে সিহঁতক হিচাব কৰিলে ।       "এতিয়া তোমালোক ষোল্লটা হ‘লা । যুৰীয়া সংখ্যা !"
ষোল্লটা পোকে বহুত চেষ্টা কৰিলে, কিন্তু  বৰ্ম পোকটোক         লুটিয়াব  নোৱাৰিলে ।                                ৯+ ৭ =  ১৬
"সেউজীয়া পোকক মাতা !"
গুবৰুৱাই চিঞৰিলে ।        নটা সেউজীয়া পোক সহায় কৰিবলৈ আহিল ।       "অ-হ-হ-, তোমালোক এতিয়া পশ্চিছটা হ‘লা ।"          ভাগৰুৱা বৰ্ম পোকটোৱে ক‘লে ।        পশ্চিছট বন্ধুৱে ক‘লে, "পশ্চিছ টো ...         ... এটা বিযুৰীয়া সংখ্যা !"
১৬  +  ৯  = ২৫
পশ্চিছটা পোকে উস: আস: কৰি ঠেলি ...                             লুটিয়াই দিলে !
অৱশেষত সিহঁতে  বৰ্ম পোকটোক লুটিয়াই দিলে ।
০, ২, ৪, ৬, আৰু ৮ ৰ যিকোনো এটা সংখ্যাৰে                                   যুৰীয়া সংখ্যা শেষ হয় ।                    ১, ৩, ৪, ৫, ৭ আৰু ৯ ৰ যিকোনো এটা সংখ্যাৰে                                    বিযুৰীয়া সংখ্যা শেষ হয় ।
এই পৃষ্ঠাত থকা যুৰীয়া আৰু বিযুৰীয়া বস্তুবোৰ গণনা কৰা ।              সেইবোৰ বস্তু যোগ কৰােতে তোমালোকে               এটা  যুৰীয়া সংখ্যা পালা নে,               এটা বিযুৰীয়া সংখ্যা পালা ?
আজি মোৰ পাঠশালালৈ যোৱা  প্রথম দিন।মায়ে হাতত ধৰি মোক লৈ গৈছে , আমি খোজকাঢ়ি গৈ আছো।মই মাক ক’লো,“মই এতিয়া ডাঙৰ হৈছো । মোৰ হাত এৰি দিয়া, এৰি দিয়া!”মায়ে মোৰ হাতত টানকৈ ধৰি আছিল।
পাঠশালাৰ ওচৰত বহুতো ল’ৰা-ছোৱালী আছে।সিহঁত বাচেৰে আহিছে, গাড়ীৰেও আহিছে।ৰিক্সাৰেও আহিছে, চাইকেলতো আহিছে।মোৰ নিচিনাকৈ খোজকাঢ়িও আহিছে।
পাঠশালাৰ সন্মুখত মায়ে মোৰ হাত এৰি দিলে।তেওঁ সেই ঠাইতে ৰৈ থাকিল, এতিয়া মই ভিতৰলৈ অকলেই যাব লাগিব।মোৰ চাৰিওফালে বহুতো নতুন নতুন ল’ৰা-ছোৱালী আছে।
মই এখোজ এখোজকৈ আগলৈ গ’লো। এবাৰ পিছলৈ চালো। মাক লাহে লাহে নেদেখা হ‘লো, তেওঁ তাৰ পৰা নোহোৱা হৈ যাব নেকি?
মই তেওঁৰ কাষলৈ দৌৰি উভতি আহিলো। মই নিজকে ইমান ডাঙৰ হোৱা যেন অনুভৱ নকৰিলো, আৰু তেওঁৰ হাতত ধৰি ল’লো। মই ক’লো, “তুমি নাযাবা।”
সকলোবোৰ ল’ৰা-ছোৱালী এতিয়া গেটৰ ভিতৰত আৰু মই গেটৰ বাহিৰত। শিক্ষিকা গৰাকী বাহিৰলৈ ওলাই আহিল। তেওঁ মোৰ ফালে চাই হাঁহিলে। ময়ো হাঁহিলো। মায়ে ক’লে, “ৰাণী, তুমি ওলাই আহি মোক ইয়াতে পাবা।” এইবাৰ মই তেওঁৰ হাত এৰি দিলো, তেওঁ মোৰ ফালে চাই হাত জোঁকাৰিলে।
মই দৌৰি ভিতৰলৈ সোমাই গ’লো। পাঠশালা ছুটী হ’লে মা ইয়াতে থাকিব!
মই দিয়া । এয়া মোৰ বন্ধু ববী ।
ববীক জোকাই বহুত মজা লাগে । মই যেতিয়া কওঁ," মই তোমাতকৈ বহুত ধুনীয়া " তাৰ বহুত খং উঠে ।
যেতিয়া মই কওঁ , " চোৱা মোৰ নাকআছে "।সি তেতিয়া "ভৌ ভৌ" বুলি কয় । মানে তাৰো নাক আছে ।
মই যদি কওঁ " এয়াচোৱা মোৰ কাণ আছে "। আকৌ তেতিয়া সি ভৌ ভৌ কৈ চিঞৰে । মানে তাৰো কাণ আছে ।
মই যদি কওঁ , " চোৱা মোৰ চকু আছে" । ভৌ ভৌকৈ  উত্তৰ দিয়ে যে তাৰ ও দুটা চকু আছে ।
মই যেতিয়া কওঁ "চোৱা মই মোৰ ভৰিৰে নাচিবওপাৰোঁ " ।সি আকৌ ভৌ ভৌ ভৌ ভৌ কৈ উত্তৰ দিয়ে , যে সিওঁ নাচিবপাৰে ।
মোৰ যদি জিভা থকা বুলি কওঁ , তেন্তেসি  ভৌ ভৌ কৈ কয় মানে ববীৰো এখন জিভা আছে "।
মই ভাবিব পাৰোঁ বুলি ক'লে , সিও যেভৌ ভৌ কৈ উত্তৰ দিয়ে মানে সি মোতকৈও ভাল চিন্তা কৰিব পাৰে ।
মই কওঁ , "চোৱা মোৰ হাতআছে"।  ববীয়ে নেজডাল লৰাইদেখুৱাই দিয়ে । ইয়াৰ অৰ্থ এইটো যে আমাৰ নেজ নাই আৰু সিহঁতৰ নেজ আছে ।
ববীক মোৰ বহুত ভাল লাগে । আৰু ববীয়েও মোকবহুত মৰম কৰে ।
চকু          হাত       নাকঠেং          জিভা     কাণ
ৰামধেনুৰ সাতটা ৰং কি কি?
১। ৰঙা
সি ৰঙা চােলা পিন্ধিছে।
২। কমলা
ছবিখনত কমলা ৰঙৰ কি বস্তু দেখিছা?
৩। হালধীয়া
ছবিখনত হালধীয়া ৰঙৰ কি বস্তু আছে?
৪। সেউজীয়া
ছবিখনত সেউজীয়া ৰঙৰ কি বস্তু দেখিছা?
৫। নীলা
ছবিখনত নীলা ৰঙৰ কি বস্তু আছে?
৬। গাঢ় নীলা
ছবিখনত কি বস্তুৰ ৰং গাঢ় নীলা‘?
৭। বেঙুণীয়া
বেঙুণীয়া ৰঙটো সকলোতকৈ ধুনীয়া!
তুমি কি ৰং ভালপোৱা?
ৰামধেণুৰ সাত ৰংকি কি?
ৰাজুৱেনীলা ৰঙৰ চোলা পিন্ধিলে । চন্দু আৰু মাইনাই নীলা ৰঙৰ মোজা পিন্ধি ওলাইআহিল ।
এয়া কি !
আমি সকলোৱে দেখোন আজি একে  ৰঙৰ কাপোৰ পিন্ধিছো !
ব'লা ব'লাআৰু কি কি ৰং আছে বিচাৰো  ।
এয়া চোৱা আইতাৰ ৰঙা ৰঙা জলকীয়াবোৰ । "নুচুবা দেই ! "
সৌৱা চোৱা , খুৰাই বেঙুনীয়া জিলিকি থকা বেঙেনাবোৰ কাটি আছে ।
পিংকি বাইদেউৰ ওচৰত হালধীয়া নেমু আছে!
ৰঙবোৰ চাই ভাল লাগে আৰু আৰু ৰঙবিৰঙ কুলফি খাই বহুত ভাল লাগে ।
এতিয়া আমি গোলপীয়া কুলফি খামনে ,গাখীৰৰেবনোৱা বগা কুলফি খাম?
?
নে সেউজীয়া চটপটী  মছলা চুপ খাম ।
নে মুগাবৰণীয়া মিঠা মিঠা খেজুৰ খাম?
কিন্তু সকলোতকৈ ভাল লাগে ৰামুকাকাৰ মধুৰিআ ।
বাহিৰত সেউজীয়া আৰুভিতৰত গুলপীয়া । লগত বগা নিমখ আৰু ৰঙা ৰঙা জলকীয়া  ।
এইজনী হ‘ল নীমা ।          তোমালোকৰ দৰে তায়ো খাবলৈ ভাল পায় ।          তাই কি খাই আৰু কিয় খায় ?
নীমাই সদাই খায়েই থাকে, খায়েই থাকে ।
চপ্ !
চপ্ !
চি উ !
চি উ !
ম অ ম্ ... ম অ ম্ !
অস্ !
চোবালে তোমাৰ মুখখন বন্ধ কৰি থ‘বা নীমা !
গৰমৰ দিন ।   দিনবোৰ দীঘল আৰু ভাল    লগা, আৰু বাহিৰত গৰম ।    আজি নীমাই কি খাব ?
গৰমৰ দিন, আম খােৱা বতৰ -হালধীয়া, সেউজীয়া আৰু ৰঙা ৰঙা আম ।  পিচল ৰঙা বাকলি থকা বগা বগা লেচু, সেউজীয়াত মাখন  ৰঙৰ আঁচ পৰা  তৰমূজ,   মুখত পমি যোৱা ৰসাল নুনী গুটি ।  অস্ !
নীমাৰ হাত দুখন আঠা আঠা আৰু বেঙুণীয়া ৰঙৰ হৈ আছে !
বৰষুণৰ দিন, আকাশ ক‘লা    মেঘে  আবৰি ধৰিছে ।  বাহিৰত বৰষুণ পৰিছে -    আজি নীমাই কি খাব ?
বৰ্ষা কাল, মাকৈ খোৱাৰ দিন - হালধীয়া বগা আৰু বেঙুণীয়া -      সতেজ ৰসাল মিঠা নেমু, মূৰত মুকুট পিন্ধা আনাৰস      বেঙুণীয়া কোমল কোমল জামু ।       অস্ !
নীমাৰ জিভাখন আঁহৰে ভৰা আৰু ই একেবাৰে নীলা হৈ গৈছে !
শীতকালত যেতিয়া দিনবোৰ    ছুটী আৰু বাহিৰত ঠাণ্ডা হয় ।     নীমাই কি খাব ?
শীতকাল সুন্দৰ সুন্দৰ সেউজীয়া শাক-পাচলিৰ বতৰ ।   সূৰ্যাস্তৰ ৰঙৰ দৰে ৰঙা বীত, প্লাম‘, সেউজীয়া সীতাফল ।   চোৱা চোৱা, নীমা গছত উঠিছে ।   অ‘, তাই মূগা বৰণৰ টেঙা তেতেলী চিঙিছে ।
নীমাই খাবলৈ ভাল পায় ।   কিন্তু তাই বতৰৰ ফলহে       খাবলৈ ভাল পায় !
চ প্ !
চ প্ !
চি উ ... চি উ !
অ ম - ম্... অ - ম - ম্ !
পৃথিৱীৰ সকলো ঠাইতে  পাঁচটা ঋতু আছে -    বসন্ত, গ্রীস্ম, বৰ্ষা, শৰৎ, শীত । কিন্তু ভাৰতৰ কোনো কোনো ঠাইত    - য‘ত নীমাই বাস কৰে - তাত ঋতু হ‘ল, -  গ্রীস্ম, বৰ্ষা আৰু শীত ।
ঋতু অনুযায়ী খাদ্য বস্তুৰ তালিকা  ।    নীমাৰ নিচিনাকৈ তোমালোকেও গোটেই বছৰটো   বিভিন্ন ৰঙৰ সুস্বাদু ফল আৰু শাক-পাচলি খাব পাৰা । ইয়াত ঋতু অনযায়ী     পোৱা কিছু ফল আৰু শাক-পাচলিৰ তালিকা দিয়া আছে । তোমালোকেও   এই তালিকা অনুযায়ী ফল-মূল আৰু শাক-পাচলিবোৰ খাব পাৰা ।                              তেতেলী- জানুৱাৰীৰ পৰা ফ্রেবুৱাৰীলৈ  মাহলৈ ।                              চপেটা - জানুৱাৰী, ফ্রেবু ৱাৰী আৰু মেৰ পৰা জুলাইলৈ ।                              নুনী - মাৰ্চ মাহৰ পৰা মে মাহ আৰু অক্টোবৰৰ পৰা                                      নৱেম্বৰ  মাহলৈ ।
পালেং - মাৰ্চৰ পৰা মে মাহলৈ আৰু                  অক্টোবৰৰ পৰা জানুৱাৰীলৈ ।   আম -  মাৰ্চ মাহ পৰা আগষ্ট মাহলৈ ।    তৰমুজ - এপ্রিল মাহৰ পৰা জুন মাহলৈ ।
লিচু -  মে মাহৰ পৰা জুন মাহলৈ ।     জামু - মে মাহৰ পৰা জুলাই মাহলৈ ।   মাকৈ -  জুনৰ পৰা আগষ্ট মাহলৈ ।
মীঠা নেমু -  জুলাই মাহৰ পৰা আগষ্টলৈকে ।  সীতাফল -  অক্টোবৰ মাহৰ পৰা ফ্রেৱুৱাৰী                   মাহলৈ ।বীট পালেং -  গোটেই বছৰেই পোৱা যায় কিন্তু                   শীত কালত খাবলৈ ভাল ।
ৰেডি ...
মই দৌৰোঁ।
মই সাঁতোৰোঁ  ।
মই চাইকেল চলাওঁ ।
মই স্কেটিং কৰোঁ ।
মই চিলা উৰুৱাওঁ ।
খেলত আমি ব্যৱহাৰ কৰোঁ - বল ।ঠেলা মাৰিলে বা টানিলে কিবা এটা বস্তু খৰকৈ বা  লাহে লাহে যোৱাত সহায় হয় । বল প্রয়োগে বস্তুৰ গতি স্তব্ধ কৰি দিব পাৰে অথবা ইয়াৰ আকাৰো সলনি কৰিব পাৰে ।
ঘঁহনি - এক সমতলৰ পৰা আন এক সমতললৈ যোৱাৰ সময়ত বস্তুৰ    গতি কমি যায় ।
শক্তি  - হ‘ল আমাৰ কাম কৰা আৰু লৰচৰ কৰাৰ ক্ষমতা।
মই সদায় চিন্তা কৰোঁ, পৃথিৱীত মোৰ নিচিনা একে আৰু কোনোবা আছে নেকি ?
দেখিবলৈ মোৰ নিচিনা, একে ।
মোৰ নিচিনাকৈ কথা কয় ।
আনকি মোৰ নিচিনা কেশৰ    আছে।
যাৰ মোৰ নিচিনা একে নাক আৰু কাণ আছে ।
যাৰ হাঁহিটোও মোৰ হাঁহিৰ নিচিনা,  একে ।
যি মই কৰিব পৰা সকলো কাম কৰিব পাৰে ।
আৰু মই কৰিব নোৱাৰা কামটো কৰিব নোৱাৰে ।
মোৰ নিচিনা অন্য এটাক মই সকলোতে বিচাৰি চালোঁ ।মই বাগিছালৈ গৈ গছৰ মাজতো বিচাৰিলোঁ ।
তলে ওপৰে সকলোতে চালোঁ ।
মই সকলোৰে মুখবোৰো চালোঁ ।
কিন্তু মোৰ নিচিনা কাকো ক‘তো বিচাৰি নাপালোঁ ।
এই পৃথিৱীত মোৰ নিচিনা  মাত্র এটাই আছোঁ !
মই যে বিশেষ, সেই কথাটো      সঁচা !
কিন্তু কেৱল ময়েই নহয়, তুমি    দেখা নাই নে ?
তুমিও মাত্র এটাই আছা !
স্কুল ছুটি হ’ল| শিশুসকল ঘৰলৈ গ’ল| শিক্ষক সকল ঘৰলৈ গ’ল| সকলো ঘৰলৈ গ’ল|
মই জপনাৰ বাহিৰলৈ আহিলো।  মোৰ পলম হৈছে। মোৰ খেলিবলৈ সময় নাই।  মোৰ কথা পাতিবলৈ সময় নাই। মই সোনকালে ঘৰলে যাব লাগে।
মই বাটেৰে খোজ দিলো। এই বাটটো বৰ ঠেক। মই দুৰৈত মানুহ দেখা পাইছো। তাত এটা ডাঙৰ পথ আছে।
ডাঙৰ পথটোত বহুত যান-বাহন চলি আছে।  গাড়ী, ট্ৰাক আৰু চাইকেল, মটৰচাইকেল, স্কুটাৰ আৰু অটৰিক্সা। কিছুমান সৌদিশে গৈছে। মই  জানো, কিদৰে পথছোৱা পাৰ হ’ব পাৰি। সেয়ে পথৰ সিপাৰলৈ দৌৰিলো।
মই পথৰ মাজত ঠিয় হ’লোগৈ। মোৰ সন্মুখত বহুত যান-বাহন। মোৰ পিছফালেও বহু যান-বাহন। মই সাৱধান হোৱা উচিত।
মই অলপতে এজন চানাৱালাক খুন্দিয়াইছিলো। তেওঁ গুজৰি উঠিল। মই ক’লো, “ক্ষমা কৰিব”। আৰু পুনৰ দৌৰিবলৈ ধৰিলো।
মই দোকানবোৰৰ কাষেৰে খোজ দিলো। মানুহে বহু ধৰণৰ বয়-বস্তু কিনিছে। তাত এখন পুতলাৰ দোকানো আছিল। পিছে মই আগবাঢ়ি থাকিলো।
মই বেগেৰে খোজ দিব ধৰিলো।  এতিয়া মাছৰ দোকানবোৰ পালোগৈ। ডাঙৰ মাছ, সৰু মাছ। দীঘল মাছ, চেপেটা মাছ।  জিলিকি থকা মাছ, ভোটা মাছ। বিভিন্ন ধৰণৰ মাছ আছে দোকানবোৰত।
এতিয়া মই দৌৰিবই লাগিব। কাপোৰৰ দোকান পাৰ হ’লো। জোতাৰ দোকান পাৰ হ’লো। পাণৰ দোকান পাৰ হ’লো। নাপিতৰ দোকানো পাৰ হ’লো। দৌৰি থাকিলো আৰু দৌৰি থাকিলো। দৌৰি দৌৰি সৰু বাটতো পালোগৈ।
শেষত মই ঘৰ পালোগৈ। উঃ ৰক্ষা মোৰ পলম হোৱা নাই। দেউতা আবেলিহে কামলৈ যায়। তেওঁ এতিয়ালৈকে যোৱা নাই। তেওঁৰ চাইকেলখন বাহিৰতে থোৱা আছে। দেউতা ঘৰৰ বাহিৰলৈ আহিল।
মা দুৱাৰ মুখতে ৰৈ আছিল।  মই দেউতাক সাৱটি ধৰিলো। দেউতইও মোক জোৰেৰে সাৱটি ধৰিলে। এতিয়া তেওঁ কামলৈ যাবলৈ ওলাল। মোৰ এতিয়া বহু সময় আছে। মই এতিয়া খেলিব পাৰিম।
মালুৱে এই প্রথম বাগানৰ পৰা শাক-পাচলি ছিঙি আনিছে । সি ৰঙা ৰঙা বিলাহী, সতেজ বেঙেনা আৰু সেউজীয়া সেউজীয়া ভেণ্ডী ছিঙি আনিছে ।
আইতাকে ক‘লে,“ভালেই কৰিলি মালু !
এইবাৰ তই গৈ অলপ আলু লৈ আহগৈ যা ।‘‘
মালু গৈ বাগানৰ সকলোবোৰ গছ, বন আৰু লতাত বিচাৰি চালে, কিন্তু ক‘তো এটাও আলু সি নাপালে ।
সি আহি আইতাকক ক‘লে, ‘‘ আইতা, আলু এতিয়াও লগা নাই ।‘‘ কৈ মালুৱে তাৰ খালি পাচিটো তলত থৈ দিলে ।       “নাই মালু, তাত বহুত আলু আছে । ভালদৰে বিচাৰি চাগৈ ।‘‘ আইতাকে তাক ক‘লে ।
মালু আকৌ এবাৰ বাগানলৈ গ‘ল । কালু তাৰ পিছে পিছে গ‘ল ।               মালুৱে আলু বিচাৰি ইফালে সিফালে চাই থাকোতে শুনিবলৈ পালে, ‘‘ভুক্ !
ভুক !
‘‘
“কালু !
ৰ‘, কালু !
পিছে পিছে দৌৰি গৈ মালুৱে ক‘লে, কালু । “বাগানখন নষ্ট কৰি নেপেলাবি ।‘‘ মালুৱে দেখিলে, কালুৱে বাগানখন এফালৰ পৰা খান্দি গৈছে ।  খান্দোতে মাটিৰ পৰা কি ওলাল বুলি তুমি ভাবিছা বাৰু ?
কালুৱে খন্দা মাটিৰ পৰা ওলাল কিছুমান ডাঙৰ ডাঙৰ আলু !
কালু, ভাল কাম কৰিলি । আলুবোৰ উলিয়াই বৰ ভাল কাম কৰিলি !
‘‘ পাচিত আলু ভৰাই ভৰাই মালুৱে হাঁহিলে ।
ৰীনা  দেউতাকৰ লগত খেতি পথাৰলৈ গল।
দেউতাকে কাম কৰিবলৈ ল'লে। ৰীনাই পথাৰখনতে ঘূৰিফুৰিলে।
তাই পথাৰত ম'ৰা চৰাই এটা দেখা পালে। তাই ম'ৰা চৰাইটোৰ কাষলৈ গ'ল।
তেতিয়াই ৰিমঝিমকৈ বৰষুণ দিবলৈ ধৰিলে।
বৰষুণ দিয়া দেখি ম'ৰা চৰাইটোৱে নাচিবলৈ আৰম্ভ কৰিলে।
তাকে দেখি তাইও নাচিলে।
ৰীনাৰ নাচ দেখি চৰাইটোৱে নিজে নাচিবলৈ পাহৰিলে।
ম'ৰা চৰাইটোৱে তেতিয়া  এটা চুকত থিয় হৈ ৰীনাৰ নাচ চাবলৈ ধৰিলে।
এখন ডাঙৰ চহৰৰ কাষত কেইজনমান শিশুৱে বাস কৰিছিল । সিহতঁৰ ঘৰৰ নিচেই ওচৰতে এখন ডাঙৰ পথাৰ আছিল । পথাৰখন আচৰিত ধৰণৰ আছিল । তাত চাৰিওফালে মাথো আছিল জাবৰ-যোথৰ গছ-গছনি দেখিবলৈ নাছিল । পথাৰখন গোটেই চহৰৰ পেলনীয়া আৰু লেতেৰা বস্তুৰে ভৰি আছিল ।
সেই শিশুবোৰে পঢ়াশালিলৈ যোৱা নাছিল ।গোটেই দিনটো পথাৰত সিহঁতে প্লাষ্টিকৰ বটল ,কাপোৰৰ টুকুৰা আদি বিচাৰি ফুৰিছিল ।পেলনীয়া বস্তুৰ বিষয়ে সিহঁতৰ বহুত জ্ঞান আছিল ।
এদিনাখন সেই লেতেৰা ঠাইখনলৈ এগৰাকী বাইদেউ আহিল ।তেওঁ ডিঙিত এখন ৰঙা ওৰণি মেৰিয়াই আছিল ।সেই ঘূৰি ফুৰা শিশুসকলৰ পিনে চাই তেওঁ এখন ঠাইত বহি ললে ।নিজৰ টোপোলাটোৰ পৰা কিবাকিবি উলিয়াই চাবলৈ ধৰিলে ।
শিশুসকলৰ মনত কৌতুহল জাগিল । প্ৰথমতে শিশুবোৰে দূৰৰ পৰাই চাই আছিল ।তাৰ পিছত কিছু ওচৰলৈ আহি চাবলৈ ধৰিলে ।বাইদেউৰ লগত বহুত কিতাপ আছিল ।ডাঙৰ , সৰু নানা ৰঙীন সাধুকথা আৰু কাহিনীৰ কিতাপেৰে ভৰি আছিল ।শিশুবোৰে আৰু ওচৰ চাপি আহিবলৈ ধৰিলে ।
বাইদেউ নিতৌ আহিবলৈ ললে ।বাইদেউ অহা দেখি শিশুবোৰেও পথাৰখনত ঘুৰি ফুৰিব এৰি বাইদেউৰ ওচৰলৈ অহা হল ।সিহঁতে বাইদেউৰ পৰা বিভিন্ন কাহিনী সাধুকথা শুনিবলৈ পালে ।কিছুদিনৰ ভিতৰতে সিহঁতে বৰ্ণ আৰু শব্দ পঢ়িব পৰা হল ।লাহে লাহে সিহঁতে কাহিনীও কবলৈ ধৰিলে ।
এদিন এজনে কলে " আহা বাইদেউৰ ঠাইখিনি সুন্দৰকৈ সজাওঁ ।"এনেদৰে শিশুবোৰে বাইদেউৰ সাধু কোৱা ঠাইখিনি ধুনীয়া কৰিবলৈ মন কৰিলে ।শিশুবোৰে পেলনীয়া বস্তুবিলাকৰ মাজৰ পৰা বাচি বাচি চকী, মেজ , ঢাৰি , পৰ্দা আদিৰে ঠাইখিনি ধুনীয়াকৈ সজাই ললে ।
এদিন বাইদেউ নাহিল ।তাৰ পিছৰ দিনাও বাইদেউ নাহিল ।শিশুবোৰে দিনৰ দিনটো বাইদেউৰ অপেক্ষাত ৰৈ থাকিল ।সিহঁতে কথাই কথাই নিজে কিতাপবোৰ পঢ়াৰ উপৰিও আনকো পঢ়ালে ।
এনেদৰে সিহঁতে পঢ়ি থাকোতে এদিন কিতাপত বাইদেউৰ ঠিকনা বিচাৰি পালে । সেইসময়তে সিহঁতে বাইদেউক বিচাৰি ওলাই গ'ল । লগত সিহঁতে কিতাপৰ টোপোলাটো নিবলৈ নাপাহঁৰিলে ।শিশুবোৰে বাছৰ নাম পঢ়িব পাৰিছিল ।সিহঁতে বাইদেউৰ ঘৰৰ পথৰ নাম্বাৰ মনত ৰাখি ললে ।কিয়নো সিহঁতক এইখিনি বাইদেৱে শিকাইছিল ।
সিহঁতে ভাবিবলৈ ধৰিলে বাইদেউৰ ঘৰ ক'ত ?এইফালে নে সেইফালে ?বিচাৰি বিচাৰি সিহঁত ভাগৰি পৰিল ।দূখমনে উভটিব ললে , এনেতে এজনে খিৰিকীৰ কাষৰ ৰচী এডালত এখন ৰঙা ওৰণি ওলমি থকা দেখা পালে ।
এজনে চিঞৰি উঠিল "সৌৱা চোৱা বাইদেউ বিচনাত শুই আছে "সিহঁতে দেখিলে তেখেত বৰ দূৰ্বল আৰু ভাগৰুৱা হৈ আছে ।অইন দিনাৰ দৰে তেওঁ হাঁহি থকা নাছিল ।চিকিৎসকে বাইদেউক ঔষধ দিছিল যদিও আৰোগ্য হোৱা নাছিল ।
শিশুবোৰে বাইদেউৰ ওচৰলৈ দৌৰি আহিলে ।সিহঁতে বাইদেউক সাবটি ধৰি চুমা খালে । বাইদেউ উঠি বহিল ।সিহঁতে বাইদেউক কিতাপৰ টোপোলাটো দেখালে আৰু কাহিনী পঢ়ি শুনালে ।বাইদেউৰ মুখত পূনৰ হাঁহি বিৰিঙিল ।তেওঁৰ চকু চলচলীয়া হ'ল ।
আকৌ আগৰদৰেই বাইদেউ আহিবলৈ ললে ।শিশুবোৰো একগোট হ'ল ।সদায় আবেলি একেলগে সিহঁতে বাইদেউৰ পৰা নতুন নতুন সাধুকথা , কাহিনী শুনিবলৈ ধৰিলে ।এনেদৰে শিশুবোৰে খেলধেমালীৰ মাজেৰে কিতাপবোৰৰ সৈতে দিন কটালে ।
তেনজিন আৰু তাচি আছিল সুদূৰ তিব্বতৰ দুজন কণিষ্ঠ ভিক্ষু। সিহঁতে বাস কৰিছিল এখন অতিশয় শুৱনি সেউজীয়া পাহাৰৰ ওপৰৰ সৰু বৌদ্ধবিহাৰত। বৰষুণ আহিলে এই ঠাইখন চালে চকু ৰোৱা হৈ পৰিছিল।এদিন ৰাতিপুৱাৰ কথা। তাচিয়ে খিড়িকীৰে বাহিৰলৈ চাই দেখিলে বাহিৰত দবাপিটা বৰষুণ। বোকাময় ৰাস্তাবোৰত বৰষুণৰ পানীৰে ঢেৰ সৰু সৰু স্ৰোতৰ সৃষ্টি হ’ল। আবেলিলৈ কাগজৰ নাও চলাই সময় অতিবাহিত কৰিবলৈ তাচিৰ মনটো লকলকাই উঠিল।
তাৰ পিছত তাচি আৰু তেনজিনে লগ হৈ কেবাখনো কাগজৰ নাও বনালে। বৰষুণ এৰাৰ লগে লগে দুয়ো বাহিৰলৈ লৰ মাৰিলে। নিজ হাতেৰে বনোৱা কাগজৰ নাও কেইখন সিহঁতে পানীত উটুৱাই দিলে কিছুমান সৰু, কিছুমান আকৌ ডাঙৰ ডাঙৰ। পানীৰ ওপৰত নাওকেইখন বৰ ধুনীয়াকৈ উটি যাব ধৰিলে। দুয়ো খুব ৰং পালে।
দৌৰ মাৰি ঘৰলৈ উভতি আহোতে সিহঁতে জেন লবছাঙক দেখা পালে। জেনলা বাস কৰিছিল আন এখন বৌদ্ধবিহাৰত আৰু ল'ৰা-ছোৱালীবোৰক ঢেৰ মজাৰ সাধু কৈছিল। “জেনলা”, তেনজিনে চিঞৰ মাৰিলে, “এই নাওবোৰ কিয় পানীত ওপঙি থাকে তাৰে এটা কাহিনী আমাক কোৱানা!”জেন লবছাঙে অলপ সময় কিবা গুণা-গথা কৰিলে আৰু ক’লে, “নাও কিম্বা জাহাজবোৰ কিদৰে ওপঙি থাকে মইতো ক’ব নোৱাৰিম। কিন্তু, জানিবলৈ পিছে মই বৰ ইচ্ছুক।“জেনলা: তিব্বতীয় ভাষাত গুৰুক সন্মানেৰে কৰা সম্বোধন
জেনলা আৰু ল’ৰাহালে বিজ্ঞানৰ শিক্ষয়িত্ৰী চোনম বাইদেউক গৈ পানীত নাও ওপঙাৰ কাৰণটো  সোধাৰ সিদ্ধান্ত ল’লে। তেনজিন আৰু তাচিয়ে আলফুলে জেন লবছাঙক চকীৰ পৰা উঠালে আৰু হাতত ধৰি দুয়ো তেওঁক খোজ কঢ়াত সহায় কৰি দিলে। তেওঁলোক যেতিয়া  চোনম বাইদেউৰ ঘৰ গৈ পালে, সেই সময়ত তেওঁ এখন কিতাপ পঢ়ি আছিল।
“তাচি ডেলেক”,  জেনলা,  তাচি আৰু তেনজিনে একেলগে ক’লে। বাইদেৱেও “তাচি ডেলেক”  বুলি উত্তৰ দিলে। “আমি এটা প্ৰশ্ন সুধিম বুলিহে আপোনাৰ ওচৰলৈ আহিলো”,  জেনলাই ক’লে। তাচি ডেলেক: তিব্বতীয় ভাষাত ব্যৱহাৰ কৰা সম্ভাষণ। ‘তাচি’ মানে ‘সৌভাগ্য’ আৰু ‘ডেলেক’ মানে হ’ল ‘সুস্বাস্থ্য’।
“বাইদেউ,  নাওবোৰ নো কিদৰে পানীত ওপঙি থাকে আমাক ক’ব নেকি?”, তেনজিনে সুধিলে। “অ’, কথা সেইটো!”, চোনম বাইদেৱে ক’লে, “আমি সকলোৱে লগ হৈ উত্তৰটো বিচাৰো ব’লা!” সিহঁতে কিবা বুজাৰ আগতেই চোনম বাইদেৱে নিৰ্দেশনা দিবলৈ আৰম্ভ কৰিলে। “তেনজিন, পাকঘৰৰ পৰা প্লাষ্টিকৰ  চৰিয়া এটা লৈ আহাচোন।“ “তাচি, সৰু বাল্টি এটাত এবাল্টি পানী লৈ আহাচোন।“ “জেনলা, অনুগ্ৰহ কৰি এই আপেলটো হাতত লৈ থাকক। এইটো পিছে খাবৰ বাবে নহয়।”
চোনম বাইদেৱে তাচিক চৰিয়াটো ভৰ্তি হোৱাকৈ পানী ভৰাবলৈ ক’লে। “জেনলা, অনুগ্ৰহ কৰি আপুনি এই আপেলটো চৰিয়াটোত ডুবাই দিব নেকি?
ইয়াক সম্পূৰ্ণৰূপে পানীৰে তিতি যাবলৈ দিয়ক।”
জেনলাই লাহেকৈ আপেলটো পানীত পেলাই দিলে আৰু কেঞা আঙুলিৰে হেঁচি তললৈ ঠেলি দিলে। অলপ পানী উপচি তলত পৰিল। তাচি আৰু তেনজিনে চিঞৰি উঠিল,  “পানীখিনি চোন বাহিৰলৈ পৰি যাব ধৰিছে!” জেনলাই সেই আপেলটোৰ পৰা আঙুলিটো আঁতৰাই অনাত আপেলটো ওপৰলৈ উঠি আহিল। চোনম বাইদেৱে মিচিকিয়াই হাঁহিলে। তেওঁ সুধিলে,  “ইয়াত কি হ’ল তোমালোকে ক’ব পাৰিবানে?”
“জেনলাই আপেলটো পানীৰ ভিতৰলৈ হেঁচি দিছিল।“, তেনজিনে ক’লে। “পানীখিনি উপচি বাহিৰত পৰিছিল”, এইবাৰ আকৌ তাচিয়ে ক’লে। “আপেলটো এতিয়া পিছে ওপঙি আছে”, জেনলাই ক’লে। “সকলোৱে দিয়া উত্তৰবোৰ শুদ্ধ!”, চোনম বাইদেৱে ক’লে, “এইবাৰ তুমি কোৱাচোন তেনজিন, কিমান পৰিমাণৰ পানী বাহিৰত উপচি পৰিছিল?
একাপ নে আধাকাপ?”
তেনজিনে মেজ আৰু মজিয়াত পৰা পানীখিনিলৈ চাই ক’লে, “একাপমানেই হ’ব চাগে।” “সিমানেই হ’ব লাগে”, চোনম বাইদেউৱে ক’লে। জেনলা আৰু তাচিয়ে মূৰ দুপিয়ালে। “এতিয়া আপেলটো পানীৰ পৰা উলিয়াই আনা। তাচি, চৰিয়াটো আকৌ এবাৰ পানীৰে পূৰ কৰা।আৰু তেনজিন, তুমি এইবাৰ এই চামুচখন পানীত দি দিয়াচোন।“তেনজিনে কোৱা মতেই কৰিলে। চামুচখন তললৈ ডুবি গ’ল। “ইমান ওজন!”, জেনলাই ক’লে। “সাগৰত থকা জাহাজ এখনতকৈ পিছে কম”, তেনজিনে ক’লে। “এইবাৰ একেবাৰে কম পানী উপচি বাহিৰত পৰিছে, এটা কাপৰ এক তৃতীয়াংশও নহ’ব”, অলপ দুখমনেৰে তাচিয়ে ক’লে। "এইবাৰো সকলোৰে উত্তৰবোৰ শুদ্ধ”, চোনম বাইদেউৱে ক’লে।
তাৰ পিছত বাইদেৱে সুধিলে, “তোমালোকে দেখিলানে, জেনলাই যেতিয়া আপেলটো পানীত দিছিল, ই কিছু পানী বাহিৰলৈ ঠেলিহে ওপঙি উঠিব পাৰিছিল।” “সেইখিনি পানীয়েই বাহিৰত উপচি পৰিল নেকি?”, তেনজিনে সুধিলে। “হয়। সেইবাবেই আপেলটো উপঙিব পাৰিছিল, যিহেতু ই নিজৰ ওজনতকৈ বেছি পানী বাহিৰলৈ ঠেলি পঠিয়াই দিছিল। তাৰমানে আপেলটোৱে যিখিনি পানী বাহিৰলৈ উলিয়াই পঠিয়ালে, তাতকৈ ইয়াৰ ওজন কম।”
“তেনেহ’লে চামুচখনৰ ক্ষেত্রত  কি হ’ল বাৰু?”, জেনলাই সুধিলে।“অ চামুচখন!
সেইখনেও কিছু পানী ঠেলি দিছে। কিন্তু অতিশয় কম পৰিমাণৰ। ইয়াৰ নিজৰ ওজনতকৈ একেবাৰে কম। সেইবাবে চামুচখন ডুবি গৈছিল।”
“তেনেহ’লে প্ৰকাণ্ড জাহাজবোৰৰ ক্ষেত্ৰত কি হয়?
তাৰ ভিতৰততো বহুত মানুহ থাকে।“, তেনজিনে সুধিলে। “…আৰু তাততো এসোপামান ডুবি যোৱা চামুচো থাকে!”, তাচিয়ে লগতে ক’লে।
“চামুচবোৰৰ কাৰণে জাহাজ এখন নুডুবে নহয়, তাচি। জাহাজ এখনতো বৃহৎ পৰিমাণৰ পানী ঠেলি দিবলৈ কিমান প্ৰকাণ্ড। সেই আপেলটোৰ নিচিনা, নিজৰ ওজনতকৈ বেছি পৰিমাণৰ পানী। এইটো তোমাৰ লক্ষ্যত নপৰে যিহেতু মহাসাগৰ এখন পাৰ নেদেখা পানীৰে ভৰি থাকে। তথাপিও এখন জাহাজে ঠেলি পঠিওৱা পানীতকৈ জাহাজখনৰ ওজন কম।“ অলপ সময়ৰ কাৰণে সিহঁত মৌন হৈ থাকিল।  “মোৰ বুজি পোৱা যেন লাগিছে”, তেনজিনে লাহেকৈ ক'লে।
“আমি এতিয়া কেইখনমান নাও চলাব পাৰিম নেকি?”, তাচিয়ে সুধিলে।“মোৰ চাহ খোৱা সময় হ’ল পিছে”, জেনলাই ক’লে। চোনম বাইদেউৱে মিচিকিয়াই হাঁহিলে আৰু দুয়োকে নাও বনাবলৈ ৰঙীন কাগজ কেইখনমান দি ক’লে, “ভালদৰে বনাবা দেই”।
তেনজিন আৰু তাচিয়ে মিলি আৰু কেইখনমান ৰঙীন নাও বনালে আৰু পানীত চলিবলৈ দিলে। "এতিয়াতো অলপো পানী উপচি পৰা নাই”, তাচিয়ে ক’লে। “নহয় অ’ বুৰ্বক, পানী সদায় উপচি নপৰে নহয়। ই কেৱল পানীখিনিক ঠেলিহে পঠায়।“, তেনজিনে উত্তৰ দিলে। “এই পানীখিনিত নাওকেইখনে নিজৰ কাৰণে অলপ ঠাই উলিয়াই লয় বুলিহে মই ভাবোঁ!”, জেনলাই ক’লে। এইবাৰ সকলোৱে লগ হৈ ৰঙা, নীলা, হালধীয়া, সেউজীয়া আৰু বগা নাওকেইখন পানীত চলি যোৱা চালে। প্ৰাৰ্থনা কৰা পতাকা কেইখনমানহে যেন পানীত ওপঙি ফুৰিছে।
মাধ্যাকর্ষণ  মানে কি?
তেনজিনে যদি গছ এডালৰ ওপৰৰ পৰা ফুটবল এটা পেলাই দিয়ে, তেতিয়া কি হ’ব?
ই মাটিত পৰিব নে আকাশৰ ফালে উৰি যাব?
তুমি ঠিকেই ভাবিছা, ই তললৈ পৰিব, আৰু তললৈ পৰাৰ কাৰণটো হৈছে মাধ্যাকর্ষণ শক্তি। তুমি জানানে এইবিধ শক্তিৰ বাবেই পৃথিৱীৰ সকলো বস্তু তলৰ ফালে টান খায়?
প্লাৱিতা মানে কি?তাচিয়ে যদি এবাল্টি পানীত ফুটবল এটা পেলাই দিয়ে, তেতিয়া কি হ’ব বাৰু?
মধ্যাকৰ্ষণ শক্তিয়ে ফুটবলটোক তলৰফালে টানিব নেকি?
হয়, কিন্তু পানীত আন এবিধ শক্তি থাকে যিয়ে মাধ্যাকর্ষণৰ বিপৰীত দিশত কাম কৰে। ইয়াক প্লাৱিতা বুলি কোৱা হয়। মধ্যাকৰ্ষণ শক্তিয়ে যেতিয়া ফুটবলটোক তললৈ টানে, প্লাৱিতাই আকৌ তাক ওপৰলৈ ঠেলি দিয়ে। ফুটবলটোৰ ক্ষেত্ৰত প্লাৱিতা মধ্যাকৰ্ষণতকৈ শক্তিশালী। সেয়ে, ই ওপঙে। যদি তাচিয়ে ইটা এটুকুৰা পানীত পেলায়, তেতিয়া কি হ’ব বাৰু?
আৰু কিয়?
অপসৰণ মানে কি?পানীত যেতিয়া তুমি কোনো বস্তু এটা পেলাই দিয়া, ই পানীৰ মাজতে কিছু পানী ঠেলি নিজৰ বাবে কিছু ঠাই   উলিওৱাৰ চেষ্টা কৰে। তাৰমানে নিজৰ বাবে ঠাই অকণ উলিয়াই ল’বলৈ ই পানীখিনি অপসৰণ কৰে। বাস্কেটবলৰ দৰে ডাঙৰ ডাঙৰ বস্তুবোৰে বেছি পানী অপসৰণ কৰে, আনহাতে ক্ৰিকেট বলৰ দৰে সৰু সৰু বস্তুবোৰে কম পানী অপসৰণ কৰে। বহুবছৰ আগতে, গ্ৰীক বৈজ্ঞানিক আৰ্কিমিডিছে আৱিষ্কাৰ কৰিছিল যে যেতিয়া এটা বস্তুৱে অপসৰণ কৰা পানীৰ ওজন   বস্তুটোৰ ওজনতকৈ বেছি হয়, ই পানীত ওপঙে। সেইবাবেই আপেল পানীত ওপঙে। এতিয়া তুমি ক’ব পাৰিবানে কিছুমান বস্তু কিয় পানীত ডুবে?
ঘনত্ব মানে কি?
আমাৰ চাৰিওফালে থকা সকলো বস্তু খালী চকুৰে মনিব নোৱাৰা সৰু সৰু কণিকাৰ সমষ্টি। এটা বস্তুৰ ভিতৰত এই সৰু সৰু কণিকাবোৰ কিমান ঘনকৈ এটা বস্তুত লগ-লাগি থাকে তাকে কয় ঘনত্ব। তাশ্বীৰ সৰু গ্লাছৰ মাৰ্বল এটা চোনম বাইদেউৰ আপেল এটাৰ সমান ওজনৰ হ’ব পাৰে। কিন্তু, আপেলটো দেখিবলৈ ডাঙৰ কিয়?
কাৰণ, আপেলত উপস্থিত থকা কণিকাবোৰৰ মাজত খালী ঠাই বেছি। মাৰ্বলটোত আকৌ কণিকাবোৰ ওচৰা-ওচৰিকৈ থাকে। আপেলৰ ঘনত্ব মাৰ্বলতকৈ কম। সাধাৰণতে, যাৰ ঘনত্ব বেছি সিহে পানীত ডুবে।
তোমাৰ সমনীয়াবোৰৰ লগত এই খেলটো খেলিব পাৰা:চাৰি নাইবা পাঁচটা বস্তু লোৱা। কোনটো ডুবিব আৰু কোনটো ওপঙিব অনুমান কৰা। তাৰ পিছত বস্তুকেইটা এটা এটাকৈ বাল্টি নতুবা আন পাত্ৰত পেলাই  দিয়া আৰু চোৱা কি হয়। আনন্দ কৰা!
-
স্থিৰ হৈ থকা টান ,      শান্ত হৈ থকাতোও টান ।
ভৰিৰ আঙুলিক লৰচৰ নকৰিবি বুলি      ক‘বলৈকো টান ।
এই নাচি বাগি থকা ভৰি কেইটা তললৈ নমাবলৈ টান ।
চাৰিওফালৰ শব্দই যেতিয়া আনন্দৰ       লহৰ তোলে        ঘৰ চিৰিকাই মাতে        চিপ্ চিপ্ চিপ্ ।
টিপ্ টিপ্, টিপ্     কলৰ পৰা পানী পৰে ।
ছি - ই - ই... ছি - ই - ই...
ছি- ই- ই - ... কুকাৰে মাতিছে ।
খছ্ খছ্ খছ্...     ...অস্ অ‘,  সেইটো কি মই জানো !
"অ‘ মাইনা, তোমাৰ কিতাপ, তোমাৰ পুতলা    আৰু খেলা গাড়ীৰ পৰা আঁতৰত থাকি তুমি     আচৰিত হৈছা নেকি ?
অৱশ্যেই ?
ইয়াত চাবলৈ আৰু শুনিবলৈ কোনো নাই ।"
মই আচৰিত হৈ মালৈ চাওঁ ।       তেওঁ নেদেখে নেকি ?
মই আচৰিত হওঁ ।       তেওঁ নুশুনে নেকি ?
চিপ , টিপ  ছিইই...
...আৰু খছ্ ?
পৃথিৱী ভৰা শব্দবোৰ,     সকলোৱে দৃষ্টিগোচৰ হ‘বৰ কাৰণে অপেক্ষাৰত ।
ছুটীৰ সময়ৰ কথা । বীনা আৰু বিনয় বাগিছাত  আছিল । সিহঁতৰ কাষতে ৰঙৰ টেমাও আছিল ।
তাত বগা আৰু ৰঙা, সেউজীয়া, নীলা আৰু হালধীয়া ৰঙ আছিল ।
ৰং দিয়া মানুহ কেইটা ব্যস্ত আছিল । এটা ৰং দিয়া মানুহ জখলা এডালত উঠি আছিল । আন এটা মানুহ চালৰ পৰা ৰচি লগাই ওলমি আছিল । "আমি সহায় কৰিব পাৰো নে ?"
বীনা আৰু বিনয়ে সুধিলে ।
ৰং দিয়া মানুহটোৱে সিহঁত দুয়োকে দুডাল  ব্রাছ দিলে । সি বীনাক ক‘লে,"তুমি গেটৰ ভিতৰ  ফালটো ৰং কৰা ।"  বিনয়ক ক‘লে,"তুমি গেটৰ বাহিৰ ফালটো ৰং কৰা ।"
সিহঁতে দুয়ো ৰঙৰ টিং লৈ কাম কৰিবলৈ ধৰিলে । বীনাই গেটৰ এটা ফাল আৰু বিনয়ে গেটৰ আনটো ফাল ৰং কৰিলে ।
ৰং কৰোতে মাটিত ৰং পৰিল ।      ৰং বেৰাখনতো পৰিল ।     সিহঁতৰ গাতো ৰং পৰিল ।
অৱশেষত সিহঁতে কাম শেষ কৰিলে ।      কাম শেষ কৰি মাটিত পৰা ৰংবোৰ মচিলে ।     বেৰত পৰা ৰংবোৰো মচিলে ।
সিহঁতে নিজৰ গাৰ ৰংবোৰো মচি পৰিষ্কাৰ       কৰিলে ।
"মই মােৰ ৰঙা গেটখন ভাল পাওঁ !"
বীনাই ক‘লে ।
"মই মােৰ সেউজীয়া ৰঙৰ গেটখন ভাল পাওঁ!"
বিনয়ে ক‘লে ।
"তোমালোকে গেটখন দুটা ৰঙৰ কৰি পেলালা!"
ৰং দিয়া মানুহটোৱে ক‘লে ।       "গেটখন তেনেকৈয়ে থাকিবলৈ দিয়া !"
মাকে ক‘লে ।
মই পঢ়ি ভাল পাওঁ।
মই কাৰ বাবে পঢ়িব পাৰো?
মোৰ ভন্টি শুই আছে।
মই কাৰ বাবে পঢ়িব পাৰো?
মোৰ মা আৰু আইতা ব্যস্ত হৈ আছে।
মই কাৰ বাবে পঢ়িব পাৰো?
মোৰ দেউতা আৰু ককা ব্যস্ত হৈ আছে।
মই কাৰ বাবে পঢ়িব পাৰো?
মই মোৰ বাবেই পঢ়িব পাৰোঁ।
ৰিংকিয়ে তাইৰ ককায়েকৰ হস্তাক্ষৰ বৰ ভাল পায়।তেওঁ এটা চিকমিকাই থকা বিশেষ চিয়াঁহী কলমেৰে লিখে।
এদিন, ককায়েক ঘৰত নথকা সময়ত, ৰিংকি কলমটো বিচৰাত লাগিল।তাই লাহেকৈ ককায়েকৰ দেৰাজটো খুলিলে।
ককায়েকৰ কিতাপবোৰ বাহিৰলৈ ওলাই আহিল!এটা ষ্টেপ্লাৰ বাহিৰলৈ উফৰি পৰিল!এডাল স্কেলো বাহিৰত ছিটিকি পৰিল!
দেৰাজটোৰ একেবাৰে তলত, ৰিংকিয়ে ককায়েকৰ বিশেষ কলমটো বিচাৰি পালে।কিন্তু, সৌটো কি?ক'লা বৰণৰ আচহুৱা টুকুৰা এটা কলমটোৰ লগত লাগি আছিল।
ৰিংকিয়ে কলমটো আৰু আচহুৱা টুকুৰাটো আতৰাবলৈ বহুত চেষ্টা কৰিলে।কিন্তু, এইবাৰ...প্লিংক্‌, ক্লিক্‌!বটলৰ সাফৰ এটা জপিয়াই আহি টুকুৰাটোত লাগি ধৰিলেহি!
ৰিংকিয়ে আনন্দতে খিলখিলাই হাঁহিলে।যাদুৰ দৰে সকলো বস্তু এই টুকুৰাটোত লাগি ধৰিব পাৰে নেকি?
এই টুকুৰাটোত ষ্টেপলাৰটো লাগি ধৰিবনে বাৰু?প্লিংক্‌, ক্লিক্‌!
হয়, এইটোত লাগি ধৰিছে।নোমাল মেকুৰীটোত এইটো লাগিব নেকি বাৰু?ওহোঁ, এইটো নালাগে।
ধাতুৰ স্কেলডাল এই টুকুৰাটোত লাগি ধৰিবনে?
প্লিংক্‌, ক্লিক্‌!
হয়, এইডাল লাগি ধৰিছে।
এই বাদামী ৰঙৰ অহীয়া নাৰিকলটো ইয়াত লাগি ধৰিবনে?না, এইটো নালাগে।
নাৰিকলটোৰ আহঁখিনিয়ে ৰিংকিৰ নাকত সুৰসুৰাই দিলে।আহ্‌-চচছু!
তাই জোৰকৈ হাঁচিয়াই উঠিল।কলমটো তাইৰ হাতৰ পৰা ওলাই গৈ বিছনাৰ তলত লুকালেগৈ।ৰিংকি মহা বিমোৰত পৰিল। ককাইদেউ আহি পাইহিহে লাগে!
তাই বিছনাৰ তললৈ হাতখন ভৰাই খেপিয়াই চালে।উফ্‌!
তাই কলমটো ঢুকিয়ে পোৱাগৈ নাই।
তাই স্কেলডালেৰ কলমটো বিচাৰি চালে।অ'হ্‌!
কলমটো আৰু দূৰলৈহে আতৰি গ'ল।কলমটো উলিয়াই আনিবলৈ যদি তাইৰ হাতত এটা উপায় থাকিলহেতেন!
হঠাৎ, ৰিংকিৰ মনত এটা বুদ্ধি খেলালে।সকলোতকৈ উত্তম বুদ্ধি এইটো!
ৰিংকিয়ে ক'লা টুকুৰাটো স্কেলডালৰ ওচৰলৈ আনিলে।প্লিংক্‌, ক্লিক্‌!
টুকুৰাটো স্কেলডালত লাগি ধৰিলে!তাই এইবাৰ স্কেলডাল বিছনাৰ তললৈ সোমোৱাই দিলেআৰু হাতখন দীঘলকৈ দূৰলৈ ঢুকি পোৱাকৈ মেলি দিলে।আৰু দূৰলৈ, আৰু দূৰলৈ...
প্লিংক্‌, ক্লিক্‌!
অনুমান কৰাচোন, টুকুৰাটোত কি লাগি ধৰিলে?
খৰধৰ কৰা!
খৰধৰ কৰা!
ককাইদেউ ঘৰ পাবহিয়ে।কলমটো আৰু ক'লা টুকুৰাটো দেৰাজৰ ভিতৰ সোমালেগৈ। কিতাপবোৰ আৰু ষ্টেপ্লাৰটোও ভিতৰ সোমালেগৈ। স্কেলডালো দেৰাজৰ ভিতৰ পালেগৈ।ৰিংকিয়ে খৰখেদাকৈ দেৰাজটো বন্ধ কৰিলে।
ঠিক্‌ সেই সময়তে দুৱাৰখন মেলি ককাইদেউ কোঠাৰ ভিতৰলৈ সোমাই আহিল।"ৰিংকি," ককাইদেৱে সুধিলে,"মজিয়াত নাৰিকলটো কিয় পৰি আছে?"
যাদুকৰী টুকুৰাটোৰ যাদুৰ আঁৰৰ ৰহস্যকাহিনীটোত কোৱা যাদুকৰী টুকুৰাটো এটুকুৰা দণ্ড চুম্বক। চুম্বক বিভিন্ন আকৃতিত পোৱা যায়। এইবোৰ গোলাকাৰ, আয়তাকাৰ, বৰ্গাকাৰ অথবা ইংৰাজী বৰ্ণমালাৰ ইউ (U)ৰ আকৃতিৰো হ'ব পাৰে।এটুকুৰা চুম্বক সকলো বস্তুতে লাগি নধৰে। ইহঁত কিছুমান নিৰ্দিষ্ট বস্তুতহে লাগি ধৰে, য'ত কিছুমান বিশেষ পদাৰ্থ থাকে। লো, নিকেল, ষ্টিল, ক'বাল্ট আদি হ'ল এনে কিছুমান বিশেষ পদাৰ্থ, যি কোনো এবিধ বস্তুক চুম্বকত লাগি ধৰাত সহায় কৰে।
ওপৰৰ বস্তুবোৰৰ মাজৰ কোনবোৰ বস্তু চুম্বকত লাগি ধৰিব বাৰু?
মই ইয়াৰ সহায়ত দৌৰিব পাৰোঁ।
মই ইয়াৰ সহায়ত জপিয়াব পাৰোঁ।
মই ইয়াৰ সহায়ত নাচিব পাৰোঁ।
মই ইয়াৰ সহায়ত সাতোঁৰিব পাৰোঁ।
মই ইয়াৰ সহায়ত ডেও পাৰিব পাৰোঁ।
মই ইয়াৰ সহায়ত লাথ মাৰিব পাৰোঁ।
মই ইয়াৰ সহায়ত পলাব পাৰোঁ।
কিন্তু মই কেতিয়াও ইয়াৰ সহায়ত উৰিব নোৱাৰোঁ।
এখন হাবিত এটা হাতীৰ পোৱালী ঘূৰি আছিল।ঘূৰি-ঘূৰি তাৰ পিয়াহ লাগিল।
সি অকলেই নদীৰ পাৰলৈ গ'ল।নদীৰ পাৰত ৰৈ সি ভাবিলে, মই এতিয়া পানী কেনেকৈ খাম?
নদীৰ পানীত সি প্ৰথমে নিজৰ কাণখন ডুৱাই দিলে।কিন্তু সি পানী খাব নোৱাৰিলে।
আকৌ সি নিজৰ নেজডাল ডুৱাই দিলে।এইবাৰো সি পানী খাব নোৱাৰিলে।
তেতিয়াই তাৰ মাক আহি সেই ঠাই পালেহি।
মাক লাহেকৈ পোৱালীটোৰ ওচৰলৈ গ'ল।
তাই পোৱালীটোৰ শুৰডালপানীত ডুৱাই দিলে।
হাতীৰ পোৱালীটোৱে ঘট্-ঘট্কৈ পানী খাবলৈ ধৰিলে।
পানীপুৰ নামৰ এখন অতি ৰঙিয়াল গাওঁ আছিল | ইয়াৰ বাসিন্দাসকলে খেতি-বাতি কৰি, বোৱা-কটা কৰি আৰু প্ৰকৃতিৰ বুকুত আনন্দৰে থাকি জীৱন কটাইছিল | গধূলিৰ সময়ত গাঁৱৰ সকলোকে গীত গাই নাচি ৰং-ৰহইচ কৰা দেখিবলৈ পোৱা গৈছিল |
সীতানন নামেৰে পানীপুৰত এজন বৰ ধনী কৃষক আছিল | তেওঁ নিজৰ একমাত্ৰ পুত্ৰ শ্বেৰগাক উচ্চ শিক্ষাৰ বাবে চহৰলৈ পঠাইছিল | তেওঁ বিচাৰিছিল যাতে শ্বেৰগাও ভৱিষ্য়তে অতি ধনী আৰু প্ৰসিদ্ধ হওঁক |
যিদিনা শ্বেৰগা চহৰলৈ যাব ওলাইছিল সিদিনা মাক মৈত্ৰীয়ে পুত্ৰৰ প্ৰিয় ব্য়ঞ্জন ৰান্ধি খুৱাইছিল | গাঁৱৰ সকলো ব্ৰাক্ষণক মাতি ভোজ-ভাতৰ ব্য়ৱস্থা কৰা হৈছিল | পুত্ৰই চহৰত পঢ়ি শুনি ডিগ্ৰী লৈ অহাৰ কথাটোৱে পিতৃক গৰ্বিত কৰিছিল |
দিন বাঢ়ি যোৱাৰ লগে লগে এদিন মৈত্ৰীয়ে অনুভৱ কৰিলে যে গাঁৱত পানীৰ নাটনি আৰম্ভ হৈছে | এক কলহ পানী সংগ্ৰহ কৰিবৰ বাবে বহু দূৰ দূৰণিলৈ যাব লগা হৈছিল | গাঁৱৰ আন মহিলাসকলেও পানী অনাৰ বাবে বহুত সময় লগা কথাটোত অসন্তুষ্ট হৈছিল |
গাঁৱত পানীৰ পৰিমাণ ইমানেই কমি গৈছিল যে সকলোৱে ভয় খাইছিল আৰু দুৰ্ভিক্ষ হোৱাৰ আশংকা কৰিছিল | সেয়েহে কথাবোৰ আলোচনা কৰিবৰ বাবে এদিন গধূলি সকলো গাঁওবাসী একত্ৰিত হৈছিল |
এদিন মৈত্ৰীৰ ভতিজাজন সেইখন গাঁৱলৈ আহিল | সি লগত এটা বাল্টি আনিছিল | সিহঁতৰ গাঁৱতো পানীৰ বৰ আকাল হৈছিল আৰু সেইবাবে সি ধাৰলৈ এবাল্টি পানী নিবৰ বাবে মৈত্ৰীহঁতৰ গাঁৱলৈ আহিছিল |
কিছুদিন পিছত দেখা গ'ল যে গাঁৱত মেকুৰীবোৰ লাহে লাহে পানীৰ অভাৱত দুৰ্বল হৈ পৰিছিল আৰু এন্দুৰৰ উপদ্ৰৱ বৃদ্ধি পাইছিল |
এজন এজনকৈ গাঁৱৰ মানুহবোৰে পানীৰ অভাৱত জুৰুলা হৈ পানী পোৱা ঠাইৰ সন্ধানত গাঁও এৰি গুচি গৈছিল | মৈত্ৰীৰ চিন্তাৰ তৰণি নাছিল কিয়নো খাবলৈ খুদকণৰ অভাৱে দেখা দিছিল, তাহানিৰ নদন বদন খেতি-বাতি পানীৰ অভাৱত মৰি গৈছিল | লাহে লাহে মানুহবোৰে ইঘৰে আনঘৰত ভিক্ষা খুজিবলৈ যাবলৈ লৈছিল |
মৈত্ৰীয়ে আগৰ দিনবোৰৰ কথা মনত পেলালে ... যেতিয়া তাই নদীৰ পাৰত গা ধুবলৈ গৈছিল, জামু গছৰপৰা জামু পাৰি খাইছিল , নদীৰ পাৰত বিভিন্ন পৰ্ব উদযাপন কৰিছিল, নদীৰ পাৰত সকলোৱে শীতল বা ল'বৰ বাবে গৈছিল |
আজিকালি হালৰ বলদ গৰুবোৰো দুৰ্বল হৈ আহিছিল , সিঁহতৰ মুখত ভোকৰ চিন স্পষ্ট আছিল | কুকুৰৰ গৰাকীবোৰে গাওঁ এৰি যাওঁতে কুকুৰবোৰো লৈ গৈছিল |গাঁৱত মাথোঁ বাঢ়ি গৈছিল এন্দুৰবোৰ |
চহৰত পঢ়িবলৈ যোৱা শ্বেৰগাই এদিন নিজৰ গাওঁ পানীপুৰৰ বিপত্তিৰ কথা বাতৰিযোগে জানিব পাৰিলে | সি গম পালে যে পানী আৰু আহাৰৰ অভাৱত গাওঁবাসীয়ে আন আন ঠাইলৈ গুচি যাবলগীয়া হৈছে | গোটেই গাওঁ দুৰ্ভিক্ষৰ গৰাহত |
শ্বেৰগাৰ পঢ়াত আৰু মন নবহা হ'ল | হঠাতে পানীপুৰৰ এনে অৱস্থা কি কাৰণে হ'বলৈ পালে তাকে লৈ সি চিন্তা চৰ্চা কৰিবলৈ লাগিল | তাৰ শিক্ষানুষ্ঠানৰ শিক্ষকমণ্ডলৰ সৈতে আলোচনা কৰিলে এই বিষয়ে | তেওঁলোকে কথাবোৰ গভীৰভাৱে চিন্তা কৰি সমাধান উলিয়াবৰ বাবে বিজ্ঞানৰ পুথিত থকা বৰ্ষা-জল-সঞ্চয়ন আৰু ড্ৰিপ জলসিঞ্চন ব্য়ৱস্থাৰ বিষয়ে পঢ়িবলৈ পৰামৰ্শ দিলে |
পিছৰ সপ্তাহত শ্বেৰগা নিজৰ গাওঁ পালেগৈ | মাক-দেউতাক আৰু মৰমৰ বন্ধুবৰ্গক লগ পাবলৈ সি অধীৰ আগ্ৰহেৰে ৰৈ আছিল | কিন্তু গাঁৱত উপস্থিত হয়েই দেখা পোৱা তাৰ মৰমৰ গাইজনীক দেখি তাৰ অন্তৰ দুখত ভাগি পৰিল , সি ভাবিবলৈ ধৰিলে " গাঁৱত সকলো জীয়াই আছেনে !! "
শৈশৱৰ দিনবোৰলৈ শ্বেৰগাৰ মনত পৰিল | গাঁৱৰ চিৰ বিনন্দীয়া ৰূপ কিদৰে নোহোৱা হৈ আজি এই অৱস্থা হ'বলৈ পালে সি ভাবি পোৱা নাছিল |
তাৰ পিছদিনা শ্বেৰগাই ঢোল বজাই বজাই গাঁওবাসীক কিছু কথা ক'বৰ বাবে একত্ৰিত কৰিব খুজিছিল... কিন্তু গাঁৱত তেতিয়ালৈ কেইজনমানহে মানুহ বাকী আছিলগৈ |
তাৰ ভিতৰত আছিল মাথোঁ তিনিজন বয়সস্থ আৰু এটি সৰু শিশু | শ্বেৰগাই তথাপি মনোবল অটুট ৰাখিলে আৰু লোকসকলক পানীৰ সংৰক্ষণৰ প্ৰয়োজনীয়তা আৰু বিভিন্ন উপায়ৰ বিষয়ে বুজাব ধৰিলে | বৰ্ষা ঋতুৰ কালছোৱাতেই বৰষুণৰ পানী জলাধাৰত জমা কৰি থোৱাৰ বিষয়ে ক'লে |
শ্বেৰগাই দিন ৰাতি একাকাৰ কৰি নিজৰ গাঁৱখনক আগৰ দৰে সেউজীয়া কৰি তুলিবৰ বাবে কৰি থকা প্ৰচেষ্টাৰ কথা জানিব পাৰি গাঁও এৰি গুচি যোৱা মানুহবোৰো এজন এজনকৈ নিজ গাঁৱলৈ ঘূৰি আহিল | পানীপুৰত লাহেকৈ মানুহৰ আগমন ঘটিল !
!
এনেদৰে অশেষ কষ্ট আৰু বিলৈৰ মূৰত প্ৰায় দুবছৰ মানৰ পিছত লাহেকৈ পানীপুৰ গাঁৱৰ অৱস্থা আগৰ দৰে হৈ পৰিল | এতিয়া আৰু তাত দুৰ্ভিক্ষ নাই | পানীৰ অভাৱ গুচাবলৈ সকলোৱে একগোট হৈ পৰিস্থিতিৰ সৈতে যুঁজ দিছিল |
বৰ্ষা ঋতুত প্ৰচুৰ বৰষুণ হৈছিল আৰু সকলোৱে পানী সংৰক্ষণত লাগি গৈছিল |
এতিয়া পানীপুৰৰ চৌপাশে কেৱল সেউজীয়া | গাওঁবাসীৰ মাজত আনন্দৰ লহৰ |
বৰ্ষা জল সঞ্চয়ন কি ?
-- এই প্ৰক্ৰিয়াৰে ঘৰৰ চালত পৰা পানী তললৈ বৈ আহিবলৈ দি জলাধাৰত জমা কৰি ৰখা , এনেদৰে সংগৃহীত পানীক পিছত বিভিন্ন কামত প্ৰয়োগ কৰিব পৰা যায় | এনে পানীৰ জলাধাৰৰপৰা নলী যুক্ত কৰি দি খেতিপথাৰ, বাগিছা আদিলৈও পানী সহজে যোগান ধৰিব পাৰি | এই পানী বিশুদ্ধিকৰণ কৰিলে খোৱাৰো উপযোগী হৈ পৰে | এই পানীত ক্ল'ৰিণ বা তেনেজাতীয় একো ৰাসায়নিক পদাৰ্থ মিহলি হৈ নথকা বাবে আন পানীতকৈ অধিক উপকাৰী | পানীৰ অভাৱ দূৰ কৰিবলৈ অঞ্চলে অঞ্চলে এনে উপায় অৱলম্বন কৰিব পৰা যায় |
“আইতা!
আইতা!”“আজি আমি নাৰিকলৰ বৰ্ফি বনাওঁ, ব’লানা!” সূৰযে তাৰ আইতাকক ক’লে।“ব’লানা বনাআআআওঁ!”
“হে: হে: হে:!
তুমি যদি মোক সহায় কৰোঁ বুলি কোৱা, তেতিয়াহে বনাম, হ’বনে?” আইতাই উত্তৰ দিলে।“কৰিইইইম!”
সূৰযে চিঞৰিলে, “আইতা, তুমি সাজু নে?”“সাজু!”, আইতাই ক’লে।
“আমি শুকান নাৰিকলবোৰহে পাৰিম দেই!
চাবা চাবা!
গৈ আছে!”                 হুশ্ব্... ধাম্!
“এতিয়া আমি নাৰিকল কাটিম...”থাপ্!
কেৰেক্!
সূৰযৰ পেটে “কোৰকোৰ” শব্দ কৰিলে!সেই শব্দ শুনি আইতাই খিক্- খিক্ কৈ হাঁহিলে।
“এইবাৰ আমি নাৰিকলটো                                  ফালিম... এনেকৈ!”খটাক্!
“আৰু এতিয়া ভিতৰৰ নাৰিকলখিনি খৰক খৰককৈ ৰুকিম-”
“কেৰাহীত আন গোটেইবোৰ উপাদানৰ লগত সেইখিনি মিহলাম।...”“বাহ, ইমান ভাল গোন্ধ ওলাইছে, আইতা!”
“তাৰ পিছত সেই গোটেইখিনি ট্ৰে এখনৰ ওপৰত ঢালি দিম…বাবা, তাৰপিছত, এইখিনি ঠাণ্ডা নোহোৱালৈ আমি অলপ ৰ’ব লাগিব!”
“এতিয়া এইবোৰ ধুনীয়াকৈ সৰু      সৰু টুকুৰা কৰি কাটিম।…”                                       চুৱেক                                      চুৱেক
﻿“আমাৰ নাৰিকলৰ বৰ্ফি খাব পৰা হৈ গ’ল। হা: হা: হা:” “আউম আউম আউম!”
আইতাৰ বৰ্ফিখিনি কেইটামান সৰল যন্ত্র  ব্যৱহাৰ কৰি বনোৱা হৈছিল। সাধাৰণ যন্ত্রৰ সহায়ত কোনো এটা কাম সহজে কৰিব পাৰি। এনে সাধাৰণ যন্ত্র ছয়প্রকাৰৰ আছে:১) হেলনীয়াপৃষ্ঠ২) লিভাৰ৩) চকা আৰু অক্ষদণ্ড
৪) শাল্ ৫) কপিকল ৬) স্ক্ৰুনাৰিকলৰ বৰ্ফি বনাওঁতে সূৰয আৰু আইতাই ওপৰৰ কোনকেইটা সৰল যন্ত্র ব্যৱহাৰ কৰিছিল তুমি বিচাৰি উলিয়াব পাৰিবানে?
-
অকণমানি ছাগলী বিদ্যালয় যাবলৈ সাজু হৈছে। তাৰ কোটটো ধুনীয়া আৰু চিকচিকীয়া।তাৰ চুলিখিনি তেল লগাই পৰিপাটিকৈ ফণীয়াই থোৱা আছে।
বিদ্যালয় গৈ পাই সি দেউতাকৰ হাতখন টানকৈ ধৰিলে। “বিদ্যলয়খন ইমান ডাঙৰ!
মই বাৰে বাৰে হেৰাইয়ে যাওঁ।” সি দেউতাকক ফুচফুচাই ক'লে। “চিন্তা নকৰিবা।” দেউতাকে কলে। “ইয়াতে তোমাৰ দৰে আৰু বহুতো আছে। তুমি ৰং-ধেমালি কৰিব পাৰিবা।” কিন্তু অকণমানি ছাগলী চিন্তিত ডাঙৰ কেঁকোৰা শিং থকা ছাগলীকেইটাক লৈ।
সি ভয়ে ভয়ে নিজৰ শ্রেণীলৈ খোজ কাঢ়ি গ'ল। বিল্লু বাইদেৱে ছাগলীবোৰক শাৰী পাতি থিয় হবলৈ কলে আৰু ছাগলীৰ গীতটো গাবলৈ দিলে।  “আ আ আ....ম  বাঁ বাঁ বাঁ.....হ  অ অ অমিতা নে নে নে....মু”
অকণমানি ছাগলীৰ গীতটো ভাল লাগে। কিন্তু তাৰ গানৰ শব্দকেইটা মনত নাথাকে, সেইবাবে সি নিজৰে এটা গীত বনাই লয়।“মা মা মাম্মা দে দে দেউতা পা পা পাপা প প পৰিপাটি আৰু পৰিষ্কাৰ”
অকণমানি ছাগলীয়ে ডাঙৰকৈ আৰু স্পষ্টকৈ গীতটো গায়। বাকীবোৰে ৰৈ গ'লেও সি গীতটো গাইয়ে থাকে। “নহয় নহয়!
তুমি নিজৰ শব্দ লগাব নোৱাৰিবা!
গান গোৱা বন্ধ কৰা!” বিল্লু বাইদেৱে তাক গালি পাৰিলে। তেখেতে তাক কোঠাটোৰ এটা কোণলৈ পঠিয়াই দিলে। “হি হি!” আন ছাগলীবোৰে তাক ঠাট্টা কৰিলে।
অলপ পিছতে খেলৰ পিৰিয়ড আৰম্ভ হ'ল। “জাঁপ মাৰা!” খেলৰ শিক্ষক হপী বাইদেৱে সিহঁতক ক'লে। অকণমানি ছাগলীয়ে তেনেতে পৰুৱাৰ শাৰী এটা মন কৰিলে। সিহঁতে বাৰু ক'ত গৈ আছে?
সি পৰুৱাকেইটাৰ পিছফালে আঠুকাঢ়ি যাবলৈ আৰম্ভ কৰিলে। “আঠু কাঢ়িলে নহ'ব!” হপী বাইদেৱে তাক গালি পাৰিলে। “হি হি!” আন ছাগলীবোৰে তাক ঠাট্টা কৰিলে।
অকণমানি ছাগলী দুখী হৈ পৰিল। দুপৰীয়াৰ আহাৰৰ সময়ত তাৰ লগত কোনোৱে নবহে আৰু কথাও নাপাতে। টপক-টপক!
চকুৰ পানীখিনি তাৰ দুপৰীয়াৰ আহাৰৰ বাবে কাটি দিয়া সতেজ সেউজীয়া ঘাঁহখিনিত পৰে আৰু ঘাঁহখিনি নিমখীয়া কৰি তোলে।
সেইদিনা গধূলি অকণমানি ছাগলীয়ে মাকক গান গোৱা আৰু খেলাৰ সময়ত হোৱা সকলো কথা ক'লে। মাকে অকণমানি ছাগলীক নিচুকালে। “তুমি বহুত সুৱলা গীত এটা ৰচিছিলা। আৰু তুমি ইমান মনে মনে বগাইছিলা!” তেখেতে তাক সাবতি ধৰিলে আৰু সি শুৱাৰ আগতে তাক এটা চুমা বেছিকৈ খালে।
পিছ দিনা, অকণমানি ছাগলীয়ে গীতটো সাৱধানে আৰু শুদ্ধকৈ গালে।খেলৰ পিৰিয়ডত সি জাপেই মাৰিলে আৰু আঠু নাকাঢ়িলে।
এতিয়া ছবি অঁকাৰ সময়। “সৰলৰেখা আৰু বক্রৰেখা আঁকা।” দ'তি বাইদেৱে শ্রেণীটোক কলে। তেনেতে অকণমানি ছাগলীয়ে ৰঙা-ক'লা আঁচ থকা আৰু ফুটফুটিয়া পাখি থকা এটা ৰংচঙীয়া পখিলা দেখা পালে। সি সেই পখিলাটোকে আঁকি পেলালে। দ'তি বাইদেৱে ভাল পোৱা নাই। “অকণমানি ছাগলী, মই তোমাক মাত্র সৰলৰেখা আৰু বক্রৰেখাহে আঁকিবলৈ কৈছিলো!তুমি আকৌ পখিলা কিয় আঁকিলা?” তেখেতে তাক গালি পাৰিলে। “হি হি!” আন ছাগলীবোৰে তাক ঠাট্টা কৰিলে।
সেইদিনা দুপৰীয়াৰ আহাৰৰ সময়ত অকণমানি ছাগলীয়ে আকৌ অকলে বহি তিয়হ খাই আছিল। হঠাৎ কোনোবাই তাৰ কাষত সৰু মাতেৰে ক'লে, “তুমি মোক নাও কেনেকৈ আঁকে শিকাবা নেকি?”সেয়া আছিল গাহৰিৰ শ্রেণীৰ এটা পোৱালি গাহৰি পিগি। তাই অকণমানি ছাগলীতকৈও সৰু।
অকণমানি ছাগলীয়ে ক'লে, “মই নাও আঁকিবলৈ নাজানো।” “ওহ, কিন্তু সকলোৱে কৈ আছে যে তুমি আজি শ্রেণীকোঠাত নাও আঁকিছিলা।” পিগিয়ে ঘোট ঘোট শব্দ কৰি ক'লে।  অকণমানি ছাগলীয়ে তাইক কলে, “মই এটা পখিলা আঁকিছিলো।” পিগিয়ে চকুকেইটা ডাঙৰ কৰি তালৈ এনেকৈ চালে যে সি ধূলিতেই আঁক-বাক কৰিবলৈ আৰম্ভ কৰিলে।
অকণমানি ছাগলীয়ে এটা পখিলা, এখন নাও আৰু এডাল গছ আকিলে। পিগিয়ে পৰি থকা পাত আৰু ফুল বুটলি ছবিখনত লগাই দিলে। পিগিয়ে কলে, “আমি বাগিছা এখনত আছো বুলি ধৰি লওঁ আহা।” “মই এটা নতুন গান জানো!” অকণমানি ছাগলীয়ে চিঞৰি উঠিলে। সিহঁতে এটা ছাগলী আৰু গাহৰিৰ গান গাই ইফালে-সিফালে জপিয়াই ফুৰিলে।
ঘৰ গৈ পাই অকণমানি ছাগলীয়ে মাকক তাৰ নতুন বান্ধৱীজনীৰ বিষয়ে সকলো ক'লে। “কালি তুমি মোক পিগিৰ বাবে নিবলৈ অলপ বেছিকৈ আপেলৰ বাকলি দিবা নে?” অকণমানি ছাগলীয়ে মাকক খাটনি ধৰিলে। “নিশ্চয়!” মাকে কথা দিলে।
সেইদিনা ৰাতি অকণমানি ছাগলীয়ে ঘপহকৈ শুই গ'ল। সি তাৰ সপোনত দেখিলে যে, পিগি আৰু সকলো ডাঙৰ কেঁকোৰা শিঙৰ ছাগলীকেইটাই বাগিচাত নাচি আছে।“জাম্প, হপ, স্কিপ, কিক্‌!
সকলোৱে ডাঙৰকৈ কোৱা 'মা!'
জাম্প, হপ,স্কিপ,কিক্!
সকলোৱে লাহেকৈ কোৱা 'বা!'
জাম্প, হপ, স্কিপ…”সকলোতকৈ আগত থিয় দি, অকণমানি ছাগলীয়ে বাকীবোৰক এই নতুন নৃত্যত প্রতিনিধিত্ব কৰিছে। সি দীঘলকৈ উশাহ ল'লে আৰু ফূৰ্তিতে আৰু সপোন দেখিয়েই থাকিল।
-
এতা ৰৱিৱাৰ , মনুৰ মাক-দেতাকে তাক এতা ৰেনন্কোত কিনি দিলে |"মা, মৈ পিন্ধিৱ পাৰুনে?"
মনুৱে হুধিলে |"নুৱাৰা, দিযেৰ, ৱৰখুন আহিচে, কিন্তু এতিযা আকাশ সাফা |"-মাকে কলে
ৰৱিৱাৰ সাফা আৰু ৰদ দিচে|"আজি ৱৰখুন দিৱ নেকি, মা?
"-মানুৱে হুধিলে|"আজি নিদিযে মানু| ৰেঐনকোত পিন্ধিলে জমনি লাগিৱ"-মাকে কলে |
মন্গল্ৱাৰে, আকাশ নিলা|"মা, কেতিযা মুৰ আখা পুৰন হৱ?
"আজি নোহৈ, ওকোল এতা দাৱোৰ আচে"-মাকে কলে
ৱুধ্ৱাৰ গৰম|"মা, কিযো ৱোৰোখুন নহৈ?-মনুৱে হুধিলে|"ৱেতা,দুপোৰ ৱেলাৰ আগত দিৱ"-মা
ৱ্ড়িহস্পতি ৱাৰে, মানু পিকিনিক গল.
"মা, ৱোৰোখুল দিলে কি হৱ?
পিন্ধু নে ৰেন কোত?
"-মানু"নালগে, নিদিযে আজি| এতিযাৱু দাৱোৰ আচে|"-মা
সুক্ৰৱাৰ দাৱৰিযা ৱতৰ|"মা, অজ দিৱনে?
"মানুমা-"কিসুমান কলা মেঘ আচে, দিৱ পাৰে"
সনিৱাৰ, আৰম্ৱ হল, মেঘ গৰজিলে !"ৱদাৱূম!
""মা, মেঘ নেকি?
ৱৰখুন আজি দিৱনে?
লাস্তত, ৱৰখুন আহিল!
"আহ, দিলে, দিলে"-মানু দৌৰি উলায গল|
মা-"মানু ৰেন কোত পিন্ধি ৱলে পাহোৰিলা, পিন্ধা !"
এইজন এজন শকত ৰজা ।
শকত ৰজাৰ এটা ক্ষীণ কুকুৰ আছিল । এদিনাখন শকত ৰজা আৰু ক্ষীণ কুকুৰটোৱে ফুৰিবলৈ গʼল ।
কুকুৰটোৱে এজনী চৰাই   দেখিলে  । সি চৰাইজনীৰ পিছে পিছে দৌৰিলে ।
শকত ৰজাই ক্ষীণ কুকুৰটোৰ পিছে পিছে দৌৰিলে।
সিহঁতে দৌৰিয়েই থাকিল দৌৰিয়েই থাকিল । এনেকৈ সিহঁতে বহুদিন ধৰি দৌৰিলে ।
শেষত শকত ৰজাই ক্ষীণ কুকুৰটোক ধৰিলে ।
দৌৰি দৌৰি শকত ৰজা এতিয়া ক্ষীণ হৈ গʼল ।
সোন পৰুৱাৰ কেইটা ঠেং আছে  ?
চাৰিটা চৰাইৰ কেইখন পাখি আছে ?
তিনটা গড়ৰ কেইটা খড়গ আছে ?
পাঁচটা হাতীৰ কেইডাল শুঁড় আছে ?
সাতটা কুকুৰৰ কিমানখন কাণ আছে ?
তিনিটা বান্দৰৰ কেইডাল নেজ আছে ?
ছটা মেকুৰীৰ কিমানটা চকু আছে ?
এডাল কৃমীৰ কিমানটা ঠেং আছে ?
আইতাই তেওঁৰ চচমাযোৰ বাৰে বাৰে হেৰুৱায়.."ক'ত যে থ'লোঁ মই চচমাযোৰ..?"
তেওঁ সদায় সোধে| চচমাযোৰ নোহোৱাকৈ  আক' তেওঁ হেৰোৱা চচমাযোৰ বিচাৰিও নাপায়..
সেয়েহে, তেওঁ মোক বিচাৰে.. তেওঁৰ চকু দুটি হৈ তেওঁক তেওঁৰ চকুযুৰি বিচাৰি দিবলৈ..!
কেতিয়াবা তেওঁ চচমাযোৰ গাধোৱা-ঘৰটোতে এৰি আহে, কেতিয়াবা বিচনাত... আক' কেতিয়াবা তেওঁৰ মূৰৰ ওপৰতেই থাকে..."আইতা," মই কওঁ, "চচমাযোৰ চোন সেয়া তোমাৰ মূৰতেই আছে !!"
"অ'হো...হয়োতো চোৱাচোন.. কি যে কৰোঁ মই.. ধন্য়বাদ দেই মোৰ মৰমৰ ৰীচাজনী" , খিক্ খিককৈ হাঁহি আইতাই কয় |পিছে, এইবাৰ কিন্তু মই সঁচাকৈয়ে আইতাৰ চচমাযোৰ বিচাৰি পোৱা নাই | এতিয়ালৈকে...
মই সকলোতে বিচাৰিলোঁ.... য'ত য'ত সাধাৰণতে থাকিব পাৰে !
তেওঁৰ মূৰৰ ওপৰত, গাধোৱা-ঘৰত, আলমিৰাৰ ভিতৰত, পূজা কৰা ঠাইখিনিত... মই তেওঁৰ প্ৰিয় চকীখনৰ তলতো বিচাৰিলোঁ আৰু খোৱা-মেজৰ ওপৰতো...কিন্তু নাই, চচমাযোৰ যে ক'তোৱে পোৱা ন'গল বিচাৰি...ক'ত থাকিব পাৰে বাৰু !!
!
মই ভাবিলোঁ যে মই এজন ভাল অনুসন্ধানকাৰীৰ দৰে ভাবিব লাগিব | সেয়ে মই ভাবিলোঁ যে আইতাইনো আজি গোটেই দিনটোত কি কি কৰিলে সেইটোৰ বিচাৰ কৰোঁ...
"মই বৰ বিশেষ একোকে কৰা নাই আজি | অৱশ্য়ে বীণাৰ শাহু-মাক আহিছিল আজি , তুমিতো জানাই... তেওঁ কিমান কথা পাতে !!
আমি একেলগে আজি ভালেপিয়লামান চাহ খালোঁ , আৰু তোমাৰ মাৰাই বনাই থোৱা আটাইকেইটা লাড়ুও তেওঁ খাই পেলালে", আইতাই ক'লে |
ৰাজুৱে ক'লে, "আইতা যে আজি খুব ব্য়স্ত আছিল | তেওঁ মুখ্য়-মন্ত্ৰীলৈ বুলি নিজৰ পেঞ্চনৰ বাবে এখন চিঠিও লিখিলে  |"
আম্মাই ক'লে, "তেওঁ আজি বহু সময় ধৰি তোমাৰ মাহীয়েৰাৰ লগতো কথা পাতিলে | ৰাজুৰ বাবে গুঁঠি থকা গৰম-চোলাটোও তেওঁ গুঁঠি শেষ কৰিলে আজি | তাৰপিছত তেওঁ অকণমান খোজকাঢ়িবলৈ ওলাই গৈছিল | "......এতিয়া মোৰ হাতত ঢেৰ শুংসূত্ৰ আছে... ততাকৈয়াকৈ মই ঘৰৰ আগতে নিবিচৰা ঠাইবোৰত চচমাযোৰ বিচাৰিবলৈ ধৰিলোঁ  |আহ...!!
আইতাৰ হেৰোৱা চচমাযোৰ মই বিচাৰি পাই গ'লোঁ..!
তেওঁৰ লিখা-মেজখনৰ ওপৰত থকা টেলিফোনটোৰ তলতে থকা কলমটোৰ কাষতে চচমাযোৰ ঊণ-সূতাৰ মাজত পাক খাই আছিল... ওচৰতে আক' মই আধা-খোৱা লাড়ু এটাও পালোঁ..আইতাৰ অহাটো জন্মদিনত মই অলপ অলপকৈ টকা সাঁচি তেওঁক এযোৰ খুব ধুনীয়া চচমা উপহাৰ দিম !
!
আমিনা এজনী সৰু ছোৱালী ।      মই হ‘লো আমিনাৰ স্কু্ল বেগ ।      মই তাইৰ বন্ধু ।      তাই ৰাতিপুৱা উঠি পঢ়াশালিলৈ       যাবৰ কাৰণে তৈয়াৰ হয় ।
মই কোঠাৰ এটা কোণৰ পৰা       তাইক লক্ষ্য কৰি থাকো ।     মোৰো ভাল লাগে যে,      ময়ো তাইৰ লগত  বাহিৰলৈ       যাম ।
প্রত্যেকদিনা ৰাতিপুৱা আমিনাই মোক    তাইৰ পিঠিত লৈ পঢ়াশালিলৈ যায় ।    তাই খৰকৈ খোজ কাঢ়িলে মোৰ    বুকুখনো ধপ্ ধপাবলৈ ধৰে ।
মই তাইৰ পিঠিত উঠি       ৰাস্তালৈকে যাওঁ ।      স্কুল বাচত উঠাৰ পিছত      মই তাইৰ কোলাত      আৰাম কৰি বহি লওঁ ।     আমিনাই মোক ভাল পায় ।
মই পঢ়াশালিলৈ যোৱাৰ পথত     বহুতো বেগক লগ পাওঁ ।     আমি কথা পাতো, গান গাওঁ     আৰু ল‘ৰা-ছোৱালীহঁতৰ লগত     জঁপিয়াই দৌৰি গৈ পঢ়াশালি     পাওঁগৈ ।
আমিনাই মোৰ ভিতৰত বহুত         বস্তু ভৰাই থয় ।        ৰঙীন কিতাপ, বহী, পেন্সিল,         ৰবৰ, লান্সৰ বাকচ ।        তাইৰ লান্স বাকচৰ পৰা ভাল        ভাল খাদ্যৰ  গোন্ধ পাওঁ ।
এই সকলোবোৰ বস্তু মোৰ ভিতৰত    লৰচৰ কৰি সানমিহলি হৈ যায় ।    মোক পিঠিত লৈ আমিনাই    জঁপিয়াই থাকে । তাই ওপৰৰ পৰা    তললৈ দৌৰি ফুৰে ।   মই সদায় তাইৰ লগত থাকো ।
দুপৰীয়াৰ আহাৰ খোৱাৰ সময়ত তাই    মোক শ্রেণী কোঠাতে এৰি থৈ যায় ।    মই অকলশৰীয়া অনুভৱ কৰোঁ কিন্তু   তেতিয়া শ্রেণী কোঠাত অন্য বহুতো    বেগ থাকে । আমি সকলোৱে কথা   পাতো, হাঁহো, আৰু গান গাওঁ ।   মই আমিনাৰ  অভাৱো  অনুভৱ কৰো ঁ।
পঢ়াশালি ছুটি হ‘লে আমিনাই      কি কৰে জানানে ?
উস্ ,তাই লৰালৰিকৈ বস্তুবোৰ মোৰ          গাত ভৰাই দিয়ে ।      যিমান পাৰে, সিমান সোনকালে তাই      ঘৰলৈ যাবলৈ ইচ্ছা কৰে ।      মোৰো উশাহ ঘন  হয়,     তাই বৰ খৰকৈ বাচৰ ফালে দৌৰি যায় ।
ঘৰ পোৱাৰ পিছত তাই মোক এটা      কোণত থৈ দিয়ে আৰু মোৰ কথা      একেবাৰে পাহৰি যায় ।      মই তাইক দূৰৰ পৰা লক্ষ্য      কৰি থাকো ।
আমিনা ডাঙৰ হোৱাৰ লগে লগে মোৰ      ওজনো বাঢ়ি গ‘ল ।     এতিয়া তাই মোক পিঠিত কঢ়িয়াই       নিবলৈ টান পায় ।    কোনোবাই আমাৰ বোজা অলপ কম    কৰি দিব পাৰিব নে ?
নাগু আৰু মুনু দুয়ো বৰ ভাল বন্ধু।
এদিন সিহঁতে বিদ্যালয়লৈযাব বিচৰা নাছিল।
মুনুৰ মাকে তাইক বুজালে।
তাইৰ টিফিনত আলুৰ পৰঠাও দিলে।
নাগুৰ দেউতাকে তাক বুজালে।তাৰ টিফিনত কণী ভৰাই দিলে।
উপায় নাপাই মুনু বিদ্যালয় যাবলৈ ওলালে।
আনফালে নাগুকো তাৰ দেউতাকে বিদ্যালয়লৈ পঠাই দিলে।
দুয়ো বিদ্যালয়লৈ ঠিকেই গল কিন্তু শ্ৰেণীকোঠাত সোমাবলৈ ভয় কৰি আছিল।
কাৰণ গণিতৰ প্ৰশ্নসমূহে সিহঁতকঅসুবিধাত পেলাইছিল।
হাতী ছাৰে সিহঁতৰ সমস্যাৰ কথা আগৰ পৰাই গম পাইছিল। তেওঁ সিহঁতক ওচৰলৈ মাতিলে।
গণিতৰ প্ৰশ্নসমূহ ছবি আকাৰে সিহঁতক বুজই দিলে।
তাৰ পাছত দুয়োৱে বহু প্ৰশ্ন ইজনে সিজনক ছবি আকাৰে বুজাই দিলে।
দুয়োৱে কলে, "বাঃ বাঃ!
গণিতৰ প্ৰশ্নসমূহ সমাধান কৰা ইমানেই সহজ, আজিহে গম পালো।"
পৃথিৱীৰ আটাইতকৈ ডাঙৰ আৰু ব্যস্ততাপূৰ্ণ চহৰ এখনত এসময়ত এজনী অকণমানি ছোৱালী বাস কৰিছিল।
তাই সাধুকথা বৰ ভাল পাইছিল। পিছে তাই জনা সকলোবোৰ মানুহ নিজৰ নিজৰ কামত ব্যস্ত হৈ থকা বাবে তাইক সাধু কথা ক’বলৈ কোনো নাছিল। তাইৰ মাকে কৈছিল, “মই মোৰ কামখিনি শেষ কৰিব লাগিব।” তাইৰ দেউতাকে কৈছিল, “মই বাতৰি কাকত পঢ়ি আছোঁ ।”
তাইৰ ককায়েকে কৈছিল," তুমি দেখা নাই নেকি যে মই ক্রিকেট খেলি আছো?"
তাইৰ ওচৰ চুবুৰীয়া মানুহে কৈছিল, “মই বস্তু কিনিবলৈ বজাৰলৈ যাব লাগে।”
তাইৰ শিক্ষয়িত্ৰীয়ে কৈছিল, “প্ৰথমতে আমি অংকবোৰ শেষ কৰি লওঁ আহা।”সকলোবোৰ মানুহ বহুত ব্যস্ত আছিল। সকলোৰে হাতত সদায় কম সময় আছিল। কেইজনমান আকৌ সদায় ভাগৰুৱা আৰু বিৰক্ত হৈ আছিল আৰু সেইকাৰণে তেওঁলোকৰ সাধুকথা ক’বলৈ অলপো সময় নাছিল।
এদিনাখন এগৰাকী বাইদেউ সেই সৰু ছোৱালীজনীৰ স্কুলখনলৈ আহিল। বাইদেউগৰাকী স্কুলৰ শিক্ষকো নহয় আৰু ছাত্ৰীও নহয়। তেওঁ আছিল ছাত্ৰ-ছাত্ৰীবোৰতকৈ ডাঙৰ কিন্তু শিক্ষক-শিক্ষয়িত্ৰীসকলতকৈ বয়সত সৰু। তেওঁৰ চকুযুৰি ধুনীয়া আৰু হাঁহিটো বৰ মিঠা আছিল।তেওঁ ল’ৰা-ছোৱালী আৰু শিক্ষক-শিক্ষয়িত্ৰী, সকলোৰে বাবে বন্ধুৰ দৰে আছিল।
সেই সৰু ছোৱালীজনীয়ে জানিব বিচাৰিছিল কিজানিবা বাইদেউগৰাকীয়ে কিবা সাধু জানেই।তাই লাজ লাজ ভাৱেৰে বাইদেউগৰাকীৰ ওচৰলৈ গ’ল।“আপোনাৰ অলপ সময় হ'ব  নেকি বাৰু ?
আপুনি মোক সাধু শুনাব পাৰিব নেকি?”বাইদেউগৰাকীয়ে সৰু ছোৱালীজনীৰ ফালে ভালদৰে চালে । “নিশ্চয় পাৰিম” ,বাইদেউগৰাকীয়ে ক’লে।“মই তোমাক সাধু ক’ব পাৰোঁ । তুমি কেনেকুৱা সাধু শুনি ভালপোৱা?” বাইদেউগৰাকীয়ে সুধিলে।সৰু ছোৱালীজনীৰ চকু আনন্দৰে ভৰি পৰিল। “আপুনি মোক সিংহৰ সাধু ক'ব পাৰিব নেকি?”
বাইদেউগৰাকী স্কুলৰ বাৰাণ্ডাত বহি ল’লে আৰু জংঘল এখনত হেৰাই যোৱা এটি সৰু সিংহৰ কাহিনী ক’বলৈ আৰম্ভ কৰিলে।সৰু ছোৱালীজনীয়ে স্থিৰভাৱে বহি লৈ ভালদৰে সাধুটো শুনি গ’ল।
বাইদেউগৰাকীয়েকোৱা সাধুটো ইমানেই জীৱন্ত আছিল যে তাই জংঘলৰ ডাঙৰ গছবোৰৰ ডালৰ মাজেৰে পাৰ হৈ যোৱা বতাহজাক, ওখ ঘাঁহ বনবোৰে হালি-জালি কথা পতা কোমল শব্দবোৰ আৰু সিংহৰ সৰু  পোৱালিটোৰ কোমল নোমবোৰঅনুভৱ কৰিব পাৰিছিল।
সেই সৰু ছোৱালীজনীৰ বন্ধু-বান্ধৱীবোৰ ওচৰতে খেলি আছিল। সিহঁতেও বাইদেউগৰাকীয়ে কি নো কৈ আছে বুলি শুনিবলৈ আহিল। অতি সোনকালে, সিহঁতো সাধুটো শুনি  মগ্ন হৈ পৰিল।
কিছু সময়ৰ পিছত গোটেই শ্ৰেণীটোৰ ল’ৰা-ছোৱালী আহি তেওঁলোকৰ চাৰিওফালে বহি সাধু শুনাত লাগিল। বাইদেউগৰাকীয়ে কোৱা সাধুটো তেওঁলোকে মনোযোগ দি শুনিলে আৰু কল্পনা কৰিবলৈ ধৰিলে। সিহঁতে আকৌ নতুন কাহিনীৰ বাবে অনুৰোধ জনালে। সৰু ছোৱালীজনী, তাইৰ বন্ধু-বান্ধৱীবোৰ আৰু শিক্ষক-শিক্ষয়িত্ৰী সকলোৱে গম পালে যে বাইদেউগৰাকীয়ে বহুত সাধু জানে।
তেওঁ বান্দৰ আৰু বিভিন্ন চৰাই, হিংস্ৰ কুকুৰ আৰু নির্দয় মেকুৰী, নীলা নদী আৰু সাগৰৰ মাছ, ওখ পৰ্বত আৰু সেউজীয়া ভৈয়াম, ডাঙৰ চহৰৰ ল’ৰা-ছোৱালী আৰু সৰু চহৰৰ ল'ৰা-ছোৱালী, দুঃসাহসিক কাৰ্য্য আৰু ৰহস্যমূলক কাহিনী, সুন্দৰ ৰজা আৰু ধুনীয়া ৰাণী, ভয় আঁতৰোৱাৰ উপায়, দুখ পাহৰাৰ উপায়, হেৰোৱা ৰত্ন উদ্ধাৰৰ  কাহিনী, আশ্চৰ্যজনক গোপনীয় কথা আদি বিভিন্ন ধৰণৰ কেবাটাও কাহিনী জানিছিল।
তেওঁ বান্দৰ আৰু বিভিন্ন চৰাই, হিংস্ৰ কুকুৰ আৰু নম্ৰ মেকুৰী, নীলা নদী আৰু সাগৰৰ মাছ,  ওখ পৰ্বত আৰু সেউজীয়া ভৈয়াম, ডাঙৰ চহৰৰ ল’ৰা-ছোৱালী আৰু সৰু চহৰৰ ল'ৰা-ছোৱালী, দুঃসাহসিক কাৰ্য্য আৰু ৰহস্যমূলক কাহিনী, সুন্দৰ ৰজা আৰু ধুনীয়াৰাণী, ভয় আঁতৰোৱাৰ উপায়, দুখ পাহৰাৰ উপায়, হেৰোৱা ৰত্ন উদ্ধাৰৰ  কাহিনী, আশ্চৰ্যজনক গোপনীয় কথা আদি বিভিন্ন ধৰণৰ কেবাটাও কাহিনী জানিছিল।
সৰু ছোৱালীজনী আৰু তাইৰ বন্ধু-বান্ধৱীবোৰ সদায় বাইদেউগৰাকীৰ ওচৰত আহি বহিছিল। আন আন শ্ৰেণীৰ ল’ৰা-ছোৱালীবোৰো আহিছিল।স্কুলৰ শিক্ষকসকল আহিছিল।ওচৰত থকা আন স্কুলৰ ল’ৰা-ছোৱালীবোৰ আহিছিল।স্কুলত নপঢ়া ল’ৰা-ছোৱালীবোৰ আহিছিল।স্কুল এৰি যোৱা ল'ৰা-ছোৱালীবোৰ আহিছিল। স্কুলত নপঢ়া একেবাৰে কম বয়সীয়া ল’ৰা-ছোৱালীবোৰো আহিছিল।
কিছুমানে  বহি বহি শুনিছিল,  কিছুমানে আকৌ থিয় হৈ শুনিছিল। সৰু লৰা-ছোৱালী বোৰে পেট পেলাই শুই মুখখন নিজৰ হাতৰ ওপৰত দি শুনিছিল।সিহঁতে অকল শুনাই নহয়, শুনি শুনি ইজনে আনজনক সাধু ক’বলৈও শিকিছিল।
সিহঁতে কেনেকৈ কাহিনী বনাব লাগে, কেনেকৈ ঘটনা ঘূৰাব লাগে, কেনেকৈ নতুনকৈ সাজিব লাগে, মিঠা কথাৰে সজাব লাগে, ৰসাল কৰিব লাগে আৰু কেনেকৈ নীলা আকাশত চিলা উৰোৱাৰ দৰে কাহিনীবোৰ উৰাব লাগে এই সকলোবোৰ ইতিমধ্যে শিকি পেলাইছিল। সিহঁতে শিকিছিল কেনেকৈ মানুহক চকুৰ পতা বন্ধ নকৰাকৈ আৰু গা লৰ-চৰ নকৰাকৈ  মন্ত্ৰমুগ্ধ কৰি কাহিনী শেষ নোহোৱালৈকে বহুৱাই ৰাখিব পাৰি।
্লাহে লাহে বাইদেউগৰাকী, সৰু ছোৱালীজনী আৰু বাকী ল’ৰা-ছোৱালীবোৰৰ জৰিয়তে গোটেই চহৰখনতে সাধুবোৰ বিয়পি পৰিল। সকলো মানুহে সাধু ক’বলৈ আৰু শুনিবলৈ আৰম্ভ কৰিলে। মাকবোৰে কাম কৰা বন্ধ কৰিবলৈ ধৰিলে, দেউতাকবোৰে বাতৰি কাকত পঢ়া বন্ধ কৰিলে, শিক্ষক-শিক্ষয়িত্ৰীসকলে হিচাব-নিকাচৰ কিতাপবোৰ আঁতৰাই থ’লে আৰু ওচৰ-চুবুৰীয়াবোৰো বজাৰলৈ নোযোৱা হ’ল। সকলোৱে সাধু ক’বলৈ আৰম্ভ কৰিলে।  ককায়েকবোৰে ক্ৰিকেট খেলা বন্ধ কৰিলে। সৰু ভনীয়েকবোৰে ৰছীৰে জঁপিওৱা বন্ধ কৰিলে। সিহঁতবোৰেও সাধু শুনিবলৈ আৰম্ভ কৰিলে।
ভাজিৱালাই ভাজি বেচা বন্ধ কৰিলে। গাখীৰৱালাই গাখীৰ দিবলৈ অহা বন্ধ কৰিলে। পাণৱালাই পাণ আৰু চুপাৰি সকলোবোৰ একাষৰীয়াকৈ থ’লে। তেওঁলোক সকলোৱে এজনে আনজনৰ সাধু শুনিবলৈ আৰম্ভ কৰিলে।
বাছৰ ড্ৰাইভাৰজনে বাছ চলাবলৈ এৰি সাধু শুনিবলৈ আহিল। কণ্ডাক্টৰে বাছত টিকট ল’ব আৰু পইচা খুজিবও পাহৰিলে কিয়নো সি দৌৰাদৌৰিকৈ যাত্ৰীবোৰক সাধু শুনোৱাত লাগিল।চহৰৰ ট্ৰেইনবোৰ বন্ধ হৈ পৰিল, কাৰণ ড্ৰাইভাৰবোৰ সাধুৰ লগতে ব্যস্ত হৈ পৰিল। বাতৰি কাকত প্ৰিণ্ট হোৱা বন্ধ হৈ গ’ল। বিল্ডিং বন্ধা কাম বন্ধ হৈ গ'ল, ফ্লাই অভাৰৰ কাম বন্ধ হৈ থাকিল।কোনো এখন ৰেষ্টুৰেণ্টেই পাও-ভাজি নবনোৱা হ’ল, কোনো ভেলৱালাই ভেলপুৰী নবনোৱা হ’ল। কোনো মাছমৰীয়া মাছ বেচিবলৈ নোযোৱা হ’ল। সকলোৱে সাধু শুনা আৰু কোৱাত ইমানেই ব্যস্ত হৈ পৰিল যে বাকী সকলো কাম বাদ দিলে।
ডাকোৱালবোৰে  ঘৰলৈ চিঠি দিবলৈ অহা বন্ধ কৰিলে কিয়নো তেওঁলোকো সাধুৰ লগত ব্যস্ত হৈ পৰিল।
পুলিচজন চাৰিআলিৰ মাজতে বহি পৰিল আৰু সকলো গাড়ীৰ ড্ৰাইভাৰবোৰক সাধু শুনোৱাত লাগি গ’ল। চহৰৰ সকলোবোৰ টি.ভি বন্ধ কৰি থোৱা হ’ল কিয়নো সকলোবোৰ মানুহ সাধু শুনাত ব্যস্ত হৈ পৰিল।
গোটেই চহৰখন স্তব্ধ হৈ পৰিল। তাৰ বাবে মেয়ৰ চিন্তাত পৰিল।“এতিয়া কি কৰিলে ভাল হ’ব বাৰু?” মেয়ৰে সাগৰৰ ওচৰত থকা বাসভৱনৰ ডাঙৰ ৰুমটোৰ ওপৰ তল কৰি মন্ত্ৰী- পৰিষদক ক’লে, “কোনেও কাম কৰি থকা নাই, গোটেই চহৰখনতে একো কাম হৈ থকা নাই।”
মন্ত্ৰী- পৰিষদে ব্যাকুলভাৱে নীতি নিৰ্দেশনা বনোৱাত লাগিল। কিন্তু সেইবোৰ একোৱে কাম নিদিলে, কোনেও একো নুশুনিলে।
অৱশেষত বাইদেউগৰাকী আৰু সৰু ছোৱালীজনীক সাগৰৰ পাৰত থকা মেয়ৰৰ বাসভৱনলৈ মাতি পঠিওৱা হ’ল। মন্ত্ৰী- পৰিষদক কোৱা হ'ল যে এই দুজনীয়ে সেই দুজনী যিয়ে গোটেই চহৰখনক সাধুৰ সাগৰ বনাই পেলালে।সেই ডাঙৰ ৰুমটোৰ ওখ চিলিং আৰু খুটাবোৰৰ তুলনাত সৰু ছোৱালীজনীক আৰু বেছি কণমানি যেন অনুভৱ হ’ল। তাই বাইদেউগৰাকীৰ হাতত জোৰকৈ ধৰি ল’লে।আনকি মন্ত্ৰী পৰিষদৰ শকত আৰু ওখ মতা আৰু মাইকী মানুহবোৰৰ ওচৰত বাইদেউকো তেনেই সৰু যেন দেখা গ’ল । কোনেও হঁহা নাছিল। সকলোৱে তেওঁলোকক চোকা দৃষ্টিৰে চাই আছিল।
“তোমালোকৰ এই কাহিনীবোৰে গোটেই চহৰখনকে বন্ধ কৰি পেলালে। এনেকৈ আমি কেনেকৈ চলিম?” মেয়ৰে তেওঁৰ ডাঙৰ ডাঙৰ মাতেৰে সুধিলে। গোটেই কোঠাটোতেই শান্তিৰ পৰিৱেশ বিৰাজ কৰিলে। সেই কোঠাটোৰ পৰা এটাই মাত্ৰ ফুচফুচনিৰ শব্দ শুনিবলৈ পোৱা গৈছিল আৰু সেইটো হ’ল মেয়ৰৰ মালীজনে মেয়ৰৰ দেহৰক্ষীজনক কৈ থকা সাধুৰ ফলত সৃষ্টি হোৱা ফুচফুচনি। সৰু ছোৱালীজনীয়ে আৰু অলপ জোৰেৰে বাইদেউৰ হাতত ধৰি ল'লে। বাইদেৱে মেয়ৰৰ ফালে পোন দৃষ্টিৰে চাই থাকিল। বাইদেউৰ মাতটো বহুত ডাঙৰ নাছিল যদিও তেওঁ স্পষ্টভাৱে ক’লে, “প্ৰত্যেক পুৱা আৰু আবেলি এটাকৈ  কাহিনী কোৱা বা শুনাৰ ব্যৱস্থা কৰক,” তাই ক’লে। “এনেকুৱা কৰিলে চাৰিওফালে প্ৰত্যেক মানুহে সাধু শুনিবলৈ আৰু ক’বলৈ পাব, কিন্তু তেওঁলোকে তেওঁলোকৰ কৰিবলগীয়া কামখিনি কৰিবলৈও যাব পাৰিব।” “বাঃ বঢ়িয়া উপায়!” মেয়ৰে চিঞৰি ক’লে। মন্ত্ৰী পৰিষদে হাত চাপৰি বজালে। ওখ আৰু শকত পুৰুষ- মহিলা সকলোৱে হাঁহিলে। সৰু ছোৱালীজনীয়ে বাইদেউৰ হাতত ধৰি থকা হাতখনৰ মুঠিটো ঢিলা কৰি থিয় হ’ল আৰু বাইদেউৰ হাতৰ আঙুলিত লাহেকৈ ধৰি ল’লে।
গোটেই চহৰখনে শান্তিৰ নিশ্বাস পেলালে। সেইদিনাৰ পৰাই সেই ডাঙৰ চহৰখনত প্ৰতি ৰাতিপুৱা আৰু ৰাতি শোৱাৰ আগত এটাকৈ কাহিনী কোৱা আৰু শুনাৰ নিয়ম হ’ল। সেই দিনাৰ পৰাই সেই সৰু ছোৱালীজনী আৰু বাইদেউৰ  ডাঙৰ, ব্যস্ত চহৰখনক “সাধুৰ চহৰ” বুলি নামকৰণ কৰা হ’ল।
ৰুক্মিণী বেনাৰ্জীৰ দ্বাৰা উৎসৰ্গিতপ্রথমৰ প্রতিজন ব্যক্তিলৈ যিয়ে শিশুৰ বাবে কাম কৰি আহিছে। বিন্দিয়া থাপাৰৰ দ্বাৰা উৎসৰ্গিত বিশেষভাৱে  নুইলৈ। আৰু স্মিতু, মা, তাৰিক, সুভিৰ আৰু অমিত আৰু মাউ লৈবিন্দিয়া থাপাৰৰ দ্বাৰা কৃতজ্ঞতা স্বীকাৰমনীষা, সম্পূর্ণা আৰু ৰিংকি লৈ,অপেক্ষা আৰু বিস্বাস কৰা বাবে
-
এটি মুখামুখি সুযোগ (১৭৩৩)“ধুনীয়া ঘোঁৰা আৰু হাতীকেইটালৈ চোৱা!
সিহঁতক ইয়ালৈ কোনে আনিলে?” আহিল্যাই চিঞৰ মাৰি কলে। তাই ধুনীয়া জন্তুকেইটাৰ পৰা অনিচ্ছুকভাৱে তাইৰ চকুযুৰি ঘূৰাই আনিলে - শীঘ্রে আন্ধাৰ হ'বৰ হৈছে। তাই মন্দিৰৰ ভিতৰলৈ দৌৰি গৈ চাকি এগছ জ্বলালে। আহিল্যাই চকুযুৰি মুদিলে আৰু মূৰ দোৱাই প্রাৰ্থনা কৰিলে।
তাই গম পোৱা নাছিল যে তাইক মালহাৰৰাৱে নজৰ দি আছিল। তেখেত মালৱা প্রদেশৰ এগৰাকী সাহসী আৰু ক্ষমতাশালী চুবেদাৰ তথা এগৰাকী জ্যেষ্ঠ সন্মানীয় মাৰাঠা ব্যক্তি আছিল। পুনালৈ গৈ থাকোতে, তেখেতে মহাৰাষ্ট্রৰ চাউন্দি গাওঁখনত শিবিৰ পাতিছিল। আহিল্যাই তেখেতৰে ঘোঁৰা আৰু হাতীকেইটাৰ প্রশংসা কৰি আছিল। ﻿“তাইৰ মাজত কিবা এটা বিশেষ গুণ আছে। তাই মোৰ ল'ৰা খান্দেৰাওৰ বাবে এজনী ভাল কইনা হব,” মালহাৰৰাৱে ভাবিলে। সেই সময়ত বিয়া সোনকালে পাতি দিয়া হৈছিল।
ইন্দোৰলৈ বুলিআহিল্যা গাওঁখনৰ মুখীয়াল মানক'জি সিন্দেৰ পু্ত্রী আছিল। তাই ভেড়াৰখীয়াৰ পৰিয়ালৰ সদস্য আছিল। সেই সময়ত ছোৱালীক বিদ্যালয়লৈ নপঠিয়াইছিল। সমাজে গণ্য কৰিছিল যে ঘৰৰ পৰিচালনা কৰা আৰু পৰিয়ালৰ চিন্তা কৰাটোৱে নাৰীৰ একমাত্র কৰ্তব্য।
ইন্দোৰলৈ বুলিছোৱালীক শিক্ষিত কৰাৰ কথাটোত কেতিয়াও গুৰুত্ব দিয়া হোৱা নাছিল। কিন্তু আহিল্যাৰ দেউতাকৰ চিন্তাধাৰা ব্যতিক্রমী আছিল আৰু তেখেতে তাইক পঢ়িব-লিখিব শিকাইছিল। আহিল্যা আৰু খান্দেৰাওৰ বিবাহৰ পিছত, হলকাৰ পৰিয়ালৰ বোৱাৰী হিচাপে তাই ইন্দোৰলৈ যায়, যি মালৱা প্রদেশত অৱস্থিত। বাকীখিনি ইতিহাস। তেওঁৰ ভাগ্যই তেওঁক ৰাণী হ'বলৈয়ে পঠিয়াইছিল।
আহিল্যাবাই কোন আছিল?
তিনিশ বছৰ আগতে, মহাৰানী আহিল্যাবায়ে ২৮ বছৰৰ বাবে (১৭৬৭-১৭৯৫ খ্রীষ্টাব্দ) মাৰাঠা নেতৃত্বাধীন মালৱা ৰাজ্য শাসন কৰিছিল। ১৮ শতাব্দীত তেখেতে মালৱাত কৰা শাসনৰ কথা ইতিহাসত মৰমিয়াল আৰু প্রভাৱী শাসনৰ উদাহৰণস্বৰূপে দাঙি ধৰা হৈছে।
সেই সময়ত, পেছোৱাসকলৰ নেতৃত্বত মাৰাঠা সাম্রাজ্যই এক নতুন সীমালৈ গতি কৰিছিল। পেছোৱা শব্দটো দৰাচলতে পাৰ্চিৰ পৰা আহিছে যাৰ অৰ্থ হ'ল 'সৰ্বপ্রথম' বা 'প্রথম মন্ত্রী'। এয়া হ'ল মাৰাঠা সাম্রাজ্যৰ প্রধান মন্ত্রীসকলক দিয়া এটা উপাধি। ইয়াৰ সৰ্বোচ্চ পৰ্য্যায়ত, মাৰাঠা সাম্ৰাজ্য তামিল নাডুৰ তানজাভোৰৰ পৰা পেছাৱাৰলৈ বিয়পি পৰিছিল (পেছাৱাৰ এতিয়া পাকিস্তানৰ সীমাৰ অন্তৰ্গত)। গোৱালিয়ৰৰ সিন্দে আৰু ইন্দোৰৰ হলকাৰসকলে উত্তৰৰ সীমান্ত অঞ্চলসমূহ শক্তিশালীৰূপে দখল কৰি ৰাখিছিল।
হলকাৰ শাসনৰ প্রতিষ্ঠাপক আছিল মালহাৰৰাও । তেখেত বিশেষভাৱে ভাৰতৰ কেন্দ্ৰভাগত মালৱাৰ প্রথম মাৰাঠা চুবেদাৰ হিচাপে পৰিচিত আছিল। তেখতৰ পিছত আহিল্যাবাইয়ে মালৱা শাসন কৰিছিল। তেখেত এগৰাকী মহান ৰাণী আছিল। তেখেতে আক্রমণৰ সময়ত বিধ্বস্ত হোৱা মন্দিৰসমূহ পুনৰুদ্ধাৰ কৰিছিল আৰু নৰ্মদা নদীৰ পাৰত ঘাটৰ নিৰ্মাণ কৰিছিল। তেখেতে নিজৰ প্রজাৰ কথা চিন্তা কৰিছিল আৰু তেখেত “পূণ্যশ্লোক আহিল্যাবাই” নামেৰে জনাজাত আছিল, যিটো আছিল নিখুঁত চৰিত্রৰ মানুহৰ বাবে এটা সংস্কৃত উপাধি।
এটি কোলাহলপূৰ্ণ জীৱন (১৭৫৪) ২৯ বছৰ বয়সতে আহিল্যাবাইৰ জীৱনত এটা চৰম দুৰ্ভাগ্যজনক ঘটনা সংঘটিত হৈছিল। তেতিয়া ৰাজপুত শাসনত থকা ৰাজস্থানৰ কুম্ভৰ দূৰ্গ মাৰাঠাসকলে অৱৰোধ কৰিছিল। তেওঁৰ স্বামী খান্দেৰাওৰ বৰতোপৰ গোলা লাগি থিতাতে মৃত্যু হয়। পলকতে সকলোবোৰ শেষ হৈ যায়। আহিল্যাবাই বিধ্বস্ত হৈ পৰিছিল। সেই সময়ৰ ৰীতি-নীতি অনুসৰি, তেওঁ সতী হবলৈ সাজু হ'ল। সেই সময়ত, হিন্দু নাৰীসকলক সতীদাহ - স্বামীৰ মৃত্যুত, তেওঁৰ চিতাত জাঁপ দি নিজৰ জীৱন শেষ কৰা প্ৰথা, মানিবলৈ বাধ্য কৰোৱা হৈছিল । যদি নাৰীৰ যত্ন লবলৈ কোনো পুৰুষ নাথাকে, তেনেহ'লে নাৰীজীৱনৰ কোনো মূল্য নাই বুলি এক ভুল ধাৰণা তেতিয়া প্ৰচলিত আছিল।  ভাৰতত এতিয়া সতীদাহ প্রথা নিষিদ্ধ কৰা হৈছে।
খান্দেৰাওৰ আন দুগৰাকী পত্নী আছিল (বহুগামিতা - এজনতকৈ অধিক পত্নী থকা - সেই সময়ত এই প্রথাও চলিছিল) আৰু তেওঁলোকেও স্বামীৰ চিতাত জাঁপ দি সতি প্রথাৰ পালন কৰিছিল। যি নহওক, অন্তিম সময়ত ভগ্নহৃদয়ৰ মালহাৰৰাৱে আহিল্যাবাইক বাধা দিলে। “মই মোৰ একমাত্র পুত্রজনক হেৰুৱালো,” তেখেতে তেওঁক কলে।“চিতাত জাঁপ নিদিবা। আমাক এৰি নাযাবা। এতিয়া তুমি মোৰ পুত্ৰৰ দৰে।” তেখেতৰ পুত্ৰৰ মৃত্যুত, মালহাৰৰাৱে সকলো আশা দৃঢ়ভাৱে আহিল্যাবাইৰ ওপৰত এৰি দিছিল। তেওঁ জানিছিল যে তেওঁৰ বোৱাৰী তেওঁৰ পুত্রতকৈ অধিক বুধিয়ক আছিল। আৰু তেখেতে যথাযোগ্যভাৱে আৰু জ্ঞানীভাৱে মালৱাত শাসন কৰিব।
নিয়ন্ত্রণ কৰামালহাৰৰাৱে সিদ্ধান্ত ল'লে যে, যেতিয়া তেওঁ যুদ্ধলৈ যাব, তেতিয়া আহিল্যাবায়ে সাম্রাজ্যখনৰ চোৱা- চিতা কৰিব। তেওঁ আহিল্যাবাইক আত্মৰক্ষা আৰু প্রশাসন- কাৰ্য্যৰ বিষয়ে প্রশিক্ষণ দিবলৈ আৰম্ভ কৰিলে। তেওঁ যেতিয়া বিভিন্ন যাত্রা কৰিবলগীয়া হৈছিল, তেতিয়া তেওঁ আহিল্যাবাইক ৰাজ্যৰ বিভিন্ন কথাসমূহৰ বিষয়ে চিঠিৰ সহায়েৰে প্রশিক্ষিত কৰিছিল।
মাৰাঠা ৰীতি-নীতি অনুসৰি, সময়ে সময়ে আহিল্যাবায়ে নিজৰ স্বামীক যুদ্ধক্ষেত্রত সংগ দিছিল আৰু তেওঁৰ বাবে পৰিকল্পনা আৰু যুদ্ধৰ জটিলতা অচিনাকি নাছিল।
এবাৰ মালহাৰৰাৱে আহিল্যাবাইৰ বাবে এটা বাৰ্তা পঠিয়ালে। তেওঁ বিচাৰিছিল যে গোৱালিয়ৰত এটা সামৰিক-সম্ভাৰৰ কাৰখানা আৰম্ভ কৰা হওক। কাৰখানাৰ বাবে বহুতো শ্রমিক, দক্ষ নিৰীক্ষক আৰু বৰতোপ কঢ়িওৱা গৰুগাড়ীৰ প্রয়োজন আছিল। কিন্তু অতি কম সময়ৰ ভিতৰতে ব্যৱসায়টো বহুত ওপৰলৈ উঠিল কাৰণ আহিল্যাবাইৰ ওচৰত কাম এটাৰ বাবে সঠিক ব্যক্তিজনক নিৰ্বাচন কৰাৰ এক অসাধাৰণ দক্ষতা আছিল।
মানুহে আহিল্যাবাইৰ বিষয়ে কি কৈছিল?পণ্ডিত জৱাহৰলাল নেহৰুৱে নিজৰ দ্য দিস্কোভৰি অৱ ইন্দিয়া নামৰ কিতাপখনত লিখিছিল- “আহিল্যাবাইৰ ৰাজত্বকাল সেই সময়ত প্রসিদ্ধ হৈ পৰিছিল কাৰণ নিখুঁত আদেশ আৰু ভাল চৰকাৰৰ শাসন হিচাপে সেয়া প্রতিপন্ন হৈছিল আৰু মানুহে সফলতা অৰ্জন কৰিছিল। তেওঁ এগৰাকী দক্ষ শাসক আৰু সংগঠক আছিল যাক জীৱনকালত উচ্চ সন্মান দিয়া হৈছিল আৰু কৃতজ্ঞ লোকসকলে তেওঁক মৃত্যুৰ পিছত সাধু হিচাপে বিবেচিত কৰিছিল।”
বৃটিছ বুৰঞ্জীবিদ জন কিয়ে তেওঁক “দাৰ্শনিক ৰাণী” বুলি অভিহিত কৰিছিল। ভাৰতত বৃটিছ শাসনকালৰ এগৰাকী বিষয়া জন মালকমে আহিল্যাবাইৰ মৃত্যুৰ পিছত তেখেতৰ জীৱনটো লিপিবদ্ধ কৰিছিল। তেওঁ কৈছিল যে “তেওঁ এগৰাকী বিশুদ্ধ আৰু আটাইতকৈ অনুকৰণীয় শাসক আছিল”।
পৰৱৰ্তী চুবেদাৰ কোন হব?খান্দেৰৰাওৰ মৃত্যুৰ পোন্ধৰ বছৰ পিছত, মালহাৰাওৰ মৃত্যু হয়। তেখেত আহিল্যাবাইৰ সাবাতোকৈ ডাঙৰ সমৰ্থক আছিল। পেছোৱাসকলে আহিল্যাবাইৰ পুত্ৰ মালেৰাওক চুবেদাৰ নিযুক্ত কৰিলে। মালেৰাওৰ ২১ বছৰ বয়স হৈছিল। অৱশ্যে দৈনন্দিন প্রশাসনীয় কাৰ্য্যসমূহ মালেৰাওৰ অভিভাৱক বা ৰাজপ্রতিনিধিৰ ৰাণী হিচাপে আহিল্যাবাইৰ ক্ষমতাৰেই সম্পন্ন কৰা হৈছিল। দুঃখজনকভাৱে, মালেৰাও কেৱল ন মাহৰ বাবে চুবেদাৰ হ'ব পাইছিল। তেওঁ এক মানসিক অসুস্থতাত ভুগিছিল আৰু তেনে এক উগ্র মুহূৰ্তত তেওঁ এগৰাকী শিপিনীৰ হত্যা কৰিছিল। আহিল্যাবায়ে নিজৰ পুত্ৰৰ বিৰুদ্ধে অনুসন্ধান চলাবলৈ লাজ নকৰিলে। এইটো প্রমাণিত হ'ল যে শিপিনীগৰাকী নিৰ্দোষী আছিল। হতবাক আৰু অপৰাধবোধত ভোগা মালেৰাওৰ কম সময়ৰ ভিতৰতে মৃত্যু হৈছিল।
অকলশৰীয়া ৰক্ষীমালেৰাওৰ মৃত্যুৰ পিছত আহিল্যাবায়ে গম পালে যে তেওঁৰ সাম্রাজ্যৰ ওপৰত বিপদ আহি পৰিছে। আহিল্যাবাইৰ পৰিচালক গংগোবাটাত্যই পুনাৰ ৰঘোবাদাদা পেছোৱাৰ লগত মিলি ষড়যন্ত্ৰ ৰচিছিল আৰু তেখেতক মহেশ্বৰলৈ আহি আহিল্যাবাইৰ সম্রাজ্য নিয়ন্ত্রণ কৰিবলৈ আমন্ত্ৰণ জনাইছিল। ৰঘোবাদাদা আছিল মাৰাঠা সাম্রাজ্যৰ চতুৰ্থজন পেছোৱা মাধৱৰাও পেছোৱাৰ খুৰাক।
তেওঁ সদায় পেছোৱা হোৱাৰ সপোন দেখিছিল আৰু সেই আসনখন লাভ কৰিবলৈ ব্যৰ্থ হোৱাত মনত গভীৰ আঘাত পাইছিল। যেতিয়া গংগোবাটত্যই তেওঁৰ লগত যোগাযোগ কৰিছিল, ৰঘোবাদাদাই এই সুযোগত জাঁপ মাৰি উঠিছিল। নীৰৱে আৰু সংগোপনে তেওঁ মহেশ্বৰ যাবলৈ প্রস্তুতি আৰম্ভ কৰিলে। এবাৰ সেই ঠাই গৈ পোৱাৰ লগে লগে, তেওঁ আহিল্যাবাইক প্রত্যাহ্বান জনোৱাৰ আৰু মালৱা প্রদেশৰ নিয়ন্ত্রণ নিজৰ হাতলৈ অনাৰ পৰিকল্পনা কৰিলে।
আহিল্যাবাইৰ ওচৰত চোৰাংচোৱাৰ এক অবিস্তৃত সংযোগ-ব্যৱস্থা আছিল আছিল যিয়ে তেখেতক খবৰবোৰ ভালকৈ অৱগত কৰি ৰাখিছিল। তেওঁ শান্তভাৱে আৰু নিমিষতে নিজৰ বিশ্বাসী, সেনাবাহিনীৰ ৰাজনৈতিক নেতাৰ সহায়ক, টোকজী হলকাৰক সেনাৰ মুখ্য হিচাপে নিযুক্ত কৰিছিল। তাৰ পিছত, তেখেতে নিজেই প্রশাসন পৰিচালনাৰ চোৱা-চিতাৰ অনুমতি বিচাৰি মাধৱৰাও পেছোৱালৈ চিঠি লিখিছিল। তেখেতে মাৰঠাৰ অন্যান্য সন্মানীয় লোকসকললৈ সমৰ্থনৰ অনুৰোধ কৰি আৰু সেনাৰ সহায় বিচাৰি চিঠি লিখিছিল। যিহেতু ৰঘোবাদাদা মহেশ্বৰলৈ আগবাঢ়ি আহি আছিল, আহিল্যাবায়ে তেওঁলৈ এটা সংবাদ পঠিয়ালে, “আপোনাৰ লগত যুদ্ধ কৰিলে মোৰ সন্মানত সিমান একো প্রভাৱ নপৰে, যিমান এগৰাকী মহিলাৰ দ্বাৰা পৰাজিত হ'লে আপোনাৰ সন্মানত প্রভাৱ পৰিব।” ৰঘোবাদাদা ইতিমধ্যে উজ্জয়িনী আহি পাইছিল। আহিল্যাবাই তেওঁক লগ কৰিবলৈ গ'ল ।আৰু কেনেকৈ!
তেওঁ নিজৰ সমস্ত সেনা, হাতী আৰু ঘোঁৰাৰ শোভাযাত্রা এটাক নেতৃত্ব দি গৈছিল।
মহাৰাণীয়ে তেওঁৰ সমগ্ৰ শক্তি আৰু গৌৰৱেৰে এই মহাকাব্যিক যাত্রাত যাবলৈ ওলোৱা দেখি তেওঁক সমর্থন আৰু প্রশংসা কৰিবলৈ জনসাধাৰণ ওলাই আহিছিল!
তেওঁৰ সফলতাৰ প্রকৃত পৰিমাপ আছিল সাধাৰণ জনতাই প্রকাশ কৰা মৰম, সন্মান, প্রশংসা আৰু বিশ্বস্ততা। মাধৱৰাও পেছোৱাই ৰঘোবাদাদাক ঘূৰি যাবলৈ নিৰ্দেশ দিলে আৰু আহিল্যাবাইক মালৱাৰ প্রশাসন পৰিচালনা কৰি যাবলৈ অনুমতি দিলে। ৰাণীয়ে নিজৰ ৰাজধানী ইন্দোৰৰ পৰা নৰ্মদা নদীৰ পাৰৰ মহেশ্বৰলৈ স্থানান্তৰ কৰিছিল।
সমৃদ্ধিত নম্রতাআহিল্যাবাই মাৰাঠা সাম্রাজ্যৰ এগৰাকী ঐশ্বৰ্য্যশালী শাসক আছিল। কিন্তু হলকাৰসকলে সাম্রাজ্যৰ ধন কেতিয়াও ব্যক্তিগত আনন্দৰ বাবে ব্যৱহাৰ কৰা নাছিল। ৰাজমহলত থকাৰ পৰিৱৰ্তে তেওঁ এটা দুমহলীয়া ঘৰত বাস কৰিছিল। আহিল্যাবায়ে সদায় ৰাজসভাৰ আয়োজন কৰিছিল। তিনিশ বছৰ পূৰ্বে, আহিল্যাবাইৰ অধিকাৰ প্রদান কৰাৰ সামৰ্থ্য আছিল, যিটোৰ বাবে এতিয়াও নাৰীয়ে সংগ্রাম কৰিব লাগে। বিধৱাক সম্পত্তিৰ গৰাকী হোৱাত আৰু ল'ৰা-ছোৱালীক পৰিগ্রহণ কৰাত বাধা প্ৰদান কৰা আইনখন তেওঁ বাতিল কৰিছিল।
তেওঁৰ সময়ত ব্যৱসায়-বাণিজ্যৰ উন্নতি হৈছিল আৰু কৃষকসকল সুখী আছিল। আন্তঃৰাষ্ট্রীয় কূটনীতিসম্বন্ধীয় বান্ধোনসমূহ গভীৰ হৈ পৰিছিল। ৰাজধানীত শিল্প, সংগীত আৰু সাহিত্যৰ চৰ্চা বৃদ্ধি হৈছিল। ই প্রকৃততে এখন আদৰ্শ সাম্রাজ্য আছিল। শিপিনী, কাৰিকৰ, খনিকৰ আৰু শিল্পীয়ে মহেশ্বৰত সমৰ্থন পাইছিল।
বয়নশিল্পকাৰ্য্যত একনিষ্ঠতা আনকি এতিয়াও, মহেশ্বৰ উত্তম শ্রেণীৰ কপাহ আৰু মুগা কাপোৰৰ বাবে জনাজাত। বোৱনীসকলে আহিল্যাবাইৰ উৎসাহৰ বাবে মহেশ্বৰতেই নিজৰ শিপা বিচাৰি পাইছিল। তেওঁ তাত এটা বস্ত্র-উৎপাদনৰ কাৰখানা নিৰ্মাণ কৰাইছিল। মহেশ্বৰী বোৱনীৰ কাপোৰবোৰ ইমানেই ভাল আছিল যে পেছোৱা আদালতৰ সম্পদশালী বিষয়াসকলে কাপোৰ পুনালৈ পঠিয়াবলৈ কৈ দিছিল।
পিছলৈ ঘূৰি চোৱা ভাল নেতাসকলে ভৱিষ্যতৰ পৰিকল্পনা কৰিবলৈ সক্ষম হয়। আহিল্যাবাই প্রথম কেইজনমান মহৎ লোকৰ মাজত এগৰাকী আছিল যিয়ে বৃটিছ ৰাজতন্ত্রৰ পৰা সন্মুখীন হ'বলগীয়া বিপদৰ কথা উপলব্ধি কৰিছিল। তেওঁ বুজি পাইছিল যে বৃটিছসকলৰ যুদ্ধৰ কৌশল ভাৰতীয়সকলতকৈ পৃথক আছিল আৰু নিজৰ সেনাবাহিনীত এজন ফৰাচী কমাণ্ডাৰক নৱনিযুক্তি দিছিল। কমান্ডাৰজনে ইউৰোপৰ শৈলীত যুদ্ধ চলাই যাবলৈ চাৰিটা পল্টনক প্রশিক্ষিত কৰিছিল।
১৭৭২ চনত তেওঁ পেছোৱাসকলক বৃটিছ ৰাজতন্ত্রৰ অত্যাধিক ওচৰ চাপিলে আহিবলগীয়া বিপদৰ বিষয়ে সাৱধানবাণী লিখি পঠিয়াইছিল। তেওঁ নিজৰ চিঠিত লিখিছিল, “এটা বাঘক ফান্দ ব্যৱহাৰ কৰি বা শাৰীৰিক শক্তিৰে মাৰিব পাৰি, কিন্তু এটা ভালুকৰ আমাক সাবটি ধৰি আৰু কুটকুটাই মৃত্যুৰ মুখলৈ ঠেলি দিয়াৰ ক্ষমতা আছে।” কিন্তু ভাৰতৰ ৰজাসকল, মহৎলোকসকল, সেনাধ্যক্ষসকল নিজৰ মাজতে যুদ্ধ কৰাত ইমানেই ব্যস্ত হৈ আছিল যে কাৰোৱে ভৱিষ্যৎ সম্বন্ধে চিন্তা কৰি বৃটিছৰ বিৰুদ্ধে একত্রিত হোৱাৰ কথা ভবাৰ দূৰদৃষ্টি নাছিল। এয়া দেখি আহিল্যাবাই বেদনাগ্রস্ত হৈ পৰিছিল।
এটা চিৰস্থায়ী নাম (১৭৯৫)১৭৯৫ চনত আহিল্যাবাইৰ মৃত্যু হৈছিল। তেতিয়া তেওঁৰ বয়স ৭০ বছৰ আছিল। তেখেতৰ আখ্যানক সন্মান যাচিবলৈ ভাৰত চৰকাৰে ১৯৯৬ চনত তেওঁৰ নামত ডাক-টিকট প্রকাশ কৰিছিল। তেওঁৰ নামত ইন্দোৰত সামাজিক সংগঠন এটাই জনসাধাৰণৰ উন্নতি সাধনৰ বাবে কাম কৰা ব্যক্তিসকলক বঁটা প্রদান কৰে।
তেওঁৰ সোঁৱৰণিত ইন্দোৰৰ বিমানবন্দৰৰ নাম দেৱী আহিল্যাবাই বিমানবন্দৰ ৰখা হৈছে। ইন্দোৰ বিশ্ববিদ্যালয়খনৰ নাম দেৱী আহিল্যাবাই বিশ্ববিদ্যালয় ৰখা হৈছে।
জনসাধাৰণৰ বাবে আহিল্যাবাই শক্তিশালী ৰূপত থিয় দিছিল আৰু জনসাধাৰণে তেওঁক বিশ্বাস কৰিছিল। তেওঁৰ মহেশ্বৰৰ ৰাজমহলৰ বাহিৰত লিখা আছে “মোৰ প্রজাক সুখী কৰি ৰখাটো মোৰ দায়িত্ব। মোৰ আচৰণৰ বাবে মই দায়বদ্ধ। মই কৰা সকলো কামৰ বাবে ভগৱানৰ ওচৰত মই দায়বদ্ধ”।
-
বনৰ ৰজা সিংহ । সি যেতিয়া গৰজে সম্পূৰ্ণ জঙ্গল ভয়ত কপি উঠে ।
যোৱা দুদিন ধৰিৰজাৰ দাঁতত বহুত বিষ আছিল ।বান্দৰ ডাক্তৰে ক'লে ," মহাৰাজ !
দাঁতটো উভালি দিয়ক "সিংহই ক'লে ," হ'ব বাৰু ।"
এতিয়া সিংহৰ দাঁত কোনে উভালিব ?
সকলোৱেভয় কৰে ।মূৰ্খ গাধটোৱে ক'লে ," মহাৰাজ,মই খুন্দা এটা মাৰিলে দাঁত উভালি পৰিব ।"
সিংহই খঙত গৰজি উঠিল ।" তই ৰজাৰ মুখত খুন্দা মাৰিবি?"
গাধই ভয়তে এক্ষন্তেকো পলম নকৰি ভিৰাই লৰদিলে ।
বাঘ, হাতী, ভালুক, হৰিণআদি সকলো জন্তু চিন্তিত । ৰজাৰ মুখত হাত কোনে ভৰাব?
এদিনাখন ৰাতি এটা নিগনি ৰজাৰ ওচৰলৈ আহি ক'লে,"মহাৰাজ মই চাব পাৰোনে ?
ৰজাই চাবলৈ ক'লেআৰু মুখ খন মেলি দিলে ।
চিঃ চিঃ , " ইয়াত  ইমানলেতেৰা ।" নিগনিয়ে ভিতৰলৈ চাই ক'লে।সি তাৰ চোকা দাঁতকেইটাৰে লেতেৰা বোৰ চাফাকৰি দিয়াত ৰজাই আৰাম পালে । দাঁতৰ বিষ নোহোৱা হৈ গ'ল।
নিগনিয়ে বুজাই ক'লে ,"মহাৰাজ দাঁতকেইটা সদায় চাফা কৰি ৰাখিব !
নহলে সোনকালে সৰি যাব।"
ৰজাই মিনতি কৰি ক'লে,"ধন্যবাদ!
কিন্তু তুমি এই কথাটো কাৰো সন্মুখত নকবা দেই। নহলে সকলোৱে ৰজা লেতেৰা বুলি হাঁহিব।"
নিগনিয়ে হাঁহি হাঁহি ক'লে , " হববাৰু মহাৰাজ মই মনত ৰাখিম।"
হাঃ হাঃ হাঃ সিংহ আৰু নিগনি দুয়ো একেলগেহাঁহিবলৈ ধৰিলে ।
এতিয়া মই ডাঙৰ ল'ৰা হৈ গ'লো ।
মই খটখটি বগাব পাৰোঁ ।
কিন্তু মই আকৌ নামিব নোৱাৰো।
মই চকীত উঠিবটো পাৰোঁ ।
কিন্তু মই আকৌ নামিব নোৱাৰো।
মই চকীত উঠি লও তাৰপিছত মেজতো উঠি লওঁ।
কিন্তু মই আকৌ নামিব নোৱাৰোঁ।
" দেউতা!
দেউতা ! "
মই চিঞৰিলো।দেউতাই হাঁহি হাঁহি ক'লে - সোণ, এতিয়া তুমি নামিবলৈ শিকা।
মোৰ ভয় লাগিছিল কিন্তু মই নাকান্দো ।
লাহে লাহে মই মেজৰ পৰা আৰু তাৰ পিছত চকীৰ পৰা নামি আহো।
অৱশেষত, মইও কেনেকৈ নামিব লাগে শিকিলো।
এইটো কি ?
এইটো কি ?
ইয়াৰ শুঁড় নাই ।                                       ই মোৰ নিচিনা নহয় ।
এইটো কি ?
ইয়াৰ  নেজ নাই ।                                          ই মোৰ নিচিনা নহয় ।
এইটো কি ?
আস: !
ইয়াৰ পাখিবোৰ ক‘ত ?
ই মোৰ নিচিনা নহয় ।
।                               এইটো কি ?
সৌ অকণ অকণ ভৰি কেইটালৈ চোৱা ।                               সেই কেইটা আমাৰ ভৰিৰ নিচিনা নহয় ।
ই বিপদজনক বুলি তুমি ভাবা নে ?
ই আমাক খাব বুলি তুমি ভাবিছা নেকি ?
উস : !
উস : !
আস:  !
ই আমাক খেদি আহিছে !
চাবা, সাবধান ।                       গুচি আহা ।
এইটো কি ?
ই মোৰ নিচিনা এটা পোৱালি মাত্র !
বাঘ এটা হোৱা সহজ কথা নহয়!হয়, বাঘবোৰ ধুনীয়া আৰু ভয়ানক৷
কিন্তু বাঘবোৰ ডাঙৰ, আৰু ওজনো বহুত৷এইটোৱেই ইহঁতক চিকাৰ কৰাত দিগদাৰ দিয়ে৷
একুৰি বাৰ চিকাৰ কৰিলে বাঘ এটাই কিন্তু এবাৰ হে খায়!
যেতিয়া বাঘ এটাই হাবিৰ মাজেৰে যায়,খাওঁ!খাওঁ!
খাক!যেতিয়া বুঢ়া মানুহ এজনে কাহাৰ দৰে বান্দৰ এটাই  মাতে!খাওঁ!খাওঁ!
খাক!
আও ও ও ও!
হাও ও ও!ভুকি থকা হৰিণটোৱে এটা ভয়াতুৰ কুকুৰৰ নিচিনা মাতে!আও ও ও ও!
হাও ও ও ও!
ঔ!ঔ!ঔ!ফুটুকী হৰিণটোৱে মাতে, এজনী কণমানি চৰাইৰ দৰে!ঔ!
ঔ!
ঔ!
গোটেই হাবিখনে জানে বাঘটো এতিয়া ইয়াত!আহু?
আহু?বাঘটোৱে ভাবে, বাকিবোৰ ক’লে গ’ল?
এদিন, নিগনিয়ে এটা বহুত ডাঙৰ বন (গোলাকাৰ মিঠা পাউৰুটি) দেখিলে।"মই এই বনটো মোৰ ঘৰলৈ লৈ যাম," সি ভাবিলে।
সি বনটো পিছফালৰ পৰা ঠেলিলে। সেইটো লৰচৰেই নকৰিলে।
সি সেইটো সমূখৰ পৰা ঠেলিলে। বনটো লৰচৰ নকৰিলে।
সি  সেইটো সোঁফালৰ পৰা ঠেলিলে, বনটো লৰচৰ নহ'ল।
সি বনটোৰ চাৰিওফালে দৌৰিবলৈ ধৰিলে আৰু বাওঁফালৰ পৰা সেইটো ঠেলিলে, কিন্তু তেতিয়াও লৰচৰ নকৰিলে।
হুমম্‌.... মই বনটো এডাল ৰচীৰে বান্ধিম আৰু মোৰ ঘৰলৈ টানি নিম।নিগনি ঘৰলৈ দৌৰিলে আৰু এডাল ৰচী আনিলে, কিন্তু সেইডাল বহুত চুটি আছিলে।
সি ঘূৰি গ'ল আৰু এডাল দীঘল ৰচী আনিলেগৈ।সি বনটো দীঘল ৰচীডালেৰে বান্ধিলে, তাৰপিছত বহুত টানিলে। কিন্তু বনটো এইবাৰো লৰচৰ নকৰিলে।
নিগনি বহিলে আৰু বনটোৰ অকণমান খাই চালে।সেইটো খাবলৈ বহুত ভাল আছিল। সি আৰু অকমান খালে, আকৌ অকণমান খালে, আকৌ আৰু অকণমান খালে। এনেদৰে অকণমান অকণমানকৈ খাই থাকিলে যেতিয়ালৈকে বনটো একেবাৰে সৰু হৈ নগ'লে।
সি তেতিয়া বনটো ঠেলিবলৈ ধৰিলে, আৰু সেইটো ঘূৰি ঘূৰি গৈ একেবাৰে তাৰ ঘৰৰ ভিতৰ সোমালেগৈ। নিগনিয়ে বহুত ফূৰ্তি পালে। বনটো ঠিকে ঠাকে তাৰ ঘৰ পালেহি।কিন্তু সি ইমান বেছি বন খাই পেলালে যে তাৰ পেটটো বহুত... বহুত ডাঙৰ হৈ গ'ল।
নিগনিয়ে নিজকে দুৱাৰৰ মাজেদি ঘৰৰ ভিতৰলৈ পাৰে মানে হেঁচিলে, কিন্তু সি ঘৰৰ ভিতৰলৈ সোমাব নোাৰিলে।
নিগনি তাৰ ঘৰৰ বাহিৰত, দুৱাৰ মূখতে বহি পৰিল আৰু তাৰ পেটটো মোহাৰি মোহাৰি ক'লে, "মই ইমান সৰহকৈ বন খাব নালাগিছিল। মই সেইটো কাৰোবাৰ লগত ভগাই খাব লাগিছিল।"
মীৰাৰ স্কুলৰ বাচ ৰখা ঠাইত আজি এজনী        নতুন ছোৱালী থিয় হৈ আছে ।       সকলোৱে তাইৰ ফালে চাই আছে ।       তাইৰ লগত কোনেও কথা পতা নাই ।
পঢ়াশালিত চালমা বাইদেৱে মীৰা আৰু তাাইৰ বান্ধৱীহঁতক আচৰিত কৰি দিলে ।  "আমাৰ শ্রেণীলৈ এজনী নতুন বান্ধৱী আহিছে !
"সেইজনীয়েইহ‘ল এই ছোৱালীজনী !
সকলোৱে নতুন ছোৱালীজনী  লৈ চালে ।    সিহঁতে কৈছে,“তাই দেখিবলৈবেলেগ ।"      চালমা বাইদেৱে কৈছে, সিহঁতে জেনীক মৰম আৰু সহায় কৰিব লাগে ।    জেনী হ‘ল, নতুন ছোৱালী জনীৰ নাম ।
মীৰা নতুন হৈ থকা সময়ৰ কথা মনত পৰিছে ।    তেতিয়া কোনেও তাইৰ লগত কথা পতা নাছিল ।     কোনেও তাইৰ লগত খেলাও নাছিল ।          তাই জেনীলৈ চাই হাঁহিলে ।     জেনীয়েও তাইলৈ চাই হাঁহিলে ।     ছবিৰ পিৰিয়ডত মীৰাই তাইৰ ৰং পেন্সিল      জেনিক ল‘বলৈ দিলে । দুপৰীয়া সিহঁতে খোৱা       বস্তু ভাগ কৰি খালে ।     ঘৰলৈ অহাৰ সময়ত সিহঁতে বাচত একেলগে      বহিল ।      আনকি আবেলিও একেলগে খেলিলেও ।     লাহে লাহে সিহঁত ভাল বন্ধু হৈ পৰিল !
কিছুমান ল‘ৰা-ছোৱালীয়ে     জেনিক জোকাইছিল । সিহঁতে   কৈছিল তাইৰ নামৰ অৰ্থ হ‘ল ‘বিদেশী‘ ।  মীৰাই খং কৰি উত্তৰ  দিলে, “তাই ভাৰতীয় ।‘‘ শুনি সিহঁতে হাঁহিলে । এই কথা শুনি জেনিয়ে দুখ পালে ।   “বেলেগ হোৱা একো বেয়া নহয় ।‘‘ মীৰাই তাইক ক‘লে ।   মীৰাই তাইৰ মাকে কোৱা      শুনিছিল,“তাইৰ ককায়েকক    চচমা পিন্ধাৰ কাৰণে সকলোৱে জোকাইছিল ।
এদিন চালমা বাইদেৱে সিহঁতক এটা নতুন কাম দিলে ।সকলোৱে কামটোক লৈ বৰ উৎসাহিত হৈ আছিল । মাত্র  জেনিৰহে উৎসাহ নাছিল । " মীৰা, মই কি কৰিম ?‘‘ তাই সুধিলে ।    চিন্তা নকৰিবা জেনি !
তুমি তোমাৰ পৰিয়াল, উৎসৱ আৰু তোমাৰ ঘৰৰ বিষয়ে ক‘ব পাৰা" , মীৰাই তাইক ক‘লে ।   "কিন্তু সিহঁতে মোক হাঁহিব, মীৰা !"
তুমি কোৱাৰ সময়ত যি সকলে তোমাক ভাল পায়, তেওঁলোকৰ মুখলৈ চাবা । মাকৰ কথা মনত পেলাই মীৰাই ক‘লে ।
সেই বিশেষ দিনটো আহি পোৱাত  সকলোৰে মাজত উত্তেজনা দেখা গ‘ল । চালমা বাইদেৱে সিহঁত প্রত্যেকৰে নিজৰ নিজৰ পোছাকত ফটো তুলিলে ।কিন্তু জেনীক ক‘তো দেখা পোৱা নগ‘ল । তাই বাচ ৰখোৱা ঠাইতো নাছিল । মীৰাই ভাবিলে, এই বিশেষ দিনটোত জেনী নিশ্চয় পঢ়াশালিলৈ নহাকৈ নাথাকে । ইফালে সিহঁতৰ কাৰ্যক্রম আৰম্ভ হোৱাৰ সময়ো হ‘ল ।
পাৰ্থই গুজৰাতৰ  অঙ্গৰখো -চৰ্ণ পিন্ধিছে । তাৰ য‘যা ভনীয়েক পূজাই চায়া চোল্লী পিন্ধিছে আৰু সিহঁত দুয়ো একেলগে গাৰৱা নাচিলে ।বীণাই তাইৰ মাতৃভাষা তামিলত এটা সুন্দৰ স্বাধীনতাৰ গান গালে ।
আন শিশুবিলাকে উৎসৱ , ঐতিহ্য, পৰম্পৰাগত খাদ্য আৰু বিখ্যাত লোকৰ  বিষয়ে ক‘লে ।মীৰাৰ পাল অহাত তাই গৌৰৱৰে সৈতে ৰাজস্থানত তাইৰ জন্ম হোৱা ক্ষুদ্র ৰাজ্য খনৰ বিষয়ে চুটি ছায়া ছবি এখন দেখুৱালে । শেষত কোনোবা এজন ওখ পাগুৰী পিন্ধা লোক প্রৱেশ কৰিলে ।
এয়া ... জেনী !
সিহঁতে তাইৰ     পোছাক আৰু প্রসাধন সনা মুখ খন কোনেও  চিনিব পৰা নাছিল । তাই যে ভয় কৰিছে, সেই কথা মীৰাই বুজি পাইছিল ।জেনীয়ে ক‘বলৈ আৰম্ভ কৰিলে , “মই মিজোৰামৰ পৰা আহিছো । মিজোৰাম ভাৰতৰ উনত্রিশখন ৰাজ্য মাজৰ এখন ৰাজ্য ।‘‘ সকলোৱে মনোযোগ দি শুনিবলৈ ধৰিলে । তাই ইমান বেচি কথা কোৱা সিহঁতে আগতে কেতিয়াও শুনা নাছিল। “মোৰ পোছাকৰ নাম পুনাচি । এতিয়া মই ছেহেইহাম , নামৰ মিজোৰামৰ এবিধ নৃত্য প্রদৰ্শন কৰিম ।
চালমা বাইদেৱে গানটো বজাই দিলে । আড়ম্বৰপূৰ্ণভাৱে   জেনীয়ে নৃত্য আৰম্ভ কৰিলে । কিছুমান ল‘ৰা-ছোৱালীয়ে  হাঁহিলে যদিও, তাই তাত মন নিদিলে । তাই নৃত্যটো ইমান উপভোগ কৰিছিল, যে একোৱেই তাইক বাধা দিব নোৱাৰিলে ।
গান বন্ধ হোৱাত জেনিৰ নৃত্যও বন্ধ হ‘ল । হঠাৎ কোঠাটোত একধৰণৰ নীৰৱতাৰ সৃষ্টি হ‘ল ।চালমা বাইদেৱে হাত তালি দিলে । তাত থকা সকলোৱে তেওঁৰ লগত যোগ দিলে ।ঘৰলৈ উভতি আহোতে বাচত জেনীক উৎফুল্লিত হোৱা দেখা গ‘ল ।  “সঁচাকৈয়ে মীৰা, তুমি ঠিকেই কৈছিলা, বেলেগ হোৱা একো বেয়া নহয় ।‘‘ইয়াৰ পিছত জেনীক আৰু কোনেও নোজোকোৱা হ‘ল । এতিয়া তাই সিহঁতৰ মাজৰে এজনী হৈ পৰিল ।
যেতিয়া প্রথমবাৰৰ বাবে গাড়ীখনক দেখিছিলোঁ, মই মোৰ নিজৰ চকুকেই বিশ্বাস কৰিব পৰা নাছিলো। মোৰ মুখৰপৰা ওলাই গ'ল, “আৰে, এয়া কি?
ইমান সৰু গাড়ী!, তথাপি চাৰিগৰাকীকৈ মানুহ বহিব পাৰে। কি আচৰিত!”
ভণ্টী নীতাৰ লগত বেৰখনৰ ওপৰত বহি লৈ আমি দুয়ো গাড়ীবোৰ গণি আছিলো। গাড়ী মোৰ ইমানেই প্রিয় যে ৰাস্তাৰে যোৱা প্রত্যেকখন গাড়ীৰ নাম মই আপোনাক কৈ দিব পাৰো। গাড়ীবোৰ যে কি মজাৰ বস্তু!
ভ্রূ.....ম!
ইয়াত যলৈকে মন যায় তাতেই গৈ উপস্থিত হ'ব পাৰি।
জিলিকি থকা ৰঙা ৰং। ঘূৰণীয়া সৰু সৰু লাইট। হাঁহিভৰা মুখ। দেখিবলৈ সাইলাখ পৰীৰ নিচিনা লাগিছিল। মোৰ তাইৰ বিষয়ে বহুত কথা জানিবলৈ মন গ'ল। কোন হয় বাৰু?
নামটো বা কি?
ক'ত থাকে জানো?
সেই সৰু গড়ীখনৰ কথা জানিবলৈ চাইকেল চলাই মই গাৰ্দ খুড়াৰ ওচৰ পালোঁগৈ। খুড়াই মোৰ কথা শুনি হাঁহি এটা মাৰি ক'লে “ইমানেই ভাল লাগিছে নে গাড়ীখন?” তেখেতে ক'লে যে সেই গাড়ীখনৰ মালিক আমাৰ ইয়ালৈ নতুনকৈ আহিছে। তেওঁলোক গৃহ নং ১১২ত থাকে। খুৰাক “ধন্যবাদ,” বুলি কৈ মই ঘৰমুৱা হ'লো।
সেইদিনাখন সন্ধিয়া মই আমাৰ নতুন চুবুৰীয়াক চাবলৈ বুলি গৃহ নং ১১২লৈ গ'লো। তাত বহুকেইখন ডাঙৰ গাড়ী মন কৰিলো, কিন্তু সেই সৰু ৰঙা গাডীখনহে নেদেখিলো। তেনেতে দেখা পালো এখন গেট আৰু সেই গেটখনৰ পিছফালেই সেয়া ৰঙা পৰী।
গাড়ীখন চাই থাকোতে দেখিলো যে গাড়ীখনৰ বাঁওফালে এডাল তাঁৰ লগাই থোৱা আছে।ওওওও, বুজিলো - ৰঙা পৰীয়ে বিদ্যুতেৰেহে চলে, পেট্র'ল বা ডিজেলেৰে নহয়। ইফালে সিফালে দৌৰি ফুৰিবলৈ তাই শক্তি গোটাই আছে।
পিছদিনাখন মই ৰঙা পৰীক মোৰ কাষেৰে চোঁ মাৰি পাৰ হৈ যোৱা দেখিলো। মই পিছে পিছে দৌৰ মাৰিলো আৰু হাতখন দাঙি ৰ'বলৈ ইংগিত দিলো। তাই ৰৈ দিলে। দেখিলো ভিতৰত পকাচুলিৰ এগৰাকী মহিলা। তেখেতে মোলৈ চাই হাঁহিলে। তেখেতক দেখাত মোৰ নানী (আইতা)ৰ দৰে লাগিল।
ৰঙা পৰীক মই লাহেকৈ থপৰিয়াই দিলো। নানীক ক'লো, “মই গাড়ীৰ কথা বহুত কথা জানো। কিন্তু মই এনেকুৱা গাড়ী কেতিয়াও দেখা নাছিলো। এইখন গাড়ীক মই বহুত ভাল পাওঁ।” “আশা কৰো তুমি মোকো ভাল পোৱা” 'আইতাই ক'লে। “ৰঙা পৰী আৰু আপুনি একেলগে থাকে যেতিয়া আপুনিও নিশ্চয় ভাল লগাই হ'ব।” মই ক'লো আৰু দাঁতকেইটা উলিয়াই হাঁহি দিলো।
“ৰঙা পৰী!
বা:, কি সুন্দৰ নাম দিছা দেই এই সৰু গাড়ীখনক!”, নানীয়ে ক'লে। “আপোনাক মই ৰঙা পৰীৰ নানী বুলি মাতিব পাৰোনে?” মই সুধিলো। গাড়ী আৰু মটৰচাইকেল মোৰ কিমান প্রিয় মই তেখেতক ক'লো। লগতে মোৰ সংগ্রহ কৰি থোৱা ফটোবোৰৰ কথাও ক'লো।
নানীয়ে ক'লে “ৰঙা পৰী আৰু মই এই এলেকালৈ নতুনকৈ আহিছো। ইয়াত আমি কাকো চিনি নাপাওঁ। তুমি ৰখালা যে ভাল পালো।” “মই মিতো। মই মাক আপোনাক আমাৰ চুবুৰীয়াবোৰৰ লগত চিনাকি কৰাই দিবলৈ ক'ম বাৰু। কিন্তু আগতে আপুনি মোক ৰঙা পৰীৰ বিষয়ে আৰু কওঁকচোন।”
নানীয়ে মোক গাড়ীত উঠাই ফুৰাবলৈ লৈ যাব বিচাৰিলে। মই আনন্দত উদগ্রীৱ হৈ উঠিলো।
মই দৌৰ মাৰি ঘৰ পালোঁগৈ আৰু নানীৰ লগত ফুৰিবলৈ যাবলৈ মাৰ পৰা অনুমতি বিচাৰিলো। তাৰ পাছত জাঁপ মাৰি ৰঙা পৰীৰ কোলাত উঠিলো। আইতাই গাড়ীখন ষ্টাৰ্ট দিলে আৰু তাৰ পিছত ৰঙা পৰীয়ে দৌৰিবলৈ আৰম্ভ কৰিলে। ৰাস্তাৰে আমি যেতিয়া সোঁসোঁৱাই গৈ আছিলো, তেতিয়া মই কোনো গোঁজৰণি শুনা নাছিলো, অকল সৰুকৈ কৰা শব্দহে শুনি আছিলো। গাড়ীখনৰ শব্দ কিয় নাই বুলি মই নানীক সুধিলোঁ। নানীয়ে ক'লে, “ৰঙা পৰীয়ে শব্দও নকৰে আৰু ধোঁৱাও উৎপন্ন নকৰে।”
সৰু-ডাঙৰ গাড়ীবোৰৰ মাজে মাজে ৰঙা পৰীয়ে আগবাঢ়িল। বাটৰ মানুহবোৰে ৰ' লাগি চালে আৰু আমাৰ ফালে চাই হাঁহি মাৰিলে।
ট্রেফিক পইণ্টত ৰঙা লাইটটো জ্বলি উঠাত আমি ৰৈ দিলো। তেতিয়াই এজন অ'টোৰিক্সাৰ চালকে উৎসুক হৈ নানীক ৰঙা পৰীৰ বিষয়ে বহু কথা সুধিলে। সেউজীয়া লাইটটো জ্বলি উঠিল আৰু আমি সকলোকে পিচ পেলাই আগুৱাই গ'লো।  ভ্রু....ম ভ্রু.....ম শব্দ নাই, কিন্তু আমি গাড়ী চলাই সোঁসোঁৱাই গুচি গ'লো।
সোনকালেই আমি ইণ্ডিয়া গেট আহি পালো। নানীয়ে আমাৰ কাৰণে আইছক্রিম কিনিলে। আমাৰ চাৰিওফালে ধূসৰ হৈ আছিল। নানীয়ে ক'লে ধোঁৱা আৰু কুঁৱলীৰ সংমিশ্রণৰ বাবে হেনো চাৰিওফালে তেনে ধূসৰ হৈছে।
দেউতাই মোক দিল্লীৰ বায়ু বহুত প্রদূষিত বুলি কোৱা কথাটো মই তেখেতক ক'লো। “গাড়ীবোৰৰ পৰা ওলোৱা ধোঁৱাবোৰে এই প্রদূষণত অৰিহনা যোগায়। সেইকাৰণে গাড়ীৰ প্রতি থকা মোৰ আগ্রহটো মায়ে পচন্দ নকৰে।”
মোৰ কথাবোৰ নানীয়ে বৰ মন দি শুনি আছিল। “এই প্ৰদূষণৰ কাৰণেই মোৰ ভণ্টি নীতা আৰু মই সঘনাই বেমাৰত পৰো, চর্দি- কাঁহত ভুগো। তথাপিও মই গাড়ী বৰ ভাল পাঁও। কিনো কৰো এতিয়া?” মই সুধিলো।
নানীয়ে মোক জনালে যে তেওঁ হেনো ৰঙা পৰীক আঠ বছৰ ধৰি চলাই আছে আৰু সেইকাৰণে দুয়ো এতিয়া ভাল বন্ধু। মোৰ হঠাৎ এনে লাগিল যেন ৰঙা পৰীয়ে মোৰ কাণৰ কাষত ফুচফুচাই কৈছে, “মিতো, মই আন গাড়ীবোৰৰ দৰে বায়ু প্রদূষিত নকৰো নহয়। আৰু মোক চলা ফুৰা কৰিবলৈ আৰু ৰ'বলৈও অকনমানহে ঠাই লাগে।”
ৰঙা পৰী যে যাদুকৰী হয় সেই কথাত মই এতিয়া একেবাৰে পতিয়ন গ'লো। কিয়নো তাৰ পৰা ধোঁৱা নোলায়, শব্দ নাই,, চলাবলৈ পেট্র'ল-ডিজেল নালাগে, আৰু এতিয়া মোৰ লগত তাই কথাও পাতিছে। “বিকল্প শক্তিৰ ব্যৱহাৰ কৰা গাড়ীয়ে বায়ু প্ৰদূষণ কম কৰাত সহায় কৰে। কোনে জানে - তুমি যদি কেতিয়াবা বৈজ্ঞানিক হোৱা, তুমি হয়তো অলপো প্রদূষণৰ সৃষ্টি নকৰা গাড়ীও আবিষ্কাৰ কৰিব পাৰিবা।” নানীয়ে ক'লে।
মই সিদ্ধান্ত লৈয়েই পেলালো যে মই ভৱিষ্যতে এখন নতুন গাড়ী আবিষ্কাৰ কৰিম আৰু সেইখনৰ নাম থম সাতোৰঙী পৰী।
সেউজ গাড়ী (Green Cars) সেউজ গাড়ীক পৰিৱেশৰ বাবে অনুকূল কৰি বনোৱা হয়। এনে গাড়ীত পেট্র'লৰ খৰচ কম হয় বা নহয়েই। ইয়াৰ পৰা কাৰ্বনডাইঅক্সাইড নিৰ্গত নহয় বা হ'লেও কমকৈ হয়। সেউজ গাড়ী বিভিন্ন ধৰণৰ আছে। বৈদ্যুতিক গাড়ী: এইবোৰ গাড়ী বৈদ্যুতিক মটৰৰ সহায়ত চলে। ডাঙৰ ডাঙৰ বেটাৰীত বিদ্যুৎ শক্তি জমা কৰি ৰাখি ব্যৱহাৰ কৰে। হাইব্রিদ গাড়ী: এইবোৰ গাড়ীত দুটাকৈ মটৰ থাকে - এটা বিদ্যুতেৰে চলে আৰু এটা আভ্যন্তৰীণ দহনেৰে। সাধাৰণ গাড়ীতকৈ এনে গাড়ীয়ে কমকৈ পেট্র'ল ব্যৱহাৰ কৰে আৰু কমকৈ প্রদূষণ কৰে।
হাইদ্রজেন গাড়ী: ই ইন্ধন হিচাপে পেট্র'লৰ সলনি হাইদ্র'জেনৰ ব্যৱহাৰ কৰে। ধোঁৱাৰ সলনি এই গাড়ীয়ে পানীৰ ভাপ উৎপন্ন কৰি পৰিৱেশক সহায় কৰে। সৌৰ শক্তিৰে চলা গাড়ী (Solar Car): সূর্য্যৰ পোহৰৰ পৰা এই গাড়ীয়ে চলিবলৈ শক্তি লয়। সৌৰ পেনেলৰ সহায়ত সূর্য্যৰ পোহৰৰ পৰা বিদ্যুৎ উৎপন্ন কৰি সেই বিদ্যুতেৰে গাড়ীখন চলে।এই গাড়ীয়ে কোনো ধৰণৰ ধোঁৱা নিৰ্গত নকৰে।
-
আজি সোমাৰ খেলিবলৈ কোনো লগ নাই।সোমাই অকলে কি কৰিব?
তাই এটা বুদ্ধি উলিয়ালে।তাই মাকৰ শাৰী এখন পিন্ধিলে।তাই বায়েকৰ স্লিপাৰ যোৰো পিন্ধি ল‘লে।
তাই এজনী শিক্ষয়ত্রী।তাই কি পিন্ধিব?
তাই ভিতৰলৈ গ‘ল আৰু ককাদেউতাকৰ চচমাযোৰ দেখিলে।
তাই চচমাযোৰ লওঁতেই ককাদেউতাকৰ লাঠিডাল পৰি গ‘ল।
সেই হুলস্থুল শুনি ককাদেউতাকে সাৰ পালে।ককাদেউতাকৰ খং উঠিব নেকি?
নাই, ককাদেউতাকৰ খং নুঠিল।তেওঁ সোমাক মৰমৰে সাবটি ধৰিলে।
বেলুন বেপাৰীজন আহিছে।ৰং-বিৰঙৰ বেলুন আনিছে।
দৌৰি দৌৰি মিনু আহিল৷হাঁহি হাঁহি হালধীয়া বেলুনটো ললে।
মিকু, ভিকু, বিনুৱে মাত লগালে৷ৰ’বা ৰ’বা!
বেলুন বেচা ককাই!
এনেতে জোৰেৰে বতাহ বলিল৷মিনুৱে বেলুনটোৰ সৈতে দৌৰিবলৈ ধৰিলে৷
কুলিয়ে গায় কু কু...
চৰাইয়ে মাতে চিঁ চিঁ...
পাৰই মাতে গুতৰ-গু গুতৰ-গু...
ভাটোয়ে কৰে টাই-টাই...
কুকুৰাই ডাকে কুকৰু-কু কুকৰু-কু...
আৰু হাঁহে মাতে পেক-পেক...
মুঝিয়ে বস্তু সাজি ভাল পায়। তেওঁ সৰ্বকালৰ সৰ্বশ্ৰেষ্ঠ বস্তুটো সজাৰ সপোন ৰচে।
এবাৰ তেওঁ, তেওঁৰ পুতলাবিলাকৰ বাবে জিৰণিঘৰ সাজি উলিয়ালে।
কিন্তু সেইটো শ্ৰেষ্ঠ বস্তুটো নাছিল।
কালি তেওঁ, তেওঁৰ জন্তুবোৰৰ বাবে এখন দলং সাজি উলিয়াইছিল।সেইখন ভালেই আছিল।কিন্তু সৰ্বশ্ৰেষ্ঠখন নাছিল...
আজি মুঝি আইতাক লগ কৰিবলৈ যাব।
তেওঁৰ মনটো মৰা।তেওঁৰ পুতলাখিনিৰ অবিহনে তেওঁ কেনেকৈ সৰ্বশ্ৰেষ্ঠ বস্তুটো সাজিব?
বাছ আস্থানত মুঝি আচৰিত হৈ গ'ল।
তেওঁ ৰঙা, নীলা ভিন ৰঙী বস্তু দেখিবলৈ পালে।বিভিন্ন সৰু, ডাঙৰ ব্স্তুও দেখিলে। নতুন আৰু পুৰণি বস্তুও দেখিলে।
সকলোতকৈ শ্ৰেষ্ঠ বস্তুটো সাজিবলৈ মুঝিৰ মনলৈ এটি নতুন বুদ্ধি আহিলে।
আইতাৰ ঘৰলৈ যোৱা বাটত, মুঝিয়ে বহুত বস্তু বিচাৰি পালে।
দীঘল বস্তু আৰু চুটি বস্তু।ঘূৰণীয়া বস্তু আৰু চাৰিচুকীয়া বস্তু।
নদীৰ পাৰত মুঝিয়ে আৰু বহুত বস্তু বিচাৰি পালে।
মিহি বস্তু আৰু জোঙা বস্তু,সেউজীয়া বস্তু আৰু বাদামী ৰঙৰ বস্তু।
"চোৱা, মুঝি!আমি পাই গ'লোহি।"
যেতিয়া আইতাই ভোকাতুৰ আলহীসকলৰবাবে আহাৰ প্ৰস্তুত কৰি আছিল...
মুঝিয়ে বস্তু এটা সাজি আছিল।
চোৱা আইতা, তোমাৰ বাবে এটা নতুন ঘৰ।"অ'!
মুঝি", আইতাই হাঁহিলে। "এইটো সকলোতকৈ শ্ৰেষ্ঠ বস্তু!"
"আইতা, আইতা!"
মুঝিয়ে ক'লে।"গোটেই জগতখন খেলাবস্তুৰে ভৰি আছে।চোৱা, তাৰে মই কি সাজিব পাৰোঁ!"
খুড়ীয়ে ৰং উতলালে।
বহু কাপোৰ তেখেতে ৰঙীণ কৰি তুলিলে।
নীলা পাগুৰী, হালধীয়া চাদৰ।
ৰঙা শাৰী, সেউজীয়া টুপী।
কলা পাইজামা।
হালধীয়া কুৰ্তি।
খুড়ীয়ে  সকলোতে ৰং সানিলে।
ৰামুৰ গাধটোৰ নাম ভীমা ।তাৰ এটাই মাত্ৰ চিন্তা আছিল যে সি সোনকালে সাৰ নাপায়। সেইবাবেই সি সদায় মালিকৰ গালি খাব লাগে ।
এদিনাখন চুবুৰীয়াৰ বন্তি গাইজনীয়ে সুধিলে, " ভীমা!
তুমি কিয় মন মাৰি আছা?"
ভীমাই কʼলে, " মই ৰাতিপুৱা সাৰ নাপাওঁ , তুমি মোক জগাই দিব পাৰিবানে?"
বন্তিয়ে কলে, "ঠিক আছে তেন্তে মই তোমাক জগাই দিম"। দ্বিতীয় দিনা ৰাতিপুৱাই বন্তিয়ে হেম্বা....হেম্বা....হেম্বাকৈ হেম্বেলিয়াব ধৰিলে , কিন্তু ভীমাই সাৰ নাপালে ।
আবেলি ভীমা ঘাটৰ পৰা অহাত টমি কুকুৰটোক লগ পালে। ভীমাই কʼলে, " টমি !
মই সাৰ নাপাওঁ , তুমি মোক জগাই দিবানে?"
টমিয়ে কলে "হ'ব বাৰু" । পিছদিনা ৰাতিপুৱাই টমিয়ে ভৌ....ভৌ...ভৌকৈই ভুকিলে । ভীমাই কিন্তু সাৰ নাপালে।
আকৌ সেইদিনা আবেলি চিনু মূৰ্গীটোক গৈ কʼলে, "তোমাৰ মাতত সদায় ৰাতিপুৱা সকলোৱে সাৰ পাই। তুমি কিয় মোক জগাব নোৱাৰিবা নে?"
চিনুৱে কলে, " থিক আছে হʼব বাৰু, মই তোমাক জগাম।"  চিনুৱে সেইদিনা ৰাতিপুৱা আন দিনতকৈ জোৰে আৰু বেছিকৈ কুকুৰু কু"..... কুকুৰু কু..... " কৈ ডাকি ভাগৰি গল, তথাপি ভীমাই সাৰ নাপালে ।
এইবাৰ সি তুনতুন কাউৰীজনীয়ে কা...কা....কা... কৰি থকা দেখি তাইক কʼলে, " আই!
তুমি মোক ৰাতিপুৱাই জগাই দিব পাৰিবানে ?"
তুনতুনে কʼলে আৰে কিয় নোৱাৰিম, নিশ্চয় পাৰিম"। পিছদিনা ৰাতিপুৱা তুনতুনে কা...কা....কা কৈ চিঞৰি থাকিল কিন্তু ভীমাৰ কোনো কাণ সাৰেই  নাই ।"
ভীমা নিৰাশ হৈ গʼল । পিছদিনা ৰাতিপুৱা শুই থাকোঁতে এটা মাখি আহি নাকটোতে পৰাত হা....হা...হা...হাক্ চি্....।" হাচিয়াওতে সি সাৰ পাই উঠিল ।
"অ' মই সাৰ পাই গলো, কেনেকৈ হব  পালে"!মাখিটোৱে তাৰ মূৰত বহি কʼলে, "মই জগাইছো তোমাক ।" "সচাঁ, "তেনেহলে আজিৰ পৰা সদায় তুমি মোক জগাই দিব লাগিব""হʼব বাৰু "। এতিয়া আৰু ভীমা নিশ্চিন্তে সোনকালে শুই উঠে , ৰামুৱে আৰু তাক গালি নিদিয়ে ।
স্কুল ছুটি হোৱাৰ লগে লগে, অক্কুত বাহিৰে বাকী ল’ৰা-ছোৱালীবোৰে আনন্দতে হাঁহি-ফূৰ্তিকৰি কিৰিলি পাৰিবলৈ ধৰিলে। অক্কুৰ খং উঠি আছিল।
“অক্কু, অক্কু, সেই বেলি ফুলবোৰ চোৱাচোন!
কিমান ধুনীয়া লাগিছে।”, দেউতাকে পথাৰৰ মাজেৰে গৈ থাকোঁতে তাইক ক’লে। “ইমান বেছি হালধীয়া। মোৰ একো ভাল লগা নাই!” অক্কুৱে ক’লে।
“অক্কু!
অক্কু!
বান্দৰবোৰলৈ চোৱাচোন!
!”, অক্কুৰ ঘৰৰ চালিখনৰফালে দেউতাকে আঙুলিয়াই দেখুৱালে। “ছি:!
ছি:!
যা!
যাহ!
গুছি যা!” অক্কুৱে ক’লে।
“আইজনী খোৱাচোন, অলপ লাছি খোৱা।”, দেউতাকে ক’লে।“লাছি খালে তোমাৰ খংটো কমিব।”“উহু!” অক্কুৱে ক’লে, “নাই,মই নাখাওঁ।”“অলপমান খোৱাচোন!” “দিয়া!
ঠিক আছে।” অক্কুৱে এক ঢোক মাৰিলে। লাছিখিনি খাই তাই বেয়া নাপালে।তাই আৰু অলপ খালে, এনেকৈ গিলাচটোত থকা গোটেইখিনি লাছি তাই ততালিকে খাই শেষ কৰি পেলালে।
“বড়া খাবা নেকি?” দেউতাকে সুধিলে। “ছি:!” অক্কুৱে ক’লে। “এটা খাই চোৱা?” “ঠিক আছে।”, অক্কুৱে ক’লে আৰু এটা খালে। তাই আৰু এটা মুখত ভৰালে। আৰু তেনেকৈ চকুৰ পচাৰতে প্লেটখন খালী হৈ গল।
“ইমান ভাল ছোৱালী!”, দেউতাকে অক্কুক ক’লে। “এতিয়া কোৱাচোন, কিয় তোমাৰ ইমান খং উঠি আছে?”“না!” অক্কুৱে ক’লে।“মই কিবা কৰিলোঁ নেকি?”“না!”“মাৰাই কিবা কৰিলে নেকি?”“না!”“আজি স্কুলত কিবা হৈছে নেকি?”“হ’বও পাৰে!”“ওহোঁ!”
“আঁকি দিবা নেকি তেনেহ’লে?” দেউতাকে ক’লে। “এয়া চোৱা, কিমান সুন্দৰ কাগজ আৰু ৰং পেঞ্চিল।” অক্কুৱে ক’লে, “ঠিক আছে।”
অক্কুৱে এটা ইটা আঁকিলে...“ৰাতিপুৱা মই এই বেয়া ইটাটোৰ কাৰণে উজুটি খাই পৰিলোঁ”, অক্কুৱে ক’লে।“হয়তো, ইমান বেয়া ইটা এইটো!”, দেউতাকে ক’লে।
তাৰপিছত অক্কুৱে এটা ল’ৰাৰ ছবি আঁকিলে....“এইজন বিক্কু, বৰ বেয়া ল’ৰা!
ই মই পৰাৰ কাৰণে বৰকৈ হাঁহি আছিল।” অক্কুৱে ক’লে।“হয়নে!” দেউতাকে ক’লে। “সি তোমাক হাঁহিব নালাগিছিল।”
তেনেকৈ অক্কুৱে এটা ইডলি আঁকিলে... “এইটো মোৰ ইডলি,” অক্কুৱে ক’লে। “মই ইটাটোত উজটি খাই পৰি যাওঁতে এই ইডলিটো মোৰ টিফিনৰপৰা ওলাই পৰি গৈছিল!”
তাৰ পিছত অক্কুৱে এটা কাউৰী আঁকিলে...“এই বেয়া কাউৰীটোৱে মোৰ ইডলিটো লৈ উৰি গুচি গ’ল”, অক্কুৱে ক’লে।“বৰ ভোকত আছিল চাগে কাউৰীটো,” দেউতাকে ক’লে।
আৰু অক্কুৱে তাইৰ স্কুলৰ শিক্ষয়িত্রীগৰাকীক আঁকিলে...“এইগৰাকী মোৰ শিক্ষয়িত্রী, অমলা বাইদেউ,” অক্কুৱে ক’লে.
“মই পৰোঁতে অমলা বাইদেৱে মোক সহায় কৰিছিল, তেওঁ মোক সাৱটি ধৰিছিল।”“তেখেত বৰ ভাল,” দেউতাকে ক’লে। “আৰু তেখেতে মোৰ গালখনত চিকুটি দিছিল। কিন্তু কোনোবাই মোৰ গালখন চুলে মই বৰ বেয়া পাওঁ।”“বহুত দুখ পাইছিলা চাগে তুমি?”“অলপমান। এতিয়া ভাল।”“তেনেহ’লে ঠিকেই আছে দিয়া।”
“বাহ!
চোৱা কিমান ধুনীয়া ছবি আঁকিব জানা তুমি?” দেউতাকে ক’লে। “তুমি বৰ ধুনীয়া চিত্রকৰ দেই!
মাৰাৰ কাৰণে কিবা আঁকিবা নেকি?” “অঁ আঁকিম!” অক্কুৱে ক’লে আৰু তাই কিবা কিবি আঁকিব ধৰিলে। “এইটো এটা বগা নিগনি.... এইখন নাও... আৰু এইডাল নাৰিকল গছ...”
“আৰু এইটো বেলিফুল...দেউতা, এইখন তোমাৰ চাইকেল... এইটো এটা কুকুৰ... এইটো এটা েকুলী...”অতি কম সময়ৰ ভিতৰত অক্কুৱে সেই ইটাটোৰ কথা পাহৰি গল, তাইক জোকোৱা সেই হাঁহি থকা বেয়া ল’ৰাটোৰ কথাও পাহৰি গ’ল.
আৰু ইডলিটো লৈ যোৱা কাউৰীটোৰ কথাও তাইৰ মনৰপৰা আঁতৰি গ’ল...অক্কুৱে তাইৰ খংটোও পাহৰি গ’ল।
অক্কুৰ নিচিনা খুব খং উঠিলে তলৰ এই ১০টা কাম কৰিব লাগে:১.
হাতদুখন ওপৰৰ ফালে কৰি জোৰে জোৰে জঁপিয়াব লাগে!
২.
লাহে লাহে উশাহ ল’ব লাগে। ৩.
খং উঠিলে অলপমান পানী নাইবা অলপমান দৈ খাব লাগে!
৪.
ফল নাইবা বড়া খাব লাগে!
৫.
তুমি কি অনুভৱ কৰিছা ডাঙৰক জনাব লাগে!৬.
তোমাৰ অনুভৱৰ বিষয়ে লিখিব লাগে!
৭.
ছবি আঁকি বা তাত ৰং কৰি দেখুৱাব লাগে!৮.
মাটিৰ সৈতে খেলিব লাগে!
৯.
খঙৰ বিষয়ে এটা গান গাব লাগে!১০.
বান্দৰৰ দৰে নাচিব লাগে!
-
শান্তি আৰু অৰুণ বৰ ভাল বন্ধু আছিল। দুয়ো একেলগে খুউব ৰং ধেমালি কৰিছিল।                                                                             দুয়োটাই  শ্ৰেণীকোঠাত সিহঁতৰ সকলো মনৰ কথা পাতিছিল।    ছুটীৰ পৰত দুয়ো  একেলগে দৌৰা দৌৰি কৰি ঘৰলৈ    উভতিছিল।                                                                                                  শান্তি খুউব হাঁহিমুখীয়া ছোৱালী আছিল।
এদিন তাই তলমুৰ কৰি লাহেকৈ শ্ৰেণীকোঠালৈ সোমাই আহিল। সেইদিনা তাইক বৰ দুখী যেন দেখা গৈছিল। "তোমাক কোনোবাই খং কৰিছিল নেকি" অৰুণে সুধিলে।তাই মূৰটো জোকাৰিলে আৰু ওপৰলৈ মূৰ নকৰাকৈ বহি  থাকিল। শিক্ষয়িত্ৰী চোনা বাইদেৱে নাম মতাৰ পিছতো তাই উপস্থিতি নিদিলে।বাইদেৱে আকৌ এবাৰ ডাঙৰকৈ মতাতহে তাই হাতখন দাঙি দিলে।
"তোমাৰ ডিঙিৰ বিষ হৈছে নেকি।"শিক্ষয়িত্ৰীগৰাকীয়ে সুধিলে।শান্তিয়ে মূৰটো জোকাৰিয়েই উত্তৰ দিলে।                                                                          তাইৰ গালদুখন ৰঙা হৈ আছিল আৰু দেখাত জ্বৰ উঠি থকাৰ দৰে লাগিছিল।                                                               " তুমি ভাল পাইছানে "শিক্ষয়িত্ৰী চোনাই সুধিলে।
"শান্তিক ইমান দুখীযেন কিয় লাগিছে?"
"তোমাৰ সৰুভাইটিটো ঠিকেই আছেনে?"
"তোমাৰ পোহনীয়া কুকুৰৰ পোৱালীটো ঠিকেই আছেনে।"               "তোমাৰ আইতাৰা ভালে আছেনে।"
অৰুণে তাইক হঁহুৱাবলৈ এটা উপায় বিছাৰি উলিয়ালে আৰু তাৰ বেগৰ ভিতৰৰ পৰা কিবা এটা উলিয়ালে।                                    সি সেইটো শান্তিক দেখুৱাবৰ বাবে দৌৰি যাওঁতেই সেইটো পিছল খাই তাৰ হাতৰ পৰা ওলাই পৰিল। শান্তিয়ে তাইৰফালে কিবা এটা উৰি অহা দেখি থাপ মাৰি ধৰিলে।
সেইটো আছিল এটা ডাঙৰ ,সেউজীয়া ৰবৰৰ ভেকুলী।                   শান্তিৰ চকুহাল ডাঙৰ হৈ আহিল  আৰু তাই ডাঙৰকৈ মুখ খুলি  হাঁহিবলৈ ধৰিলে।                                                                তেতিয়াই অৰুণ আৰু তাইৰ বন্ধুসকলে তাই গোটেই দিনটো নহঁহা আৰু কথা নপতাৰ কাৰণ বুজি পালে।                                            তাইৰ ওপৰৰ পাৰি দাঁতৰ  সন্মুখৰ চাৰিটা দাঁত নাছিল।
​মোৰ বহুত পিয়াহ লগাত সেইদিনা হঠাৎ ৰাতি সাৰ পায় গৈছিলো । মোক পানীৰ দৰকাৰ হৈছিল । মই মোৰ চেন্দেলযোৰ বিছনাৰ তলত বিচাৰিবলৈ আৰম্ভ কৰিলো ।
​আইঔ !
বিছনাৰ তলত দেখোন এটা বাঘ আছে ।
​মই এতিয়া কি কৰিম ?
​মই মাক মাতো নেকি ?
যদি বাঘটোৱে গুজৰি মোক খেদি আহে ?
​নহ'লে মই মনে মনে শুই থাকো নেকি ?
কিন্তু মোৰ এতিয়া ভয়ত টোপনিও নধৰে ।
​হঠাৎ কোনোবাই লাইটটো জ্বলাই দিলে । মোৰ মা দুৱাৰৰ ওচৰত ৰৈ আছিল ।
​"সোণ, কি হ'ল তোমাৰ ?
মোক তুমি মাতিছিলা নেকি ?"
মায়ে মোক সুধিলে ।
মই মাক বাঘটোৰ কথা কʼলো । মায়ে তললৈ হাঁওলি বিছনাৰ তলৰ পৰা বাঘটো উলিয়াই আনিলে ।
অহ, এইটো দেখোন বাঘ নহয় । এইটো দেখোন মোৰ হালধীয়া - ক'লা ডাঠ চুৱেটাৰটোহে । চুৱেটাৰটোৰ বুতামকেইটা বাঘৰ চকুৰ দৰে জিলিকি আছিল ।
​মই যে এনেই এনেই ভয় খালো । মায়ে মোক অলপ পানী আনি দিলে ।
​মই এতিয়া আকৌ শুই থাকিম । আৰু সপোনত জংঘলৰ সঁচা বাঘ বিচাৰি যাম ।
হাচিমে আম ভাল পায়। এইবাৰ গৰমৰ দিনত গোটেই আমবোৰ প্ৰায় বেয়া হৈ যাব ধৰিছে। সি আমবোৰ বেয়া নোহোৱাকৈ ৰাখিব বিচাৰিছে।
দেউতাকে হাচিমক ক’লে যে যদি সি আমবোৰৰপৰা পানীখিনি আতঁৰাই পেলাব পাৰে, তেতিয়া আমবোৰ বেয়া হৈ নাযায়।তেওঁ ক’লে, “অণুজীৱবোৰ পানী নহ’লে জীয়াই থাকিব নোৱাৰে।”
হাচিমে সুধিলে, “কিন্তু দেউতা, আমবোৰৰপৰা কেনেকৈ পানীবোৰ উলিয়াম?” “আমবোৰত নিমখ মিহলাই দিয়া!” দেউতাকে ক’লে।
তাৰপিছত হাচিম আৰু তাৰ দেউতাকে আমবোৰ ৰ’দত শুকাবলৈ দিলে।
কেইদিনমানৰ পিছত তেওঁলোকে অলপ তেল সানি আমবোৰ এটা বটলত ভৰালে।তেলে বতাহৰ পৰা অণুজীৱবোৰ আমত সোমোৱাত বাধা দিয়ে।
হাচিমে ক’লে, “দেউতা, আমিচোন আমৰ আচাৰ কৰিলোঁ”।
আমি ভালপোৱা শাক-পাচলি আৰু ফল-মূলবোৰ কেনেকৈ বেয়া নোহোৱাকৈ ৰাখিব পাৰোঁ?
যিকোনো ফল + চেনি+ নেমু+ ৰান্ধা = জেলীবিলাহী + নিমখ+ ৰ’দ + তেল = শুকান বিলাহী
নেমু + নিমখ = নেমু সংৰক্ষণপাতলকৈ আলুবোৰ কাটি লোৱা + সিজোৱা + শুকুৱাই লোৱা = আলু চিপচ্ (ভাজি খাবা)
-
মনোজৰ ঝুলনা দুলিবলৈ মন গৈছিল।
সি তাৰ বায়েক মীনাক ক'লে, “মই ঝুলনা কেনেকৈ দুলিম?
ঝুলনা নাই দেখোন।”
মীনাই ক'লে, “আমি আমাৰ ঝুলনা নিজেই বনাম।”
মীনাই ঘৰৰ ভিতৰৰ পৰা এডাল দীঘল ৰছী আৰু এটা পুৰণা টায়াৰ লৈ আহিল।
তাই গছ এজোপাৰ শকত ডাল এটালৈ ৰছীডাল দলিয়াই দিলে। ৰছীডাল ডালটোৰে তললৈ ওলমি আহিল।
তাই ৰছীডালত টায়াৰটো ভালদৰে বান্ধি দিলে।
মীনাই ক'ব ধৰিলে, “এইয়া চোৱা আমাৰ ঝুলনা।”
দুয়োৱে বহু সময়লৈকে ঝুলনা দুলি থাকিল।
মীৰা এখন সৰু গাঁৱত থাকে। তাইৰ গাঁওখন আছে হিমাচল প্রদেশৰ পৰ্বত এখনৰ ওপৰত। তাইৰ পাকঘৰৰ খিড়িকীখনৰ পৰা বৰফেৰে ঢাক খাই থকা পৰ্বতখন দেখা পোৱা যায়। ডাঙৰ সোণালী পাখিৰ ঈগলবোৰে প্রায়ে সিহঁতৰ ঘৰৰ ওপৰেৰে উৰে। মীৰাৰ ইচ্ছা ডাঙৰ হ’লে এদিন তাই পৰ্বতৰ একেবাৰে ওপৰলৈ যাব আৰু পৰ্বতৰ আনফালে তললৈ কিনো আছে চাব।
কিন্তু আজি মীৰা, তাইৰ ভায়েক ৰাজেশ আৰু মাক খোজ কাঢ়ি পাহাৰৰ তললৈহে গৈ আছে। সিহঁতে নতুন জোতা কিনিবলৈ বজাৰলৈ গৈছে। নগৰখন দূৰত যদিও মীৰাই খোজকাঢ়ি বজাৰলৈ যাবলৈ বেয়া নাপায়, কিয়নো তাই সদায় বিদ্যালয়লৈ যাবলৈ এঘণ্টা খোজ কাঢ়েই। সিহঁত সূৰ্য্য উদয় হোৱাৰ আগতেই ওলাল। ঘাইপথটো পাবলৈ দুঘণ্টা খোজ কাঢ়িব লাগিব। তাৰপিছত সিহঁত বাছত যাব।
গৈ থাকোঁতে কেতিয়াবা ৰাস্তাটো নোহোৱা হৈ যায় আৰু সিহঁতে শিলেৰে চোঁচৰি যাবলগা হয়। “হুই ” বুলি কৈ সিহঁতে শিলৰ ওপৰেৰে জঁপিয়াই দিয়ে।
শুকান পাত আৰু ডালবোৰ সিহঁতৰ ভৰিৰ তলত পৰিলে মচমচকৈ শব্দ হয়। “ক্রী!...ক্ৰৰ্...কৰ্.
!” এটা সৰু সেউজীয়া হেটুলুকাই জোপোহাৰ পৰা মাত দিয়ে। এজাক লংগুৰে সিহঁতক সৰল গছৰ পৰা মনে-মনে চাই থাকে।
মীৰাই শিল আৰু ঢেঁকীয়াবোৰে ঢাকি ৰখা নিজৰা এটাৰ পৰা পানী খাবলৈ ৰ’ল। হঠাৎ তাই এটা সৰু চৰাই দেখিলে। চৰাইটো ঢেঁকীয়াৰ ওপৰত পৰি আছে।“বেচেৰা!
সি তাৰ পাখীত আঘাত পাইছে।” মাকে ক'লে। তাই লাহেকৈ চৰাইটো তুলি ল’লে । “আমি চৰাইটো লগত লৈ যাম নেকি?” মীৰাই সুধিলে। এইটো দহিকতৰা চৰাই। চৰাইটোয়ে নিজৰ সৰু চকুকেইটাৰে সিহঁতলৈ চালে। সি বৰ ভয় খাই আছে। “ভয় নাখাবা,” মীৰাই তাক লাহেকৈ ক'লে।
মাকে ক'লে, “প্রথমে চৰাইটোৰ পাখিখন ভাল কৰিব লাগিব।” সিহঁতে অলপ ভিজা মাটি পাখিখনত লগাই দিলে আৰু ডাঙৰ পাত এটাত চৰাইটোক মেৰিয়াই থ'লে। মীৰাই তাইৰ কাপোৰৰ মোনাখনত চৰাইটো আলফুলকৈ থ'লে।
বাছখন আহি মূলপথত ৰ’লহি। বাছখনত বহি থাকোঁতে মীৰাই চৰাইটো মোনাখনত লৰ-চৰ কৰি থকা যেন পালে। মাকে ক'লে, “তাৰ কিজানি ভোক লাগিছে।” ৰাজেশে ক'লে, “মোৰো ভোক লাগিছে।” সিহঁতে অলপ ভজা বুট খালে।মীৰাই কেইটামান ভাঙি চৰাইটোকো খাবলৈ দিলে। পুৰণি বাছখন একা-বেঁকা পাহাৰীয়া পথেৰে আগবাঢ়ি গ'ল।
নগৰখন হুলস্থুলীয়া আৰু মানুহেৰে ভৰা। “মীৰা আৰু ৰাজেশ, তোমালোক মোৰ ওচৰতে থাকিবা!” মাকে ক'লে। সিহঁত দুয়ো ভালকৈ মাকৰ হাতত ধৰি থাকিল।
বজাৰত সিহঁতে মীৰাৰ বাবে জোতা এযোৰ কিনিলে। মাকে সিহঁতৰ বাবে মিঠাইৰ দোকানৰপৰা গৰম জেলেপীও কিনিলে।মীৰাই চৰাইটোক জেলেপীৰ সৰু টুকুৰা এটা দিলে, কিন্তু সি সেইটো ভাল নাপালে। তাৰে পৰিবৰ্তে চৰাইটোৱে মীৰাৰ কাপোৰৰ মোনাখনত নিজৰ ঠোঁটেৰে খুটিবলৈ ধৰিলে।
ঘৰলৈ উভতি যাবলৈ মীৰাহঁত আকৌ বাছত উঠিল। বাছখন ইফালৰ পৰা সিফালে হালি যোৱাৰ সময়ত, মীৰাই তাইৰ মোনাখনত চৰাইটোৱে মাতা শুনিলে।“আমি অতি সোনকালে নিজৰাটো পাম দেই।” মীৰাই লাহেকৈ চৰাইটোক ক'লে। যেতিয়া সিহঁতে নিজৰাটো গৈ পালে, মীৰাই তাক বাহিৰলৈ উলিয়াই দিলে। সি সামান্য জঁপিয়াই, অলপ পানী খালে আৰু তাৰপিছত পুনৰ মীৰাৰ ভৰিত আহি বহিল। চৰাইটোৱেও যেন তাইৰ নতুন জোতাযোৰ ভাল পাইছে!
সিহঁতে ঘৰ পোৱা লৈ প্রায় আন্ধাৰ হৈ আহিল। মীৰাই চৰাইটোৰ বাবে খেৰেৰে এখন কোমল বিচনা কৰিলে। চৰাইটো নিজৰ নতুন বিচনাখনত টোপনি গ'ল।
মীৰা আৰু চৰাইটো এতিয়া ভাল বন্ধু। মীৰাই তাক খাবলৈ অকণ অকণ চাউল আৰু দাইল দিয়ে। এসপ্তাহৰ পিছত এদিন হঠাৎ চৰাইটো উৰি গুচি গ’ল।
আজিকালি মীৰাই যেতিয়াই পাহাৰৰ তললৈ যায়, তাই এটা ক'লা-বগা আৰু দীঘল নেজৰ চৰাই দেখা পায়। চৰাইটোয়ে সদায় মূৰ দুপিয়ায় আৰু তাইক মাত দিয়ে। তুমি কি ভাবা, এইটো সেই চৰাইটোৱেইনে বাৰু?
-
পৃথিৱীত অনয়াৰ সকলোতকৈ প্রিয় বস্তু হ‘ল তাইৰ বুঢ়া আঙুলিটো । তাই তাইৰ ঘূৰণীয়া মোটা ভোটোকা আঙুলিটো মুখত সুমুৱাই বৰ ভাল পায় । তাই বিছনাত শোৱাৰ সময়ত ইয়াক চোপে, শ্রেণী কোঠাত চোপে, তাই জুলনাত জুলি থাকোতেও ইয়াক চুপি থাকে । তাই আচলতে সকলো সময়তে আঙুলি চুপি থাকে !
তাইৰ মাক-দেউতাকে এই কথাটো ভাল নাপাইছিল । সেয়ে সদায় তেওঁলোকে কয়, “তোমাৰ বুঢ়া আঙুলিটো গোন্ধাইছে অনয়া, চুপি নাথাকিবা !
অনয়া, আঙুলি মুখত নিদিবা !"
আজি অনয়া চিৰিয়াখানালৈ গৈছে । মাক-দেউতাকে অন্য জন্তুবোৰ চাই  ব্যস্ত থকা কাৰণে অনয়াৰ বুঢ়া আঙুলিটোলৈ চোৱা নাছিলে । অনয়াই এটা হাতী দেখিলে । তাই পোৱালি হাতী এটাও দেখিলে, পোৱালিটোৱে মাকৰ দৰে গাত পানী চটিয়াই খেলি থকা নাই । সি তাৰ বাপেকৰ লগত চিঞৰিও থকা নাই, আৰু লগৰ পোৱালিবোৰৰ লগত কলো খোৱা নাই । পোৱালি হাতীটোৱে কি কৰিছে ?
তাৰ শুঁৰডাল চুপি আছে !
চুক !
চুক !
সিহঁতৰ একেবাৰে সন্মুখত কিছুমান হৰিণা আছে ।  মাকৰ লগত ঘাঁহ নােখােৱাকৈ থকা এটা হৰিণা পোৱালি অনয়াৰ চকুত পৰিল । তাই দেউতাকৰ দৰে অন্য জন্তুবোৰ চাই থকা নাছিল । তাই বন্ধুবোৰৰ লগতো দৌৰা- জঁপিওৱা কৰি থকা নাছিল । পোৱালি হৰিণাটোৱে কি কৰি আছে ?
তাই খুৰাটো চেলেকি আছে !চুক  !
চুক !
ইয়াৰ পিছত সিহঁত বান্দৰ চাবলৈ গ‘ল ।  অনয়াই এটা বান্দৰ পোৱালি দেখিলে, কিন্তু পোৱালিটো মাকৰ গাত লাগি থকা নাই । তাই বাপেকৰ লগতো খেলা নাই । তাই অন্য পোৱালিবোৰৰ দৰে লুকাভাকু খেলাও নাই । পোৱালি বান্দৰটোৱে কি কৰি আছে ?
নিজৰ বুঢ়া আঙুলিটো চুপি আছে !
চুক !
চুক !
অনয়াই পানীত জলহস্তী দেখিলে । তাত জলহস্তীৰ এটা পোঁৱালিও আছিল । সি মাকৰ লগত ডাঙৰ ডাঙৰকৈ হামিয়াই থকা নাই । বাপেকৰ লগতো ঘোৎ ঘোৎ কৰি থকা নাই, আৰু লগৰ আন পোৱালিবোৰৰ লগত সাঁতুৰিও থকা নাই । পোৱালি জলহস্তীটোৱে কি কৰি আছে নো ?
তাইৰ ওঁঠ দুটা চুপি আছে !চুক !
চুক  !
বাঘটোৱে গোজঁৰণি মাৰি তাইক সম্ভাষণ জনালে । পোৱালি বাঘটোলৈ চোৱাচোন !
সি মাকৰ দৰে টোপনিয়াই থকা নাই । সি বাপেকৰ লগত মাখিও খেদাই থকা নাই । তাৰ বন্ধুবোৰৰ লগত  মৰামৰিও কৰা নাই । পোৱালি বাঘটোৱেনো কি কৰিছে !
সি তাৰ নেজডাল চুপি আছে !
চুক !
চুক !
অনয়াই বহি লৈ স্ফূ্ৰ্তি নকৰাকৈ থকা পোৱালি জন্তুবোৰৰ কথা ভাবিবলৈ ধৰিলে, আৰু তাইৰ চাৰিওফালে থকা মানুহবোৰলৈ চালে । তাই সৰু ল‘ৰা এটাই দেউতাকৰ কান্ধত উঠি হাত লৰাই থকা দেখিলে । এটা সৰু ল‘ৰাই হাওৱা মিঠাই আৰু ফলৰ ৰস লৈ যোৱা দেখিলে ।
তাই এজনী ছোৱালীয়ে কেমেৰা লৈ ফটো উঠাই থকা দেখিলে । এটা শিশুৱে তাৰ ঝুনঝুনিটো বজাই থকা দেখিলে । সকলোবোৰ শিশুৱে আনন্দ কৰিছে !
অনয়াই তাইৰ নাকৰ কাষৰে তললৈ চাই নিজৰ বুঢ়া আঙুলিটো মুখত সোমাই থকা দেখিলে । তাই বাৰু বুঢ়া আঙুলি অন্য কিবা ভাল কামত লগাব পাৰিব নে ?
অনয়াই আঙুলিটো তাইৰ মুখৰ পৰা উলিয়াই আনি দৌৰি গৈ মাক আৰু দেউতাকৰ মাজত থিয় হ‘লগৈ । তাই তেওঁলোকৰ হাতত ধৰি  ১- ২ - ৩, উচ্চাৰণ কৰি কৰি জঁপিয়াই ইফালৰ পৰা সিফালে জুলিবলৈ ধৰিলে ।“হুইইই !
সৰু বান্দৰ পোৱালিটোৱেও তাইক দেখি তাকে কৰিবলৈ ধৰিলে ।
বিদ্যালয়ৰ  বন্ধুবোৰৰ আগত ৰিমাই কৈছে যে তাইৰ হেনো এটি কুকুৰৰ পোৱালি আছে ........কিন্তু এইটো সচাঁ নহয় ।
ৰিমাই মেঘনাক ক'লে, "মোৰকুকুৰৰ পোৱালিটোৰ নাম "ৰকি" । তাই ৰিহানক ক'লে ,"সি কল বহুত ভাল পায়।" বিকীক ক'লে , "ৰকিদেখিবলৈ ক'লা "। আৰু ৰিদিপক ক'লে , " মই তাৰ লগত বলখেলো" ।
ৰিমাৰ কথা শুনি সকলোৱে ৰকিক লগ কৰিব তাইৰ ঘৰলৈ যাব ওলালে। কিন্তু ৰিমাইমানা কৰিলে ।
"কিন্তু  কিয় "?
সকলোৱে দুখমনে সুধিলে। ৰিমাইক'লে "মানুহৰ ভিৰ হলে  সি ভয় কৰে"। মেঘনাই ক'লে , "তেনেহলেআমি এজন এজনকৈ খেলিব পাৰিম?"
"নাই নাই নহ'ব" ৰিমাই ক'লে , "কিয় নহব?"
বিকিয়ে সুধিলে।"আজি আমি সকলোৱে বজাৰলৈযাম"। ৰিমাই বুদ্ধি লগাই ক'লে ।
বাৰু ঠিক আছে । তেনেহলে আমি কাইলৈ যাম ,ৰিহানে ক'লে ।"আমি লগত কলো লৈযাম"। ৰিদিপে ক'লে । মেঘনাই ক'লে,"আমি তাৰ লগত এজন এজনকৈগৈ খেলিম।ৰিমাই লাহেকৈ "অ " বুলি ক'লে।কি নোকৰিব এতিয়া তাই!"
সেইদিনা ৰিমাই গৈ দেউতাকক এটা কুকুৰৰ পোৱালিআনি দিবলৈ জোৰ কৰিলে।দেউতাকে ক'লে "চাওঁ বাৰু"। "দেউতা মোক সোনকালে লাগিব" !
ৰিমাই ক'লে। তাইৰকথা শুনি দেউতাকে হাহিলে। সেইদিনা ৰাতিৰিমাই ভাত-পানী একোকে নাখালে ।
কালিৰ দিনটোৰ বিষয়ে তাই ভাবিবয়ে ইচ্ছা নকৰে । পিছদিনা ৰাতিপুৱা মাকে তাইৰমূৰত হাত বুলাই ক'লে , "এনেকৈ থাকিলে তোমাৰ বেমাৰ হৈ যাব !
আঃ তোমাৰ দেখোন জ্বৰ " ।
" আজি বিদ্যালয়লৈ যাব নালাগে" । মাকে ক'লে ।সেইদিনা ৰিমা বিদ্যালয়লৈ  নগ'ল। গোটেই দিন  একোৱেই নকৰিলেবিচনাত শুইয়ে কটালে, একো এটাও মুখত নিদিলে । তাই যেন হাঁহিবলৈ ওপাহৰিছে ।
সেইদিনা আবেলি ৰিহান, মেঘনা বিকি আৰু ৰিদিপৰিমাৰ খবৰ লব তাইৰ ঘৰলৈ আহিল ।মেঘনাই সুধিলে , "তুমি আজি কিয়বিদ্যালয়লৈ কিয় যোৱা নাই" ?
তাই ক'লে , "মোৰ বেমাৰ "।
ৰিহানে ক'লে , " আমি ৰকিক লগকৰিলো "। ভয় ভয়কৈ ৰিমাই সুধিলে , "ক'ত?"
মেঘনাই ক'লে , "বাগিচাত"।
"কিন্তু তাৰ দেখোন আজি খেলিবলৈ মন নাই" ৰিদিপে ক'লে । সিহতৰ মুখত এইবোৰ শুনি আৰু তাই ৰৈ নাথাকিল তৎক্ষণাত বিচনাৰ পৰাউঠিলে আৰু  বাগিচাৰ পিনে দৌৰি গ'ল।
সচাকৈয়ে সিহঁতৰ বাগিচাত এটা সৰু কুকুৰৰ পোৱালিআছিল । ৰকি !
বিকিয়ে ক'লে , "কিন্তু সি দেখিবলৈ মটিয়া, ক'লা নহয়" ।
ৰিহানে ক'লে , "সি মানুহৰ জুমদেখিলে ভয়ো নকৰে "  ।"ওহ... মই মানে এনেই......"ৰিমাই আধা উত্তৰ দিয়েই এৰিলে ।
ৰিহানে আকৌ ক'লে , " সি বল খেলিও ভালনাপায় " । "অ অ ৱ মই মানে তোমালোকক এইবোৰ এনেয়ে কৈছিলো" । ৰিমাইক'লে ।
মেঘনাই ক'লে , "কিন্তু সি কলবহুত ভাল পায়"। এইবাৰ ৰিমাই হাঁহি হাঁহি ক'লে , " মইকৈছিলো নহয় তোমালোকক!"
এদিনাখন নন্দু ৰাতিপুৱা বিচনাৰ পৰা সোনকালে উঠিল ।  সি এঙামুৰি লৈ কʼলে, "মাছ ধৰিবলৈ যাওঁ "।
জানৰ পিনে গৈ থাকোঁতে সি ৰাস্তাত চিনুক লগ পালে । দুয়ো বৰ ভাল বন্ধু দিনৰ দিনটো সিহঁতে একেলগে খেলিছিল ।
মুন্নীয়ে সিহঁতক বৰশী লৈ গৈ থকা দেখিলে । সিহঁতে কʼলে " আমি মাছ ধৰিব জানলৈ যাওঁ । যোৱা যদি তুমিওঁ ব'লা ।ʼʼ
মুন্নীয়ে  কিছু সময় ভাবি কʼলে, "তোমালোকে মাছ ধৰিব নাযাবা , পানী নাপালে মাছ মৰি যাব । তোমালোক নাযাবা ।"
কিন্তু সিহঁতে মুন্নীৰ কথা নুশুনি জানৰ পিনে গৈয়ে থাকিল ।
নন্দু আৰু চিনু গৈ জানৰ পাৰত বহি লʼলে।দুটা মাছ সিহঁতৰ ওচৰেৰে সাতুৰি পাৰ হৈ গʼল। এটা সৰু পাতল , আনটো অলপ ডাঙৰ আৰু গোল।
তাৰ কিছু পিছত তৃতীয়টো মাছ আহিল । আজিলৈকে সিহঁতে ইমান ডাঙৰ মাছ দেখায়ে নাছিল ।মুন্নীয়ে হাঁহি হাঁহি কʼলে, "এইটো দেখোন দেউতাৰ ভৰিখনকৈও ডাঙৰ ।"
চিনু আৰু নন্দুয়ে নিজৰ নিজৰ বৰশী টানকৈ ধৰি  লʼলে । নন্দুয়ে চিঞৰি কলে, "মোৰ মাছ" !চিনুয়েও চিঞৰি কলে, "নহয়..... এইটো মোৰ মাছ"।
নন্দুয়ে জোৰকৈ টানি ধৰিলে.... , চিনুয়েও জোৰকৈ নিজৰ পিনে টানিলে....
ফট্ !
! !
দুয়োৰে বৰশী ভাঙি গʼল ।ধম্ !
!  !
নন্দু মাটিত পৰি গল।গোৰুম্ !
!  !
চিনু গৈ পানীত পৰিল ।
এয়া কেনেকৈ হʼল ?তুমি কি ভাবা ?মাছবোৰে সিহঁতৰ বৰশীৰ ৰচী বান্ধি দিছিল ।
তুলসাই অৰণ্যলৈ যাব বিচাৰে। তাইৰ শিক্ষকে  শ্রেণীকোঠাত বাঘৰ কাহিনী শুনায়। তাই অৰণ্য আৰু জীৱ-জন্তুৰ বিষয়ে শুনি ভাল পায়।
এদিন তাইৰ মনৰ আশা পূৰণ হ’ল। খাড়ে খুৰা নামৰ এজন জ্যেষ্ঠ বন বিষয়াই তুলসা আৰু তাইৰ বান্ধৱীসকলক ‘কান্হা ব্যাঘ্ৰ প্ৰকল্প ভ্রমণ কৰিবলৈ নিমন্ত্রণ জনালে। তুলসা আৰু তাইৰ বান্ধৱীকেইজনী ফূৰ্তিতে ৰ’ব নোৱাৰা হ’ল। সিহঁতে অৰণ্যত এদিন - এনিশা কটাব পাৰিব!
বিদ্যালয়ৰপৰা অৰণ্যলৈ বাছেৰে গ’লে চাৰি ঘণ্টা সময় লাগে। বাছৰপৰা নমাৰ লগে লগে এজন ব্যক্তিয়ে তুলসাৰ হাতত ধৰি সম্ভাষণ জনালে আৰু তাইৰ চুলিকোছা জোকাৰি ক’লে, “কান্হালৈ স্বাগতম!” সেই ব্যক্তিজনেই হ’ল খাড়ে খুৰা।
তুলসা আৰু তাইৰ বান্ধৱী ৰাণী, মিঠু আৰু দিপ্তী ইজনী সিজনীৰ ওচৰতে থাকে। মিঠুৱে ক’লে, “বতাহখিনি শুঙি চোৱাচোন, একেবাৰে গছ আৰু পাতৰ দৰে গোন্ধাইছে।” “বতাহখিনি ইমান পৰিষ্কাৰ যেন ইয়াক চাবোনেৰেহে ধোৱা হৈছে।” ৰাণীয়ে যোগ দিলে।
বেলি মাৰ যোৱাৰ সময় হ’ল। খাড়ে খুৰা আৰু আন আন বন বিষয়াসকলে সিহঁতক পিছদিনাখন চাবলগীয়া অৰণ্যখনৰ বিষয়ে কিছু কথা ক’লে। ছোৱালীকেইজনীক বিভিন্ন জন্তু আৰু চৰাইৰ মাত শুনোৱা হ’ল, যাতে সিহঁতে মাতবোৰ শুনিলে চিনি পায়।
পিয়াওঁ-পিয়াওঁ;“এইটো ময়ুৰৰ মাত!”উও-উও;“জানো, জানো, এইটো সুগৰী পহুৰ মাত!”কী-কী;“সেইটো উইচিৰিঙাৰ মাত!”পিছদিনা তুলসা ৰাতিপুৱা ৫ বজাতে সাৰ পালে। ও হো হো!
আজি ঠাণ্ডা পৰিছে!
সকলোৱে গৰম কাপোৰ পিন্ধি সাজু হ’ল। এজন এজনকৈ তেওঁলোক বাছত উঠিলে।বন নিৰ্দেশক ৰণবীৰ খুৰাই সিহঁতক ক’লে, “আমাৰ চাৰিওফালে ঘন কুঁৱলীৰে ঢাক খাই থকা ওখ ঘাঁহ আছে।”তুলসাই নিজৰ মুখত শীতল আৰু পৰিষ্কাৰ বতাহ অনুভৱ কৰিছে। এই বতাহৰ সোৱাদ পদিনাৰ দৰে।
“ছুছ!” ৰণবীৰ খুৰাই ফুচফুচাই ক’লে। “আমাৰ বাছৰ কাষতে দুটা শিয়াল আছে।” সকলোৱে সাৱধান হ’ল । সিহঁতে ওখ ঘাঁহবোৰ লৰচৰ হোৱাৰ শব্দ শুনিলে। শিয়ালকেইটাই যেতিয়া ঘন অৰণ্যলৈ দৌৰি গ’ল, তেতিয়া শুকান পাতবোৰ শিয়ালৰ ভৰিৰ তলত পৰি চূৰ্ণ-বিচূৰ্ণ হৈ পৰিল।
ৰণবীৰ খুৰাই আকৌ এবাৰ লাহেকৈ ক’লে, “ৰাস্তাটোৰ বাওঁফালে এটা ডাঙৰ হৰিণা থিয় হৈ আছে যাক শৰপহু বোলা হয়। হৰিণাটো মটীয়া ৰঙৰ আৰু তাৰ মূৰত ডাঙৰ ঠানিৰ দৰে শিং আছে যিটোক শৰপহুৰ ফেৰেঙনি বুলি কোৱা হয়।” সকলোৱে নিজৰ বাওঁফালে মনোযোগ দিয়ে।হঙ্ক-হঙ্ক!
শৰপহুটো দৌৰি যায়। তুলসাই কয়, “ইয়াৰ মাতটো ডাঙৰ পেঁপাৰ নিচিনা!” তাইৰ কথাত বাকী ছোৱালীকেইজনীয়েও হাঁহে।
সোনকালে বতাহজাক আৰু অধিক শীতল হ’বলৈ ধৰে। ৰণবীৰ খুৰাই কয়, “আমি এতিয়া এখন নদীৰ কাষত আছোঁ।” তুলসাই পানীৰ কুল-কুল শব্দ শুনে। গছৰ পৰা বহুতো চৰায়ে মাতি আছে।
ফ্ৱি-ফ্ৱি!ৰশ্মিয়ে ক’লে, “সেই চৰাইটোৱে সুহুৰি মাৰি আছে!” ৰণবীৰ খুৰাই ক’লে, “হয় ৰশ্মি, এইটো মাটি কতৰা চৰাইৰ মাত।”কিচ্-কিচ্!“আৰু সেই কুৰুলি দিয়া মাতটো যে শুনিছা, সেইয়া হ’ল সাত ভনী চৰাইৰ মাত।”
ওপৰৰপৰা কোমল পাতবোৰ সৰি পৰিছে। বান্দৰৰ পোৱালিকেইটাই সিহঁতৰ ওপৰত পাতৰ বৰষুণ নমাই আনিছে। তুলসাই তাইৰ গাত পৰা পাত এটা উঠালে। অৰণ্যখনৰ দৰেই ইয়াৰ গোন্ধো সজীৱ আৰু বিশুদ্ধ।
বাছখন পাহাৰলৈ উঠিবলৈ আৰম্ভ কৰিলে।“এই লতাডাল ধৰা। দেখিছা নে, ইয়াক এডাল শক্তিশালী ৰছী যেন নালাগেনে?
পাতবোৰ কপাহৰ দৰে!” সকলোৱে পাল-পাতি লতাডাল ধৰি চালে। ৰণবীৰ খুৰাই ক’লে, “এইডালেই মহুৱা।” “ইয়াৰে পাতবোৰ সৰু-সৰু বাতি বনাবলৈ ব্যৱহাৰ কৰা হয়।”
পিয়াওঁ-পিয়াওঁ!ৰণবীৰ খুৰাই উত্তেজিত হৈ ক’লে, “তোমালোকৰ সোঁ দিশে সেয়া ময়ুৰ।”
তুলসাই সুধিলে, “ময়ুৰটোৱে নাচি আছে নেকি?” “হয়!” খুৰাই ক’লে। “জাৰকালিৰ ৰ’দত তাৰ পাখিবোৰ ৰত্ন পাথৰৰ দৰে জিলিকি আছে।”তুলসাই ক’লে, “সুন্দৰ!”
ইতিমধ্যে সিহঁত সকলোৰে ভোক লাগিছিল। সিহঁতে বন শিবিৰত পুৱাৰ আহাৰ খাবলৈ ৰ’ল। খাড়ে খুৰাই তাতেই এটা ঘোষণা কৰিলে, “শিবিৰৰ হাতীকেইটামান ইয়াতেই আছে। সিহঁতক লাহেকৈ চুই চালে সিহঁতে বেয়া নাপায়।” সকলোৱে ফূৰ্তিতে চিঞৰ মাৰি উঠিল। তুলসাক তাৰা নামৰ হাতীটোৰ ওচৰলৈ লৈ যোৱা হ’ল।
নিৰ্দেশকগৰাকীয়ে তাৰাৰ কাঁইটযুক্ত পেটত তাইৰ হাতখন থ’লে। হোম্প!
তুলসাই তাৰাৰ ভৰি দুখন লৰাৰ শব্দ শুনিলে। তুলসাই নিজৰ হাতৰ তলত শক্তিশালী মাংসপেশী অনুভৱ কৰিলে। তাৰাই খাদ্য বিচাৰি লাহেকৈ তাইৰ শুড়ডাল তুলসাৰ হাতত তুলি দিলে। তুলসাই তিতি থকা শুড়ডাল চুই তাইৰ হাঁহি উঠি গল। এতিয়া ঘূৰি যোৱাৰ সময় আহি পৰিল। ঘূৰি গৈ থাকোঁতে সিহঁতে এটা গৌৰ পাৰ কৰি গ’ল। ৰণবীৰ খুৰাই ক’লে, “গৌৰটোয়ে ঘাঁহ খাই আছে। গৌৰৰ গা টো ক’লা, কিন্তু ভৰিৰ তলখন বগা। দেখাত এনেকুৱা লাগে যেন গৌৰটোৱে মোজা পিন্ধি আছে।” ৰণবীৰ খুৰাৰ কথাত সকলোৱে হাঁহিলে। হঠাৎ বতাহখিনি যেন এটা গভীৰ আৰু ডাঙৰ মাতত দুভাগ হৈ পৰিল।
আওঁ!
আকৌ এবাৰ মাতটো আহিল।ৰণবীৰ খুৰাই ক’লে, “বাঘটো বহু দূৰত আছে। কিন্তু বাঘটোৱে চাগে তোমালোকক দেখিছে আৰু সি সেই কথাটো তোমালোকক জনাব বিচাৰিছে।”
সুখৰ হুমুনিয়াহ কাঢ়ি তুলসা আৰু তাইৰ বান্ধৱীসকল উদ্যানখনৰ বাহিৰলৈ ওলাই আহিল। অৰণ্যৰ অভিজ্ঞতা আহৰণ কৰাৰ বহুতো উপায় আছে। সিহঁত কন্হা ব্যাঘ্র সংৰক্ষিত অঞ্চললৈ পুনৰ যাবলৈ ব্যগ্ৰ হৈ পৰিছে।
এইটো এটা সঁচা ঘটনা ২০১৭ চনৰ জানুৱাৰী মাহত, লাষ্ট ৱাইল্ডাৰনেছ ফাউণ্ডেছন নামৰ সন্থা এটাই কান্হা ব্যাঘ্র সংৰক্ষিত অঞ্চলৰ লগত মিলি জবলপুৰৰ অনন্য মানব চাই সমিতিৰ পৰা ২৩ জনীয়া এটা দৃষ্টিশক্তিহীন ছাত্র-ছাত্রীৰ দলৰ বাবে শিবিৰৰ আয়োজন কৰিছিল।ছাত্র-ছাত্রীসকলক অৰণ্যৰ সৌন্দৰ্য্য নিজৰ ইন্দ্রিয় অনুভূতিৰে উপভোগ কৰিবলৈ চাফাৰিত লৈ যোৱা হৈছিল।
লাষ্ট ৱাইল্ডাৰনেছ ফাউণ্ডেছনৰ বিষয়ে লাষ্ট ৱাইল্ডাৰনেছ ফাউণ্ডেছন হ’ল এটা বেচৰকাৰী সংস্থা যিয়ে চহৰ আৰু গাঁৱৰ ল’ৰা-ছোৱালীৰ মাজত বন্যজীৱ আৰু জৈৱ-বৈচিত্ৰৰ প্রতি সজাগতা অনাৰ চেষ্টা কৰে আৰু লগতে তেওঁলোকক সংৰক্ষণ আৰু পৰিৱেশৰ প্রতি সংবেদনশীল কৰি তোলাৰ চেষ্টা কৰে।আৰু অধিক জানিবৰ বাবে পৰিদৰ্শন কৰক: www.thelastwilderness.org.
-
চাৰিজন ৱন্ধুৱে তাহাতৰ পুতলৰ লগত এতা দৌৰ প্ৰতিজোগিতা পাতিৱলে মন কৰিলে |
ৱীনৰ এখন গাৰী আচে |
চন্জুৰ এখন ৰঙা গাৰী আচে|
সাজু এক-দু-তিনি !
এযা আহিল লাকী|হা-হা, লাকী দৌৰঅত লগ ললে|
চুৱা, চুৱা!লাকী হকলুত্কৈ আগ আচে|লাকী ৱিজেতা হল| জিকিলে|
বিজয়া দশমীৰ দিনাখন আমি সকলোৱে মেলা চাবলৈ গৈছিলো ।
দেউতাই চিন্টুৰ বাবে এযোৰ চচমা কিনিছিল ।মায়ে মোৰ বাবে জিলিকি থকা ধুনীয়া নীলা টুপী আৰু মাইনাৰ বাবে এটা চকলেট কিনিছিল  ।
ঘৰলৈ উভতি আহোঁতে এজাক বতাহে মোৰ টুপিটো উৰুৱাইলৈ গ'ল।
পুৰণি টেটেলি গছজোপাত গৈ মোৰ টুপিটো ওলমি ৰলগৈ।
কান্দি কান্দি মই ৰাতি একোৱেই নাখালো।
ৰাতি জোন ওলাল । তেওঁ পুৰণি টেটেলি জোপাত ওলমিথকা মোৰ টুপিটো দেখিলে ।
জোনে মোৰ টুপিটো পিন্ধি ললে আৰু মোৰ ফালে চাই মিচিকিয়াই হাঁহি দিলে । মইওআনন্দতে হাঁহিলো।
পিছদিনা বিদ্যালয়ৰ পৰা অহাত মায়ে মোক এটা ৰঙাজিলিকি থকা নতুন টুপি আনি দিলে ।মায়ে ক'লে যে "এইটো জোনে তোমালৈ পঠিয়াইছে"।
সেইদিনা ৰাতি জোন আৰু মই দুয়োৱে নিজৰ নিজৰ টুপি পিন্ধিছিলো। আমি দুয়ো বহুতসুখী হৈছিলো । দুয়োৱে খুব হাহিঁছিলো।
আপুনি কি ভাৱে ?
সূৰ্য্যক টুপিৰপ্ৰয়োজন আছেনে?
অনুমান লগোৱা চোন!
আজি বাৰু মই কি টুপী পিন্ধিছো?
প্রিয়াই এটা শব্দ শুনিলে ।      চ ৰ ৰ ৰ... চ ৰ ৰ ৰ...      সেইটো কি ?
প্রিয়া দৌৰি ওলাই গ‘ল । তাই গৰুজনীয়ে ঘাঁহ       খাই থকা দেখিলে ।    নাই, গৰুজনীয়ে শব্দটো কৰা নাই ।
গছত থকা বান্দৰটোৱে কৰিছে ?
নাই, বান্দৰটোৱে এই শব্দ কৰা নাই ।
ভেকুলীটোৱে এই শব্দ কৰিছে ।    সি ঘাঁহৰ ওপৰত জঁপিয়াইছে নেকি ?
নাই, এইটো ভেকূলীয়ে কৰা শব্দ নহয় ।
হৰিণাটোৱে জঁপিওৱাৰ শব্দ নেকি ?
এয়া হৰিণাই জঁপিওৱা শব্দ নহয় ।
পুখুৰীত থকা মাছে কৰা শব্দ নেকি ?
নাই, এয়া মাছে কৰা শব্দও নহয় ।
তাৰ পিছতে প্রিয়াই হাতীটো দেখিলে !
হাতীটোৱে তাৰ পিঠিখন এজোপা গছত ঘঁহাই       আছে ।
প্রিয়াই তাই শুনা সেই শব্দটোৰ উত্তৰ পালে !
চ ৰ ৰ ৰ... চ ৰ ৰ ৰ...
কমলা বাইদেৱে প্রথম শ্রেণীৰ  ক‘ শাখাৰ বিদ্যাৰ্থীসকলক  বুধবাৰে হ‘বলগীয়া অনুষ্ঠানৰ কাৰণে নৃত্য শিকাই আছিল ।
তাক  ধিন তাই !
"বাওঁ হাতখন   উঠুৱাচোন ভাই । "
উহুঁ - হুঁ !
গাপ্পু্ৱে তাইৰ সোঁ হাতখন        ওপৰলৈ উঠালে ।       গাপ্পুৱে  নাচিব  নোৱাৰে !
বিপিটি বপ  বপ বুম !
"খৰকৈ দৌৰা       দুম  দুম দুম ।"
উহুঁ - হুঁ  !
গাপ্পু পিছ পৰিছে ।      গাপ্পুৱে নাচিব নােৱাৰে !
তাক  ধিনা  ধিন তাক  !
"সকলোৱে মাৰে জাঁপ । "
উহুঁ  - হুঁ !
নাচিব নোৱাৰি গাপ্পু বহি      পৰিল ।     গাপ্পুৱে নাচিব নোৱাৰে !
দুবি দুপ দিদ লি   দিপ দিপ !
তোমাৰ সোঁভৰি ৰাখা    ঠিক  ঠিক ।
উহুঁ - হুঁ !
গাপ্পুৰ সোঁভৰি      বাহিৰত পৰিছে ।     গপ্পুৱে নাচিব নোৱাৰে  !
গাপ্পুৰ ভুল দেখি সকলোৱে তাইলৈ আঙুলিয়াই হাঁহিবলৈ ধৰিলে ।       কিন্তু কোমল বাইদেৱে কি কৰিব লাগে জানিছিল ।       তেওঁ ক‘লে,“গাপ্পুক অনুসৰণ কৰা !‘‘
তাক ধিন তাই !
তললৈ  হাত,     ওপৰলৈ হাত,      চোৱাচোন ভাই ।       বিপিত্তি বপ বপ বুম !
খৰকৈ, লাহেকৈ      দৌৰা দুম দুম ।        তাক ধিনা ধিন তাক !
তুমি তল নে ওপৰ    সেই কথা থাক ।      দবি দুপ দিদলি     দিপ দিপ !
তুমি যোগ দিয়াতো    কৰা সুনিশ্চিত ।
অৱশেষত    গাপ্পুৱে নাচিব পাৰে,     গতিকে,    পাৰিবা তুমিও !
মোৰ বহুতো বন্ধু আছে ।
মোৰ কিছুমান বন্ধু  ডাঙৰ ডাঙৰ । আৰু.......
কিছুমান বন্ধু সৰু ।
মোৰ বহুত বুঢ়া বন্ধুও আছে ।
আৰু....... কিছুমান মৰম লগা সৰু সৰু বন্ধু ও আছে।
মোৰ কিছুমান বন্ধু এনেকুৱা যাৰ..... নেগুৰ ও আছে ।
আকৌ কিছুমান এনেকুৱা আছে যাৰ.... ভৰিয়ে নাই ।
মোৰ বন্ধু কিছুমানে উৰেও । আন কিছুমানে সাতুৰিবও পাৰে  ।
আঃ  পাহৰিছিলোৱেই কিতাব বোৰ ও তো মোৰ বন্ধু ।
কিন্তু, মোৰ আটাইতকৈ ভাল বন্ধু কোন জন?
কোন ?কোন?
কোন?
মোৰ মাঁ !
​দʼদʼয়ে মাকৰ সৈতে লুকা ভাকু খেলিছে ।
​সি সাতটা খৰাহী বিচাৰি পালে ।
​ছয়টা পাত্ৰ ।
​পাঁচটা পাখি লগা খেলনা ।
​চাৰি​​টা​ পেণ্ট ।
​তিনিটা বাদ্যযন্ত্ৰ ।
​দুখন হাত ।
​ এগৰাকী মা !
"পুস্কু !
গা ধোৱা !"
"পুস্কু !
খোৱা !"
“ পুস্কু !
পঢ়াশালিলৈ যোৱা !‘‘                               "পুস্কু্ !
বাচত উঠা !
“পুস্কু !
তোমাৰ হমৱাৰ্ক কৰা ! "
"পুস্কু ক‘ত ?"
পুস্কু্ ব্যস্ত হৈ আছে ।        তাই এখন কিতাপ পঢ়িবলৈ লৈছে ।        পুস্কু্ৱে সকলো সময়তে কিতাপ পঢ়ি থাকে - ঘৰত পঢ়ে, পঢ়াশালিত পঢ়ে,          উদ্যানত পঢ়ে, বিছনাতো পঢ়ে ।         পৃষ্ঠাৰ পিছত পৃষ্ঠা, কিতাপৰ পিছত কিতাপ, এখন এখনকৈ তাই সকলো         কিতাপ পঢ়ি শেষ কৰে ।
এদিন বল্টু্ৱে সুধিলে, "পুস্কু, তুমি কিয় সদাই পঢ়ি থাকা ?"
"আহা, পঢ়াৰ সলনি কাৰ্টুন চাবা !"
ডডলাই ক‘লে ।
"কিতাপ বেচি ভাল !"
পুস্কুৱে ক‘লে ।     "চোৱা !
এই গোলটো দেখিছা নে ?
আৰু এই সৰল ৰেখাডাল  ?"
সেইটো ঠেলি দিয়া, সেইটো টানি দিয়া - আৰু ই এটা আখৰ হৈ পৰিব !
আখৰবোৰ লগলগাই দিয়া - তুমি এটা শব্দ পাবা !
শব্দ জ্ঞানী হ‘ব পাৰে,          শব্দই আনন্দ দিব পাৰে, শব্দ দুখৰ হ‘ব পাৰে আৰু শব্দ পোহৰ হ‘ব পাৰে।       এই শব্দবোৰ একেলগ কৰিলে তুমি এটা বাক্য পাবা ।      এই বাক্যবোৰ মিলি এটা গল্প হয় । গল্পটো পঢ়ি তুমি অন্য এখন পৃথিৱীত       উপস্থিত হ‘বাগৈ !"
কিন্তু  আজি পুস্কুৰ বিপদ          পঢ়িবলৈ  তাইৰ হাতত এখনো কিতাপ নাই !
তাই পঢ়িব পৰা সকলো কিতাপ গ্রন্থাগাৰত আছে ।        আৰু  তাই এই সকলোবোৰ  কিতাপ প্রথম পৰা শেষলৈকে পঢ়িলে ।
" মই কি কৰিম ?
মোৰ পঢ়িবলৈ এখনো কিতাপ নাই !"
পুস্কুৱে কান্দিবলৈ      ধৰিলে ।
ৰ‘বা !
তাত সেইখন কি ?
পুস্কু্ৱে ওপৰলৈ চালে আৰু কেৱল এখনেই নহয়,  দুখন নহয়, কিতাপৰে ভৰা তিনিখন চেল্ফ দেখিলে ।  "বহুত কিতাপ !"
পুস্কুৱে মনৰ আনন্দত ফুচ্ ফুচালে ।
এতিয়াও এটা সমস্যা আছে । তাই বৰ চাপৰ ।  আৰু কিতাপৰ চেল্ফডাল বৰ ওখ । পুস্কু ওপৰলৈ কেনেকৈ উঠিব ?
তাই ওপৰলৈ উঠিবলৈ কিজানি কাপোৰ মেলা ৰছী আৰু মাকৰ শাৰী        ব্যৱহাৰ কৰিব পাৰে ।        কোঠাত থকা চকী মেজবোৰো ব্যৱহাৰ কৰিব পাৰিব কিজানি ?
পুস্কুৱে ভাবিলে, যদি জিৰাফ এটা কাষত থাকিলহেঁতেন বা এটা বান্দৰ থাকিলহেঁতেন অথবা দুয়োটাই থাকিলহেঁতেন, সঁচাকৈয়ে মোৰ বহুত সহায় হ‘লহেঁতেন !
পুস্কুৰ মনলৈ এটা বুদ্ধি আহিল । তাই বল্টু আৰু ডডলাক সহায়ৰ কাৰণে মাতিলে ।"যিমান পাৰে সিমান মনে মনে সিহঁতে ইটোৰ ওপৰত সিটো উঠি ল‘লে  ।  “বল্টু, তুমি বৰ গধুৰ !"
ডডলাই  ক‘লে ।      "সেই শেষৰ ৰসগোল্লাটো তোমাক খাবলৈ মই মানা কৰিছিলো নহয় ।""মই গধুৰ নহয়, পুস্কুহে গধুৰ !"
"ছে: !
কিতাপখন তাতেই আছে  ।" ঠিক তেনেতে অঘটনটো ঘটিল ।
আসসসস্  !
"ইয়াত কি হৈছে ? "
বৰ ওখ গ্রন্থাগাৰিকা গৰাকী আহি সেই ঠাইত উপস্থিত হ‘লহি !
তেওঁ পুস্কুক ওপৰৰ পৰা নমাই দিলে ।      বল্টু আৰু ডডলা তাৰ পৰা দৌৰি পলাই গ‘ল !
পুস্কু্ৱে তাইৰ হাতত থকা কিতাপ কেইখনলৈ দুখেৰে চালে । "মই তোমাক কিবা সহায় কৰিব পাৰো নে  ?
গ্রন্থাগাৰিকা গৰাকীয়ে সুধিলে ।
"মই বুকচেল্ফত উঠিবলৈ চেষ্টা কৰিছিলো ।"       দুখেৰে পুস্কুৱে ক‘লে ।     "মোৰ পঢ়িবৰ কাৰণে কিতাপ নোহোৱা হৈছিল ।"     "তুমি আগতে কথাটো নক‘লা কিয় ?"
ওখ গ্রন্থাগাৰিকা      গৰাকীয়ে ক‘লে ।     মই ইয়াত থকালৈকে তুমি ওপৰলৈ উঠিব লালাগে ।      মই তোমাক ওপৰলৈ ডাঙি দিম নেকি ?
পুস্কুৱে মূৰ লৰালে ।
"মই এইখন, এইখন আৰু এইখনো ল‘ম !
ধন্যবাদ !"
পুস্কুৱে মনৰ আনন্দতে ক‘লে ।    " এইখনো লোৱা," ওখ গ্রন্থাগাৰিকা গৰাকীয়ে ক‘লে ।    " সৰুতে এই কিতাপখন মই বৰ ভাল পাইছিলো ।"
পুস্কুৱে সুধিলে, “তুমি সৰু আছিলা নেকি ?"
" আছিলো, আনকি তোমাতকৈয়ো সৰু আছিলো ।"         ওখ গ্রন্থাগাৰিকা গৰাকীয়ে ক‘লে ।"তাৰ পিছত মই ডাঙৰ হ‘লো, আৰু তুমিও ডাঙৰ হ‘বা । তেতিয়ালৈকে তোমাক কিবা কিতাপ দৰকাৰ হ‘লে  মোক ক‘বা আৰু মই তোমাক কিতাপখন আনি দিম । "
কিন্তু পুস্কুৱে শুনিছে নে  ?
নাই, তাই নাই শুনা !
তাই তাইৰ কিতাপৰ মাজত সোমাই পৰিল ।      এটা বৃত্ত, এডাল ৰেখা      এটা আখৰ । আৰু এটা আখৰ ।      তাৰ পিছত এটা শব্দ !
আৰু এটা শব্দ      এটা বাক্য । আৰু এটা বাক্য ।      আৰু এতিয়া এটা গল্প ।
কাৰণ পুস্কুৱে নতুন কিতাপ এখন পালে ।
এইজন যাদৱ । এজন বৃক্ষৰোপক ।তেওঁৰ গছপুলি  ৰোৱাৰ বহুত হেঁপাহ  ।গছ-গছনিয়েই আমাৰ জীৱন । সেইবাবেই তেওঁ গছ-গছনি থকা ঠাই বহুত ভাল পায়।  গছ-গছনি , জীৱ-জন্তু থকা ঠাই দেখিলে তেওঁ মনত বহুত আনন্দ পায়। আৰু গছ-গছনি নাথাকিলে মনত বহুত আঘাট পায়।কাৰণ ঠাইডোখৰ মৰিশালিৰ দৰে নিৰস হৈ পৰে ।
কেইবছৰমান আগত যাদৱে এদিন মহাবাহু ব্ৰহ্মপুত্ৰৰ পাৰত খোজকাঢ়ি গৈ থাকোতে এডৰা শুকান নিৰ্জন ঠাই পালে । ঠাইডোখৰ বহুত শুকান আৰু গৰম আছিল । তাৰ বালিবোৰত খোজ পেলালে ভৰি দ'লৈকে সোমাই যায় । আৰু ঢৌৰ দৰে কিবা দেখিবলৈ পালে।
বালিৰ ওপৰত ঢৌ, "কি আচৰিত!"
ভালদৰে চাব তেওঁ আৰু ওচৰলৈ গʼল। দূৰৈৰ পৰা ঢৌৰ দৰে দেখা বস্তুটো আচলতে সাপহে। যাদৱে ভাবিলে যোৱা নিশা নিশ্চয় নদীৰ পানী বাঢ়ি আহিছিল বাবে সাপবোৰ পাৰত আহি পৰিছে ।
সাপকেইটাই অন্য সাপৰ দৰে সুস্থ সবল চটফটাই আৰু লৰচৰ কৰা নাছিল । যাদৱে সিহতঁৰ ওচৰলৈ যোৱাৰ পিছতো  ফোচফোচাই ও উঠা নাছিল আৰু পলাব ও চেষ্টা কৰা নাছিল । আৰু কামোৰিবও খেদি যোৱা নাছিল । মাত্ৰ সিহঁত ভাগৰুৱা এলেহুৱাৰ দৰে ৰচী এটুকুৰা হৈ পৰি  । আছিল বেচেৰা সাপকেইটাই গৰমত যথৰ হৈ পৰিছে । ইয়াত যদি অকণমান ছাঁ পালেহেতেন, এই ধংস হৈ যোৱা মৰিশালি খনত যদি কেইজোপা মান গছ থাকিলহেতেন হয়টো সাপকেইটাই কিছু আৰাম পালেহেতেন।
সাপকেইটাই এনেকৈ ৰʼদৰ তাপত চটফটাই যুজি থকাটো যাদৱৰ সহ্য হোৱা নাছিল । দৃশ্যটো দেখি বৰ দুখ পালে আৰু তেওঁ কান্দিবলৈ ধৰিলে ।কিন্তু অতি সোনকালে তেওঁৰ মনত এটা বুদ্ধি উপঙিল। তৎক্ষণাত বহাৰ পৰা উঠি মন ডাঠ কৰি কলে, "এতিয়া আৰু কান্দি থকাৰ সময় নাই , কিবা এটা চেষ্টা কৰিম।" তেওঁ বেগাই দৌৰি গৈ নিজৰ গাঁৱত উপস্থিত হল। অতি কম সময়ৰ ভিতৰত মোনা এখনত পাৰালৈকে বাহৰ গজালি ভৰাই লʼলে । যাদৱে জানিছিল  যে "গৰম বালিত অইন উদ্ভিদ জীয়াই থাকিব নোৱাৰে , কিন্তু বাহ থাকিব কাৰণ বাহ শক্তিশালী ।" গতিকে বাহবোৰ সোনকালে ফুটি ওলাব ।
যাদৱে বাহৰ গজালিবোৰ লৈ সেই বালিময় মৰিশালি সদৃশ উকা ঠাইডৰা পালেগৈ আৰু কিছু কিছু দূৰত্বত গজালিবোৰ ৰুই দিলে । গৰম দিনত এনেদৰে কাম কৰাতো সহজ নাছিল সেয়েহে সম্পূৰ্ণ হোৱালৈকে বহু বছৰ পাৰ হৈছিল । কোনোবা বছৰ নদীৰ পানী শুকাই নোহোৱা হয়, আৰু আনতো বছৰত আকৌ বানপানী ওফন্দি আহে। কেতিয়াবা আকৌ ঢৌৱে বালিবোৰ খহাই নিয়ে, আৰু কেতিয়াবা ধাৰত বহুতো বালি আহি দম হৈ যায় । বহু দিন ধাৰাষাৰ বৰষুণ ও আহিল । তথাপি কিন্তু যাদৱে হাৰ নামানিলে আৰু বাহৰ গাজবোৰ ৰুই শেষ কৰিলে ।
এসময়ত গজালিবোৰৰ পৰা গা-গছ ওলাবলৈ ধৰিলে । যিমানেই বাহবোৰ বাঢ়িবলৈ ধৰিছে , সিমানেই বালিত ছাঁ পৰিল । আৰু সেই ছাঁত পোক-পৰুৱা জী উঠিল । সিহঁতে তাত মাটিৰ তলত সুৰঙ্গ বনাবলৈ ললে ।বাহবোৰৰ লগতে মাটিডৰাৰ ৰঙো সলনি হব ধৰিলে ।ভূৰভূৰিয়া মাটিডৰাৰ  বালিবোৰৰ ঠাইত মাটি জমা হবলৈ ধৰিলে ।নিৰ্জন মাটিডৰাই এতিয়া প্ৰাণ পাই জী উঠিল । এতিয়া সেই বালিময় মৰিশালি আৰু নাই । এতিয়া  তাত মাথোঁ সেউজীয়া গছ-গছনিৰে ভৰা এখনি ঠাই হৈ পৰিল ।
এতিয়া আৰু যাদৱৰ কোনো দুখ নাই যদিও সম্পূৰ্ণ সুখীও হব পৰা নাছিল । তেওঁ বাহৰ চোৱাচিতা কৰি থাকোতে ভাবিব ধৰিলে যে গছ-গছনি নোহোৱা ঠাইতকৈ কেইজোপামান থকা ঠাই কিছু বেছি ভাল  লাগে।এই ঠাইখিনি যদি গছ-গছনিৰে ভৰা হলহেতেন,আৰু কিমান যে ভাল লাগিলেহেতেন।কথাষাৰ ভাবি তেওঁৰ মনটো চঞ্চল হৈ উঠিল । যাদৱ গাঁৱলৈ গল। আৰু গৈয়ে তেওঁ বিভিন্ন ধৰণৰ উদ্ভিদৰ বীজ সংগ্ৰহ কৰাত লাগি গল। ভেলকল, এজাৰ,শিমলু , চেগুণ, গমাৰি, অৰ্জুন , আদি বিভন্ন উদ্ভিদৰ পুলি আৰু বীজ তিনিখন ডাঙৰ ডাঙৰ বস্তাত ভৰাই  ললে।আমাৰ মাটি এতিয়া আৰু উকা হৈ নাথাকে । তাত কিছু সেউজীয়া পৰিবেশ আছে ,এতিয়া আৰু তাত শুকান বালি নাই ,বোকা মাটি হে আছে ।তাত এতিয়াৰ পৰা যিকোনো উদ্ভিদ ৰুব পাৰিম আৰু বহুতো ৰুব পাৰিম।
গছপুলি আৰু বহুতো বীজ লৈ যাদৱে কম পৰিমাণৰ গছ-গছনি থকা ঠাই এডৰালৈ গʼল। আৰু এনেকৈয়ে খালী ঠাইবোৰত গছপুলি ৰুই দিলে আৰু বীজ চটিয়ালে।বহুত কষ্টকৰ কাম এইবোৰ,তেওঁৰ পিঠি বিষাইছিল। গছপুলি ৰুই তেওঁ বহু বছৰ পাৰ হৈ গʼল। গাওঁখন চহৰসদৃশ হৈ পৰিল। মাটিটো মাটিয়ে আকাশৰ ৰঙো পৰিবৰ্তন হʼল। আকাশ নীলাবৰণীয়া আৰু কমলাবৰণীয়া পৰিবৰ্তে কেতিয়াবা বেঙুনীয়া আৰু কেতিয়াবা গোলপীয়া হোৱা দেখা গʼল । বায়ুমণ্ডল ধূলিয়ে আবৰি ধৰিেল , আৰু নদ -নদী লেতেৰা আবৰ্জনাৰে ভৰি পৰিল । তথাপিও কিন্তু যাদৱৰ হিতৈষী পোক-পৰুৱাবোৰে মাটি খান্দি ওলট-পালট কৰি মাটিবোৰ চহ কৰি আগুৱাই গৈয়েই থাকিল । তেওঁৰ ওখ ওখ বাহগছ বোৰে ছাঁ দিলে আনফালে বায়ুমণ্ডল শীতল কৰি তুলিলে । যাদৱে ৰূপনৰ কাম দুগুণ বঢ়ালে।
তেওঁ ৰোপণ কৰা ভেলকল, শিমলু,এজাৰ, অৰ্জুন , গমাৰি, শাল, চেগুন আদি উদ্ভিদৰ পুলিবোৰ অতি সোনকালে বাঢ়িবলৈ লʼলে ।ডাঙৰ হোৱাত গছবোৰৰ পৰা বীজ সিঁচৰিত হৈ চাৰিওফালে চিটিকি পৰিল । নতুন বীজবোৰৰ পৰা ওলোৱা পুলিবোৰৰ শিপা, গা-গছ , ঠাল-ঠেঙুলীবোৰ বাঢ়ি আহিল । ক্ষীণ পুলিবোৰ  শকত-আৱত আৰু মজবুত গা-গছেৰে ঠাইডোখৰ  আৱৰি ধৰিলে । এনেকুৱা লাগিল যেন বাঢ়ি অহা ঠাল-ঠেঙুলীবোৰে আকাশ চুব বিচাৰিছে ।
যিডোখৰ ঠাইত কোনো গছ-গছনি নাছিল ,সেই বালিৰে  ভৰপূৰ মৰিশালি সদৃশ ঠাইটুকুৰা এতিয়া সুন্দৰ মনোৰম  প্ৰাকৃতিক সৌন্দৰ্যৰে ভৰি পৰিল ।এতিয়া গছ-গছনিবোৰে যেন হালি- জালি নাচি আছে । তাৰ  মাজl জীৱ-জন্তু নাথাকিব পাৰে জানো এইটো কেনেকৈ হব পাৰে ?
মাথো এটা জীৱৰ পৰা আৰম্ভ হৈ আগলৈ বাঢ়ি গʼল।
প্ৰথমতে এটা পক্ষী আহিল । কিছুদিন পিছত কিছুমান ওচৰৰ পৰা আন কিছুমান বহু দূৰৈৰ পৰা আহি গছবোৰৰ ওপৰত বাহঁ সাজিব ধৰিলে ।পক্ষীবোৰৰ ভিতৰত শগুন, চিলনী, ৰাজহাহঁ, বৰটোকোলা বগলী আদি আছিল ।শুৱলা মাতেৰে গান গোৱা চৰাইও আহিছে । আৰু ডাঙৰ মাতৰ থকা চৰাই ৱাৰ্বল, থ্ৰশ আদি ফিচা জোকাৰি জপিওৱা চৰাই আহিছে আৰু এটা সুৰতে  গোৱা আদি চৰাইবোৰ যাদৱৰ সুন্দৰ মধুবনত আহিছে ।
এইবাৰ জন্তু আহিল  ।তাত বহুতো গছ-গছনি আছিল বাবে জন্তুবোৰৰ আগমনৰ লানি লাগিল । কিছুমান  জপিয়াই জপিয়াই আন কিছুমান চুচৰি আহিল । কোনোৱে গছৰ ডালত বগাই আহিল , আন কোনোৱে আকৌ নাচি নাচি আহিল ।এনেদৰে বগা হৰিণ, শহা, বান্দৰ , এশিঙীয়া গড়, মহ ,বাঘ,হাতী  আদি বিভিন্ন জন্তুৱে আহি তাত বাস কৰিব লʼলে ।
অৱশেষত আহিল সাপ। অকাই-পকাই, মেৰিয়াই মেৰিয়াই আহি যাদৱৰ বননিৰ ছাঁত অকণমান ঠাণ্ডাৰ অনুভৱ লʼলে। সাপকেইডাল দেখি যাদৱে মনত বহুত শান্তি পালে । তেওঁ মাটিত বহি লʼলে আৰু আনন্দতে দুচকুৰে চকুপানী বৈ আহিল। তেওঁৰ ইমানেই আনন্দ লাগিছিল যে সাপে দঙ্খন কৰাৰো ভয় নকৰি হাতেৰে সাপটো আনি বুকুৰ মাজত সাবটি ধৰিলে ।
যি ঠাইত গছ-গছনি নাছিল সেই ঠাই যাদৱে বহুত কষ্টৰে গছ-গছনিৰে ভৰাই তুলিছিল আৰু এতিয়া তাৰ যিফালেই চকু দিয়া সেইফালেই পাখি, নেজ, ঠোট, ডেউকা , পঞ্জা, আৰু বিষাক্ত দাত দেখা পোৱা  । যিফালেই চাব বিচাৰে সেইফালেই সেউজীয়া ৰং। ছাঁ হওঁক বা ৰ'দেই হওঁক , কেউপিনে সেউজীয়া । ঠাইখন এতিয়া হাবিলৈ ৰূপান্তৰ হৈছিল । আৰু যাদৱৰ ফুৰ্তিৰ সীমা নাইকিয়া হৈছিল ।
যাদৱে আকৌ ভাবিলে যে , " সকলোবোৰ উদ্ভিদ একেলগে পোৱাকৈ এখন হাবি থাকিলে কিমান যে ভাল হʼলহেতেন!"
তাতোকৈ ভাল হব বহু কেইখন তেনেকুৱা হাবি হলে।"সেইবাবে তেওঁ গোটেই পৃথিৱীত উদ্ভিদ ৰোপণ কৰিবৰ পণ লৈ কান্ধত ভৰা বীজৰ বোস্তাটো লৈ ওলাই গʼল। গৈ গৈ তেওঁ মুকলি ঠাইবোৰত উদ্ভিদৰ বীজসমূহ ৰূপন কৰিেল । মুকলি ঠাই পালেই তেওঁ বীজ আৰু গছপুলি ৰুই গʼল ।কিন্তু পৃথিৱীত গছ নথকা ঠাই বহুত আছে । যাদৱৰ বাবে দুখ লগা বিষয় যে "গছ-গছনি থকা ঠাইতকৈ নথকা ঠাই বেছি আছে ।" যি নহওঁক যাদৱ আৰু এতিয়া কান্দি থকাত নাই ।
যাদৱে বীজ ছটিয়াই গʼল আৰু গছপুলি ৰুই গʼল।
বীজ চটিয়াই গʼল আৰু গছপুলি ৰুই গʼল।যাদৱ ৰৈ নাথাকিল ।
আগৰ দিনৰ যিবোৰ জঙ্গল আছিল সেইবোৰক আকৌ নতুনকৈ সজাটো বহুত কঠিন কাম । সাগৰৰ পানী বাঢ়ি আহিব ধৰিছে আৰু ঠাণ্ডা বতাহ জোৰেৰে বলিব লৈছে । বস্তিবোৰ চহৰলৈ ৰূপান্তৰ হʼল আৰু যাদৱও লাহে লাহে বুঢ়া হৈ আহিল । তেতিয়াও কিন্তু তেওঁ বীজ চটিয়াব আৰু পুলি ৰুবলৈ এৰা নাছিল ।  বীজ চটিয়াইয়ে আছে , পুলি ৰুইয়ে আছে  ।
যাদৱে তেতিয়ালৈকে গছপুলি ৰুব, যেতিয়ালৈকে চাৰিওফালৰ সেউজীয়া পৰিবেশে গোটেই পৃথিৱীখন সুন্দৰ আকৰ্ষিত সুখ সমৃদ্ধিৰে পৰিৰ্পূৰ্ণ হৈ নুঠে ।
আচলতে যাদৱ কোন ?মূলতে যাদৱ মূলাই পায়েং এজন পৰিবেশ বন পৰ্যাবেক্ষণ নিয়ন্ত্ৰণ কৰ্তা । যি গৰাকী ব্যক্তিয়ে ভাৰত চৰকাৰৰ দ্বাৰা নাগৰিকক প্ৰদান কৰা আটাইতকৈ ডাঙৰ সন্মানীয় পুৰস্কাৰ সমুহৰ ভিতৰৰ এটা পদ্মশ্ৰী বটাঁ লাভ কৰিছে ।  তেওঁ অসমৰ মাজুলী গাঁৱৰ নিবাসী।এয়া ১৯৭৯ চনৰ কথা। ব্ৰহ্মপুত্ৰ নদীৰ পাৰত থকা গৰম বালিত সাপবোৰ চটফটাই মৃত্যুমুখত পৰা দৃশ্য দেখি যাদৱে বহুত দুখ পাইছিল সেয়েহে তেওঁ ১৬ বছৰ বয়সতে আৰম্ভ কৰিছিল বৃক্ষৰোপণ অভিযান । সেই মূহুৰ্ততে তেওঁ সিদ্ধান্ত লৈছিল যে জীয়াই থকা পৰ্যন্ত গছপুলি ৰুই যাব , সেয়ে প্ৰথমতে তেওঁ অতি সোনকালে গজি ওলোৱা গছপুলি ৰুই দিলে । বহুত কষ্টৰে এজোপা এজোপাকৈ গছপুলি ৰুই তেওঁ সম্পূৰ্ণ জঙ্গল এখন প্ৰস্তুত কৰি তুলিলে ।বিগত তিনিটা দশকত যাদৱে  গছপুলি ৰুই ৰুই শুকান অনুপযোগী মাটিৰ ৰং-ৰূপ, আকৃতি - প্ৰকৃতি সলনি কৰি দিলে । নদী দাতিত বালিৰে ভৰপূৰ হৈ থকা ৫৫০ হেক্টৰ মাটি এতিয়া গভীৰ জঙ্গলত পৰিণত হৈছে । য'ত এতিয়া বিভিন্ন ধৰণৰ উদ্ভিদ আৰু জীৱ-জন্তু পোৱা যায়।
কৰা আৰু শিকাআম খোৱা গছ ৰোৱা ,গছৰ সৈতে তুমিও ডাঙৰ হোৱা । আম খালা?
মজা পালা?
আৰু এটা খাবৰ মন আছে নেকি ?
নিশ্চয় , দোকানত গৈ তুমি কিনিব পাৰা । কিন্তু ইয়াতকৈ যদি বেছি মজা  পোৱা তেতিয়া , সেইটোও আকৌ বিনামূলীয়াকৈ , যেতিয়া তুমি খোৱা আমটোৰ গুটি বা বীজটোৰ পৰা এজোপা আম গছ উৎপন্ন হব!
ইয়াৰ বাবে লাগিব তোমাক অলপ সময় আৰু ধৈৰ্য্য ।প্ৰথমতে তুমি তোমাৰ ঘৰৰ ওচৰৰ সদায় ৰ'দ পৰি থকা  খালী ঠাই এটুকুৰা বিচাৰা  । কোনোবা ডাঙৰৰ সহায়ত বা বন্ধু বা ভাই-ভনীৰ সহায়ত মাটি টুকুৰাত দকৈ গাত খান্দি আম খোৱাৰ পিছত ৰৈ যোৱা  বীজটো গাতত থোৱা আৰু তাত মাটিৰে ঢাকি দিয়া । তাৰপিছত দুমগ্ পানী ঢালি দিয়া । এনেকৈ দুসপ্তাহ পানী দিয়াৰ পিছত দুদিনমানৰ ভিতৰত বীজটোৰ পৰা গজালি ওলাব। গজালিৰ পৰা এজোপা ডাঙৰ গছ হোৱালৈকে বহুত সময় লাগিব । সেয়েহে চিন্তা কৰিব নালাগে আৰু খৰখেদাও নকৰিবা
তুমি ৰোৱা আমৰ বীজটোৰ পৰা ওলোৱা গজালি আৰু তাৰ পৰা ওলোৱা পুলি ক্ৰমান্বয়ে ডাঙৰ সুস্থ গছ এজোপা হোৱালৈকে ভালদৰে যত্ন লোৱাৰ প্ৰয়োজন ।সজাগ হৈ থাকিব লাগিব যাতে বাঢ়ি অহা আমপুলিটো পোক-পৰুৱা বা আন জন্তুৱে খাব নোৱাৰে , তাৰোপৰি লক্ষ্য ৰাখিব লাগিব যাতে কাৰোবাৰ ভৰিৰ গচকত ভাঙি যাব নোৱাৰে । যদি অপেক্ষা কৰি তোমাৰ আমনি লাগিছে তেনেহলে তুমি ভাল কিতাপ পঢ়া নতুবা গুণগুণাই গীত গোৱা নতুবা আৰু গছপুলি ৰোৱা ।কেইবছৰমান পিছত যেতিয়া তুমি আগতকৈ ওখ হবা, তোমাৰ লগত তোমাৰ আমগছ জোপাও বাঢ়ি গৈছে । এনেকৈ বাঢ়ি বাঢ়ি এসময়ত এজোপা ডাঙৰ গছৰ ৰূপ লব। যদি তুমি বিচৰা তাত উঠিব পাৰিবা । আনকি তাৰ ছাঁৰ তলত জিৰণি বা বন্ধুবোৰৰ সৈতে পিকনিকবা বনভোজ খাব পাৰিবা । তেতিয়াহে আৰম্ভ হব মজা !
যেতিয়া গছজোপাই আম দিয়া আৰম্ভ কৰিব । তুমি তোমাৰ বন্ধুবৰ্গৰ সৈতে খাব পাৰিবা। তাতোকৈ অধিক ভাল লাগিব যেতিয়া আম ভালপোৱা অন্য জীৱ-জন্তুবোৰ আহিব । চৰাই-চিৰিকটি, পোক-পৰুৱা, কেৰ্কেটুৱা, বান্দৰ, বাদুলি, আৰু মকৰা আদি জীৱক তোমাৰ গছজোপাই আকৰ্ষণ কৰি আনিব। এইবোৰৰ ভিতৰত কিছুমানে আম খাব আন কিছুমানে গছজোপাৰ ৰস খাব , আন কিছুমানে আকৌ ফুলৰ ৰস চুহিব, আৰু আন কিছুমানে আন জীৱক খাদ্য হিচাবে চিকাৰ কৰিব । সকলোৱে নিজৰ নিজৰ পেট পুৰাবলৈ যে আহিছে তেনে নহয় । সিহঁতৰ মাজত এনেকুৱা কিছুমান জীৱও আছে যিয়ে গছৰ ছাঁৰ তলত আৰু ডালত বা পাতৰ আৰত কিছুসময় শান্তিৰে বিশ্ৰাম লব। তোমাৰ গছজোপাই ভিন ভিন জীৱ-জন্তুৰ বাবে ভিন ভিন কাম কৰিব। তেতিয়া তুমি চাব পাৰিবা যে সদায় তোমাৰ আমজোপাত কোন কোন কেতিয়া আৰু কিয় আহিছে । তুমি যি দেখা পোৱা এঠাইত  ধুনীয়াকৈ লিখি থবা। ইয়াৰ উপৰি তুমি যি দেখিবা তাৰ চিত্ৰও আকিব পাৰিবা । দেখিলা?
মাত্ৰ এটা আমৰ বীজেৰে তুমি কি কি কৰিলা?
কিমান জানিব পালা?
এতিয়া তুমি ভাবাচোন!
গছ-গছনিৰে ভৰা সম্পূৰ্ণ জঙ্গলখনত যাদৱৰ কিমান আনন্দ লাগিব !
মোৰ আইতাক মই আমাৰ পৰিয়ালৰ সকলোতকৈ বেচি ভাল পাওঁ ।
তেওঁ মোৰ কাৰণে বৰ ভাল ভাল লাড়ু কৰে !
ওপৰত এটা সৰু কাজু দি কৰা তেওঁৰ লাড়ুবোৰ ডাঙৰ আৰু কোমল  !
মোৰ আইতাই মোক নতুন কিতাপ পঢ়াতো সহায় কৰে ।
আইতা বৰ সাহসীও !
তেওঁ মকৰালৈ অকণো ভয় নকৰে ।             হাতত বাতৰি কাগজ এখন লৈ তেওঁ সিহঁতক খেদাই দিয়ে ।
আইতাক সহায় কৰিবলৈ মই বৰ ভালপাওঁ ।           মই মটৰ গুচাই তেওঁক সহায় কৰােতে,  মোক তেওঁৰ সৰু কালৰ বহুত আমোদজনক কাহিনী কয় ।
তেওঁ মোক গাঠি দিয়া হালধীয়া চুৱেটাৰটো মোৰ বৰ প্রিয় !
মই মোৰ আইতাক বৰ ভালপাওঁ । তেওঁ সঁচাকৈয়ে সকলোতকৈ ভাল ।
নমস্কাৰ !
আজি বাগিছাই আমাক কিছু কথা শিকাবলৈ ব্যৱস্থা কৰিছে,  শুনো আহা।
আমি এতিয়া আৰম্ভ কৰোঁ ।সকলোকে নমস্কাৰ জনাইছোঁ  !মোৰ পাত দেখি তোমালোকে নিশচয় মোক চিনি পাইছা ?
মই হ‘লো মূলা !
মোৰ পাত কেঁচাই খালে পাচনতন্ত্র মজবুট হয়।                                     মোৰ  কেঁচা পাতে পেট পৰিষ্কাৰ কৰে, ভোক                                 বঢ়াই আৰু চকুৰ দৃষ্টিশক্তি বৃদ্ধি কৰে । মানুহৰ                                 মাত ভাগিলে বা ডিঙিৰ সমস্যা হ‘লে  মোৰ                                   গুটি খালে উপশম পায় ।                                                    মোৰ বৈজ্ঞানিক নাম হ‘ল ৰফনাচ চেটিভাচ।
স্বাগতম !
এইবাৰ মোৰ পাল !
চাংখনৰ পৰা কোনোবাই ক‘লে। মই কেৰেলা। মোৰ স্বাদ তিতা, কিন্তু মানুহে মোৰ তৰকাৰী আৰু আচাৰ খাই ভাল পায়। উচ্চ ৰক্তচাপ থকা লোকে মোৰ ৰস কেঁচাই খায় । জ্বৰ, ঘাআদি  উপশম হোৱাতো মই সহায়  কৰোঁ। মোক মিহি কৰি বাটি পোৰা ঘাত লগায়।     মোৰ বৈজ্ঞানিক নাম হ‘ল, মমৰডিকা চাৰনটিয়া ।
ধনিয়াই এইবাৰ আগুৱাই আহি প্রথমে নিজৰ চিনাকী দিলে।  সকলোকে সম্ভাষণ জনাইছোঁ । তৰকাৰীৰ স্বাদ বঢ়াবৰ কাৰণে সকলোৱে  মোক বিচাৰে । মোৰ  চাটনীও তৈয়াৰ কৰে । মোৰ বীজ আৰু সৈন্ধৱ লৱন বটি  মানুহে চৰবত তৈয়াৰ কৰে । মূৰৰ বিষ উপশমৰ কাৰণে  মোক মিহি কৰি বটি কপালত লেপ লগায়।                     মই কিলান্ট্র  বা চাইনীজ পাৰ্চলি  নামেৰেও জনাজাত ।
সৰিয়হ পাতে আৰম্ভ কৰিবৰ কাৰণে হাতযোৰ কৰিলে।মই হ‘লো সৰিয়হ পাত । মই মানুহক বিভিন্ন প্ৰকাৰে সহায় কৰোঁ। মানুহে মোক শাক হিচাবে খায়। কেতিয়াবা ঔষধ হিচাবেও ব্যৱহাৰ কৰে।            চকুৰ দৃষ্টিশক্তি বঢ়োৱাৰ কাৰণে মই প্রমাণী ।
জলকীয়াই ক‘লে, স্বাগতম !
মই জলকীয়া ।  মোৰ স্বাদ জ্বলা । মই জানো, বহুতো লোকে জ্বলা খাদ্য  ভাল নাপায়, কিন্তু মোৰ অন্য  ব্যৱহাৰো আছে।  ডায়েৰীয়া হ‘লে মানুহে মোৰ ৰস পান কৰে । তাৰ উপৰিও শাক-পাচলি বাগিছাৰ মোৰ বন্ধুসকলক বেমাৰ আৰু পোক-পৰুৱাৰ আক্ৰমণৰ পৰা  মই ৰক্ষা কৰোঁ। মোক ভাঙি লৈ পানীত মিলাই বাগিছাত ছটিয়াই দিব লাগে । এনে কৰিলে অন্য বিষাক্ত কীটনাশক ঔষধ প্রয়োগ কৰিব নালাগে ।
তোমালোকে জানানে ?
আজিকালি মানুহে পথাৰত, শাক-পাচলিৰ বাগিছাত ৰাসায়নিক সাৰ ব্যৱহাৰ কৰে । এই সাৰৰ সহায়ত বৰ সোনকালে শস্য ডাঙৰ হয়, কিন্তু  সেইবোৰ পোক, ফৰিং আৰু অন্য পোকৰ দ্বাৰা সহজতে আক্রান্ত হয়। এই সাৰ দি কৰা খেতিত আকৌ ঔষধ দিবলগীয়া হয়। ই মানুহক বেমাৰী, আৰু মাটিক বিষাক্ত কৰে কাৰণে মানুহ সজাগ হৈ নতুন ধৰণৰে সাৰ তৈয়াৰ কৰাৰ উপায় বিচাৰিছে ।দুই/ আঢ়ৈ কেজি নীমপাত , ধপাতৰ পাত বা গৰুৱে নোখোৱা  অন্য পাত বিশ লিটাৰ গৰু বা ম‘হৰ প্রস্রাৱত  বিশ লিটাৰ পানীত মিলাই এক মিনিটৰ কাৰণে গৰম কৰি ঠাণ্ডা হ‘লে ছটিয়াই কীটনাশক হিচাবে ব্যৱহাৰ কৰিব পাৰি । এই দৰে  কৰা উৎপাদিত সামগ্রী খালে মানুহৰ কোনো অপকাৰ নহয় ।
স্বাগতম !
মই পিয়াজ।              মোৰ পাত তৰকাৰীত দি সকলোৱে খায় ।         চালাদ সজাবৰ কাৰণে ব্যৱহাৰ কৰিলে মই সন্মানিত         অনুভৱ কৰোঁ ।               মই মানুহক     নিদ্রাহীনতা আৰু ক্লান্তি দূৰ কৰাত সহায় কৰোঁ।                               স্বাস্থ্য  কৰ্মীসকলে মোৰ ৰসৰ বৰকৈ প্রশংসা কৰে ।                           দাঁতৰ সমসাত ভোগীলেও মানুহে মোক মনত পেলায়।
“এইবাৰ মোৰ পাল, নহয়নে বাৰু ?‘‘ নহৰুৱে ক‘লে।“মই ক‘ৰপৰা আৰম্ভ কৰোঁ ?
মানুহে মোক বহুতো কথাৰ কাৰণে মনত পেলায়। পেট বিষালে মোক মনত পেলায়, কাহৰ পৰা উপশম পাবলৈ মোৰ সহায় লয় । তেওঁলোকে কয়, মই হেনো বৰ উপকাৰী।  মোক কেঁচায়, পুৰি আৰু ৰান্ধি খায় । প্রতিখন ঘৰেই মোৰ প্রতি বিশেষ যত্ন লয়।
নহৰুৱে তাৰ বিষয়ে কৈ থাকোতে সকলোৱে বৰ মন দি শুনি আছিল । গোটেই বাগিছাখনেই নীৰৱ হৈ আছিল । এনে লাগিছিল যেন, প্রত্যেকবিধ পাচলিৰে কিবা দৰ্কাৰী কথা ক‘বলগীয়া আছে !
বিলাহীয়ে আৰম্ভ কৰিলে, “মই বিলাহী। সকলোৱে মোক প্রতিখন তৰকাৰীত ব্যৱহাৰ কৰে । চালাদতো মোৰ সন্মানীয় স্থান আছে । সম্পূৰ্ণকৈ পকিলে মই উপকাৰী আৰু ৰঙা হৈ দেখাত ধুনীয়া হওঁ। মানুহৰ হাড় আৰু দাঁত মজবুট কৰাতো মই সহায় কৰোঁ । মোৰ গাত থকা ভিটামিন ৰন্ধাৰ পিছতো অক্ষুণ্ণ থাকে । ইয়াৰ বৈজ্ঞানিক নাম হ‘ল, চলানোম লাইক পাৰ্চিকাম ।সকলো শাক-পাচলিয়ে সিহঁতৰ আকাৰ আৰু গোন্ধ মাটিৰ পৰা, স্বাদ পানীৰ পৰা ৰং,  সূৰ্য আৰু বায়ুৰ পৰা শক্তি আহৰণ কৰে ।
আদাই লাহেকৈ আৰম্ভ কৰিলে , “মই আদা। যদিও মই বাগিছাৰ এটা কোণত থাকো, পাকঘৰত মই নহৰুৰ লগতে স্থান পাওঁ।                   খাদ্য  স্বাদিষ্ট  কৰাত আমি দুয়ো সহায় কৰোঁ। পানীলগা                 অসুখত মানুহে মোক মনত পেলায়। কাহ আৰু ডিঙিৰ                   সমস্যাৰ  পৰা উপশম পাবলৈ মোক মৌৰ লগত মিলাই                  সেৱন কৰে । মানুহক সহায় কৰি মই সুখী হওঁ।‘‘                   মোৰ বৈজ্ঞানিক নাম হ‘ল জিঞ্জাৰ অফিচিনেট।                                           আদাৰ বাকলি আৰু নেমুৰ গুটি মানুহৰ                                     স্বাস্থ্যৰ কাৰণে হানিকাৰক,  কথাটো জানানে ?
এইবাৰ পালেঙে আৰম্ভ কৰিলে, “মই পালেং । মোক সকলোৱে উৎকৃষ্ট  সেউজীয়া শাক বুলি কয়। পাচনতন্ত্র ভালে ৰখাত মই সহায় কৰোঁ। ৰক্তহীনতাৰ পৰা উপশম পাবলৈ মানুহে মোক মনত পেলায়। ধন্যবাদ।‘‘মোৰ বৈজ্ঞানিক নাম হ‘ল, স্পিনাচিয়া অলেৰাচিয়া।
মই হ‘লো তিয়হ । ৰঙালাও, লাও আৰু মই একে প্রজাতিৰ পাচলি । মোৰ গোটেই গাটো পানীৰে ভৰা । মানুহৰ খাদ্য হজম হোৱাত মই সহায় কৰোঁ । প্রস্রাৱৰ সমস্যাতো মই সহায় কৰোঁ। মোৰ গুটিয়ে আচৰিত কাম কৰে । পেটত  কৃমী হ‘লে, মাত ভাগিলে আৰু মুখত ঘা হ‘লে মোৰ গুটি ব্যৱহাৰ কৰে ।   মোৰ বৈজ্ঞানিক নাম হ‘ল, কুকুমিচ চেটিভাচ ।
ৰঙালাৱে  নিজৰ চিনাকী দি আৰম্ভ কৰিলে । “মানুহে মোৰ পাত, গছ আৰু ফলৰ তৰকাৰী খায় ।  দাঁত, দাঁতৰ আলু, স্নায়ু, চকু, চুলি ভালে ৰাখিবলৈকো মোক ব্যৱহাৰ কৰে । গল ব্লাডাৰ আৰু কিডনীৰ পাথৰৰ                                                পৰা  উপশম পাবলৈ মানুহে মোক ব্যৱহাৰ                                             কৰে ।  পেটত ফিটা পেলু হ‘লে  উপশম                                             পাবৰ কাৰণে মানুহে  মোক                                                 বিচাৰি ফুৰে ।
ইয়াৰ পিছতে লাওৰ পাল । নিজক চিনাকী দি ক‘লে, “মই লাও । মানুহে শৰীৰক  বিষমুক্ত কৰিবৰ কাৰণে মোৰ ৰস খায় ।‘‘ইয়াৰ বৈজ্ঞানিক নাম হ‘ল, লেজেনৰিয়াচিকেৰেৰিয়া, কিন্তু ইয়াক কেলাবুচ, বগা ফুলৰ লাও, লং মেলন, নিউ গিনী বিন আৰু  টাচমানিয়ান বিন বুলিও জনা যায়।
মূলাই বৰকৈ আৱেগিক হৈ ক‘লে, “আজি সকলোৱে আমাৰ বিষয়ে বহুত কথা জানিবলৈ পালা । তোমালোকৰ মাজৰ এজন হ‘বলৈ পাই মই বৰ  কৃতজ্ঞ । আমি কোনো অদৰ্কাৰী নহয়। আমি সুখী মনেৰে আৰু বিনীতভাৱে আমাৰ সকলোতকৈ ভালখিনি দিওঁ।সঁচাকৈয়ে আমি সৌভাগ্যৱান।
সকলো পাচলিয়ে ভুনভুনাই এক মাতেৰে ক‘লে, “হে আমাৰ বন্ধু  মানুহ, আমাক ভাল মাটি, স্বাস্থ্যকৰ পৰিৱেশ দিয়া । তেতিয়াহে আমি তোমালোকক স্বাস্থ্য  দিব পাৰিম ।
মোৰ এজনী বন্ধু আছে । তাই আমাৰ ঘৰতে থাকে ।
মোৰ মন ভালে থাকিলে তাইৰো মন ভালে থাকে  ।
মই কান্দিবলৈ ধৰিলে তায়ো কান্দে ।
কিন্তু মই তাইৰ মাত শুনিবলৈ নাপাওঁ ।                মোৰ বন্ধুজনী আইনাখনৰ ভিতৰত থাকে ।
মই তাইক কওঁ, “বাহিৰলৈ ওলাই আহা, আমি খেলিম ।’’ কিন্তু তাই ওলাই নাহে ।
“মোৰ মন ভাল লগা নাই । মই শুবলৈ যাওঁ ।’’
মই শুই থাকিলে তাই আইনাৰ বাহিৰলৈ ওলাই মোৰ ওচৰলৈ আহে, আৰু আমি দুয়ো ধেমালি কৰো ।
তেতিয়া আমি দুয়ো একেলগে খেলাে, দৌৰো, আৰু চিঞৰ বাখৰ কৰো ।
মই তাইৰ লগত কথা পাতিলে, তায়ো মোৰ লগত কথা পাতে
ৰাতিপুৱা মোৰ এই বন্ধুজনী পুনৰ আইনাখনৰ ভিতৰলৈ গুচি যায় ।
কিন্তু মই তাইক অকণো বেয়া নাপাওঁ । সপোনত তাইৰ লগত মই  আকৌ খেলা কৰিম !
ৰঞ্জিতে গোটেই সন্ধিয়াটো নিজৰ মাক-দেউতাক অহালৈ বাট চাই আছিল। সাধাৰণতে ঘৰৰ বনকৰা ছোৱালীজনী যোৱাৰ পিছত সি ৭-৮ বজালৈ অকলশৰেই থাকে।সি এটা ১১ বছৰীয়া ল'ৰা। গতিকে সি ভাৱিলে যে সি অকলশৰেও থাকিব পাৰিব।কিন্তু আজি তাৰ ভাল লাগি থকা নাছিল। সি নিজৰ মাক বা দেউতাকক কাষত বিচাৰিছিল।
সি খিড়িকীৰ কাষত কিছু সময় বহিল। তাৰ মাক যিকোনো সময়তে ঘৰ পাবহি। সি বাৰে বাৰে তাকে কৈ নিজকে সান্ত্বনা দিলে। তাৰ টি.ভি চাবলৈও মন যোৱা নাছিল বা আন একো কাম কৰিবলৈও মন যোৱা নাছিল।ৰাতিৰ খাদ্য ইতিমধ্যেই বনোৱা হৈছিল। কিন্তু তাৰ ভোকো লগা নাছিল। সি তাৰ বান্ধৱী মিনুলৈ মনত পেলালে। মিনুৱে আকাশৰ তৰা চাই ভাল পায়।তাই ৰঞ্জিতক নিজৰ খিড়িকীৰ পৰা আকাশখন কিমান ধুনীয়া দেখাইছিল। সিও এটা বিল্ডিং ঘৰৰ ১৯ নম্বৰ মহলাত থাকে।কিন্তু তাৰ পৰা সি গাড়ী-মটৰ, ওখ ঘৰবোৰ আৰু চহৰৰ লাইটবোৰ হে দেখা পায়।
মিনুৱে ৰঞ্জিতক পঢ়া-শুনাত সহায় কৰিছিল আৰু সেইবাবে তাই তাৰ ভাল বান্ধৱী। সি তাইৰ লগত কথা পাতি ভাল পাইছিল। কিন্তু তাই আজি ঘৰত নাই। তাইৰ মাকে ফোনত জনালে যে তাই কাষৰে বন্ধু-বান্ধৱীৰ লগত খেলিবলৈ গৈছে। তেওঁ ৰঞ্জিতক সি ঠিকে আছে নে নাই সুধিলে। তেওঁ জানে যে ৰঞ্জিত এই সময়ত ঘৰত অকলে থাকে। সি ঠিকে আছো বুলি কৈ ফোনটো ৰাখিলে। এই মুহুর্তত সি নিজৰ কোনো এজন ভালপোৱা মানু্হক কাষত বিচাৰিছিল।
তেনেতে কলিং বেলটো বাজি উঠিল। ইতিমধ্যে ৰঞ্জিতৰ মাক ঘৰ আহি পাইছিল। ৰঞ্জিতে মাকক সাৱটি ধৰিবলৈ দৌৰি গ'ল।  সি বৰ অকলশৰীয়া অনুভৰ কৰিছিল। ৰঞ্জিতৰ মাকে ক'লে," মই শীলাক কিছুদিনৰ বাবে মই আহি নোপোৱা লৈকে ইয়াতে তোমাৰ লগত থাকিবলৈ ক'ম বা ৬ বজাত মোৰ অফিছত তোমাক থৈ আহিবলৈ ক'ম। হ'ব নে?"
ৰঞ্জিতৰ কথাটো শুনি ভাল লাগিল আৰু সি হাঁহিলে। তাৰ মনটো ভাল লাগিল। ৰাতিৰ আহাৰ খোৱাৰ পিছত সি মাক-দেউতাকৰ লগত কেইবাটাও সাধু পঢ়িলে। দিনটো এনেকৈয়ে ভালকৈ পাৰ হ'ল।
এটা পাখী থকা বৃহদাকায় হস্তী চৰাইটোৱে ঘোঁৰাটো গিলি পেলোৱা নাছিল বুলি মুনিয়াই জানিছিল। চৰাইটো ঘোঁৰাটো গিলিব পৰাকৈ ডাঙৰ আছিল যদিও, এই কথাই এইটো প্রমাণ নকৰে যে, সি ঘোঁৰাটো গিলিছে!
আধনীয়া গাঁৱত দুটা ঘোঁৰাই টনা মাত্র এখনহে গাড়ী আছিল। ঘোঁৰা দুটাৰ নাম আছিল, বায়ু আৰু দ্রুত। ইয়াৰে বায়ু নামৰ ঘোৰাটো হস্তী চৰাইটো বাস কৰা জংঘলৰ কাষৰ পৰা এদিন হঠাৎ নোহোৱা হৈছিল।    বহু পুৰুষৰ পৰাই গাওঁবাসীয়ে হস্তী চৰাইটোৰ বিষয়ে জানিছিল।
এইটোৱেই হ‘ল এই প্রজাতিৰ শেষ চৰাই - এই লুপ্ত প্রায় প্ৰজাতিৰ চৰাই বিধ শ‘ শ‘ বছৰৰ আগতেই নোহোৱা হৈছে বুলি কোৱা হয়। এই জীৱিত স্মৃতিৰ অৱশেষ,  চৰাইবিধে সিহঁতৰ সকলোবোৰ পাখি হেৰুৱাই মাত্র এটা পাখি থকা চৰাইলৈ পৰিণত হয়। আৰু সিহঁতৰে এটা চৰাই আধানীয়াৰ জংঘলত এতিয়াও ঘূৰি ফুৰিছে বুলি পৃথিৱীৰ কোনো মানুহে নাজানিছিল।      চৰাইটো আৰু গাওঁবাসীয়ে পৰস্পৰে পৰস্পৰৰ মাজত এক নিৰাপদ দূৰত্ব বজায় ৰক্ষা কৰি চলে; কিন্তু মুনিয়া আৰু চৰাইটোৰ মাজত তেনে কোনো দূৰত্ব নাছিল। ভৰিৰে অলপ দুপিয়াই খোজকাঢ়ে যদিও মুনিয়া এজনী সাহসী ছোৱালী। চৰাইটো নিৰীক্ষণ কৰিবৰ কাৰণে তাই প্রায়েই জংঘলৰ মাজলৈ যায় ।
হস্তী চৰাইটো দিনৰ বেলাত হ্রদৰ কাষত খেলিবলৈ আহে, ৰ‘দত দীঘল দি শুই গা গৰম কৰে, আৰু  হ্রদৰ পানীত গা ধুই, পানী ছটিয়াই খেলা কৰে।  কেতিয়াবা সি পানীত আধালৈকে ডুবি বহি থাকে আৰু কোনো দিনা তাৰ দেখাই পোৱা নাযায়।      হয়তো সি গভীৰ জংঘলৰ কোনো এটা চুকত বহি জিৰণি লয়। থিয় হ‘লে সি এজোপা গছৰ সমান ওখ হয়। তাৰ ডিঙিটোও বৰ শক্তিশালী আৰু দীঘল। ভৰি কেইটাত হাতোৰা থকা, আৰু কাঁইট থকা মূৰটো গধুৰ। তাৰ দীঘল হাতোৰা আৰু নখবোৰ ঘাৰে খহটা যেন লাগে ।
কিন্তু মুনিয়াই অতি সোনকালে আৱিস্কাৰ         কৰিলে, চৰাইটো বৰ লাজকুৰীয়া। সি হ্রদৰ কাষৰ গছ-গছনিবোৰৰ পাত খাই জীয়াই থাকে।     মুনিয়াই তাইৰ লগত চৰাইটোৰ কিবা এটা মিল   থকা যেন অনুভৱ কৰিছিল। হস্তী চৰাইটো উৰিব     নোৱাৰে আৰু মুনিয়াই দৌৰিব নোৱাৰে - সিহঁতৰ মাজৰ মিল এইটোৱেই!
গাঁৱৰ অন্য লৰা-ছোৱালী হঁতে তাইৰ দৰে খোৰাই খোৰাই খোজকাঢ়ি তাইক উপলুঙা কৰে আৰু সিহঁতৰ লগত খেলিবলৈ নিদিয়ে। সেয়েহে তাই অকলে থাকিবলৈ ভাল পায়।
সদায় ৰাতিপুৱা মুনিয়াই গাঁৱৰ কুঁৱাৰ পৰা তিনি কলহ পানী কঢ়িয়াই আনি মাকক সহায় কৰাৰ লগতে  জংঘলৰ পৰা খৰিও বিচাৰি আনে, যাতে মাকে চৌকা জ্বলাই ৰন্ধা-বঢ়া কৰিব পাৰে। এই কাম কেইটা কৰাৰ পিছত মুনিয়া বহুত সময়ৰ কাৰণে ঘৰৰ বাহিৰত থাকিব পাৰে। মাকে ভাবে, তাই লগৰ লৰা-ছোৱালীহঁতৰ লগত খেলিবলৈ যায়। মুনিয়া যে জংঘলৰ হ্ৰদটোৰ কাষত থকা হস্তী চৰাইটোৰ ওচৰলৈ যায়, সেই কথা মাকে একেবাৰে নাজানিছিল ।
এদিন সাহস গোটাই মুনিয়াই হ্রদৰ কাষৰ খোলা ঠাইখিনিৰ মাজলৈ সোমাই গ‘ল। হস্তী চৰাইটোৱে তাৰ মূৰ নুঘূৰোৱাকৈ মুনিয়াৰ ফালে চাই চকু কেইটা পকাই আকৌ চকু বন্ধ কৰিলে। চৰাইটোৱে তাই তাৰ কাষলৈ যোৱাৰ কথাটোত অকণো গুৰুত্ব নিদিলে।    মাখিবোৰে তাৰ মূৰৰ ওপৰত ভোঁ ভোঁৱাই কৰা শব্দবোৰে মনোযোগ নোপোৱাৰ দৰে মুনিয়ায়ো মনোযোগ নাপাই, তাই জঁপিয়াই শব্দ কৰিলে। শব্দ শুনি হঠাৎ হস্তী চৰাইটোৱে তাৰ এখন হাতোৰা ডাঙি দিলে। মুনিয়াই চিঞৰি উঠি মূৰটো তললৈ কৰি হ্রদৰ অগভীৰ পানীত পৰি গ‘ল। তাই পানীত ভিজি জুৰুলা হৈ উঠি আহি চৰাইটোক চাৰিওফালে লৰি ফুৰা দেখিলে । সি হাঁহি আছিল!
"বৰ মজা পাইছা, নহয় নে ?"
তাই খঙতে ক‘লে আৰু যাবৰ কাৰণে ঘূৰিল । মুনিয়াই তাইৰ ভৰিৰ পৰা কিবা এটা এৰুৱাই যাবলৈ লোৱাৰ আগতেই কিবা ফল এটা হস্তী চৰাইটোৱে তাইৰ গালৈ দলিয়াই দিলে। চৰাইটোৱে তাইৰ লগত খেলিবলৈ ইচ্ছা কৰিছিল !সংকুচিত ভাৱে মুনিয়াইয়ো ফলটো চৰাইটোৰ গালৈ দলিয়াই দিলে। সি অকণমান কাষলৈ আঁতৰ হৈ গৈ তাৰ ঠোঁটেৰে ফলটো ধৰি ল‘লে। এইদৰে হস্তী চৰাইটোৰ লগত তাইৰ বন্ধু্ত্ব  গঢ়ি উঠিল। অৱশেষত তাই এটা বন্ধু্ লগ পােৱাৰ সময়তে বায়ু নামৰ ঘোঁৰাটো হেৰাল!
সকলোৰে সন্দেহ গৈ হস্তী চৰাইটোৰ ওপৰত গৈ পৰিলগৈ।
বায়ুক  সকলো ঠাইতে বিচাৰি গাঁওবাসী আহি পুৰণা বৰ গছজোপাৰ তলত গোট খালেহি। আধানীয়াত কোনো চোৰ নাই বুলি সকলো গাওঁবাসী একমত । সিহঁতে সকলোৱে ইজনে সিজনক বিশ্বাস কৰিছিল। গাখীৰ বেচা মানুহটোৱে শপত খাই ক‘লে ,সি বায়ুক হ্রদৰ ফালে দৌৰি যোৱা দেখিছিল। গাঁৱৰ মানুহ এটাই গাওঁবুঢ়াক ক‘লে,"বায়ুৰ কোনো খবৰ নাই। জংঘলৰ ভিতৰতে এনে কিবা এটা আছে, যি বায়ুক ধৰিছে !
এই কামটো দৈত্যকায়  হস্তী চৰাইটোৰ বাহিৰে আন কোনে কৰিব পাৰে ?
তাক মাৰিব লাগিব!"
গাখীৰ দিয়া মানুহটোৱে ক‘লে, “বহুত বছৰৰ পৰা এই বেয়া কামটো কৰিবৰ কাৰণে কৌশলৰে চৰাইটোৱে নীৰৱে অপেক্ষা কৰি আছিল ।
উপস্থিত গাওঁবাসী এই কথাত সন্মত হ‘ল । মুনিয়াই মনে মনে কথাবোৰ শুনি আছিল। তাই কিবা ক‘বলৈ বিচাৰিছিল; কিন্তু  কিবা ক‘লে শাস্তি দিব বুলি ভয়ো কৰিছিল । তাৰোপৰি তাই কিবা ক‘লেও  তাইৰ কথানো কোনে বিশ্বাস কৰিব ?"
মুনিয়াৰ দেউতাকে ক‘লে,"ইমান বছৰ অকৰ্মণ্য হৈ বাস কৰা দৈত্যকায় চৰাইটো এতিয়া ভয়ঙ্কৰ হৈ উঠিছে ।  “আজি এটা ঘোঁৰা, হয়তোবা কালিলৈ অন্য কোনোবা ল‘ৰা-ছোৱালীও ..."      গাওঁবুঢ়াই খঙৰে চিঞৰ মাৰি ক‘লে,"ভাইসকল, যদিও আমি দৈত্যকায় চৰাইটোৰ মুখামুখি হ‘বলৈ যাম; কিন্তু আমাৰ লগত বহুত মানুহ আছে। গতিকে ব‘লা, আমি গৈ তাক শেষ কৰি থৈ আহোগৈ!"
সকলোৱে সন্মতি দি চিঞৰি উঠিল। তেনেতে মুনিয়াই অকণমান আগুৱাই আহি অলপ ডাঙৰ মাতেৰে ক‘লে,"হস্তী চৰাইটোৱে ঘোঁৰাটোক নাই খোৱা। বায়ু হেৰোৱাৰ সময়ত মই চৰাইটোৰ লগতে আছিলো !"
উপস্থিত লোকসকলৰ মাজত মাত নোহোৱা হ‘ল । "ইয়াৰ মানে কি ?
"গাওঁবুঢ়াই ডাঙৰ মাতেৰে সুধিলে ।"হস্তী চৰাইটো মোৰ বন্ধু, আৰু সি এই কাম কৰা নাই !
""ছোৱালীজনী পাগল হ‘ল!"
পিছফালে থকা কোনোবাই চিঞৰিলে ।  " চৰাইটোৱে মাত্র গছৰ পাতহে খায়!
সি বায়ুক কেনেকৈ খাব ?"
নিজৰ ঠাইৰ পৰা এখোজো লৰচৰ নকৰাকৈ মুনিয়াই চিঞৰি উঠিল।
"তই নিজৰ চুলিখিনিকে ঠিক কৰি বান্ধিব নোৱাৰ আৰু আমাক উপদেশ দিবলৈ আহিছ ?"
মুনিয়াৰ দেউতাকে খং কৰি তাইৰ ফালে আগুৱাই আহি ক‘লে, "যা, নিজৰ লগৰীয়াৰ লগত খেলগৈ!
মুনিয়াই ক‘লে,“হস্তী চৰাইটোৱেই মোৰ একমাত্র লগ।" তাইৰ দেউতাকে তাইৰ ফালে খঙৰে চালে; কিন্তু তাই সেই চাৱনি দেখি নাকান্দিলে, আৰু সেই ঠাইতে গাওঁবাসীৰ ফালে মুখ কৰি থিয় হৈ থাকিল।   "তাইৰ কথা নাভাবিবা। আমি ৰাতিপুৱা হস্তী চৰাইটোক বিচাৰিম।",গাওঁবুঢ়াই ক‘লে আৰু ইয়াৰ পিছত গাওঁবাসী তাৰ পৰা গ‘লগৈ।
হস্তী চৰাইটো দোষী নহয় বুলি প্রমাণ কৰিবলৈ মুনিয়াৰ হাতত মাত্র এটা ৰাতি হে সময় আছে।"  ভাব, মুনিয়া ভাব!"
তাই নিজকে ফুচফুচাই ক‘লে ।  "গাখীৰ দিয়া মানুহটোৱে হ্রদৰ  ফালে যোৱা ৰাস্তাৰে বায়ুক দৌৰি যোৱা দেখিছিল; কিন্তু হ্রদ পোৱাৰ আগতেই ৰাস্তাটো চন্দচেৰাৰ ফালে বেঁকা হৈ ঘূৰি গৈছে। বায়ু সেই ফালেওতো যাব পাৰে ?
"মুনিয়াৰ মাক-দেউতাকে তাইৰ ওপৰত খং কৰি এটাও কথা নপতাকৈ তাইক শুবলৈ পঠিয়াই দিলে। তেওঁলোকৰ টোপনি যোৱাত তাই লেম্পটো হাতত লৈ ঘৰৰ পৰা ওলাই গ‘ল ।
তাই আধানীয়া পাৰ হৈ কাষতে থকা চন্দচেৰা গাঁৱলৈ যোৱা জংঘলৰ ৰাস্তাটো পালেহি । উ উ উ..জংঘলৰ ক‘ৰবাৰ পৰা এটা ফেঁচাৰ মাত ভাঁহি আহিল । দূৰৰ পৰা এটা শিয়ালৰ চিঞৰো আহি কাণত পৰিলহি । গছৰ ছাঁবোৰ দীঘল দীঘল আঙুলিৰ দৰে অহা-যোৱা কৰা দেখা গ‘ল । তাই অকণমান সময়ৰ কাৰণে থমকি ৰৈছিল; কিন্তু  চৰাইটো জংঘলৰ মাজত অকলে শান্তিৰে শুই থকা কথা তাইৰ মনলৈ আহিল। তাই যদি কিবা এটা নকৰে , তেতিয়াহ‘লে চৰাইটো হয়তো কালিলৈ জীয়াই নাথাকিব । সেয়েহে তাই এটা দীঘল উশাহ লৈ সেই গভীৰ ৰাতি অকলেই জংঘলৰ আৰু ভিতৰলৈ খোৰাই খোৰাই সোমাই গ‘ল ।
পিছদিনা গাওঁবাসীয়ে হাতত জাঠি জোং, দা-কটাৰী ,লাঠি, শিল আদি লৈ হ্রদৰ পাৰত গোট খালে। মানুহ বিলাকে চৰাইটোৰ ফালে আগবাঢ়ি যাওঁতে সি শান্তিৰে জিৰণি লৈ আছিল। তাৰ পাখি নথকা পিছফালটোত সূৰ্য ৰশ্মি পৰি চিকমিকাই আছিল। মানুহবোৰক দেখি চৰাইটোৱে লাহেকৈ উঠি সিহঁতৰ ফালে চালে। তাৰ আকাৰ দেখি গাওঁবাসী অলপ দূৰত ৰৈ গ‘ল । অলপ সময় ৰৈ গাওঁবুঢ়াই চিঞৰিলে,"সাজু হোৱা!"
হাতত থকা অস্ত্র-শস্ত্র বোৰ টান কৈ ধৰি মানুহবোৰেও চিঞৰি উঠিল । সিহঁত  দৈত্যকায় এটা পাখি থকা হস্তী চৰাইটোক খেদি যাবলৈ সাজু আছিল।
"ৰ‘বা !"
হুলস্থুলৰ মাজত মুনিয়াৰ সৰু মাতটো  শুনিবলৈ পোৱা গ‘ল। তাই গাওঁবাসী আৰু চৰাইটোৰ মাজত থিয় হ‘ল । তাইৰ দেউতাকে ক‘লে, "মুনিয়া !
তই গুচি আহ !"
অন্য কোনোবা এজনে চিঞৰিলে,"তাইক ধৰা !"
মুনিয়াৰ দেউতাক আৰু অন্য লোকসকল তাইৰ ফালে দৌৰি গ‘ল। হস্তী চৰাইটো কেইখোজমান আগুৱাই আহিল আৰু মানুববোৰ ৰৈ গ‘ল । "বাৰু... তহঁতে বিচাৰিছ যদি আমি তহঁত দুয়োকে একেলগে ব্যৱস্থা কৰিম !"
জোং লৈ থকা মানুহ এটাই চিঞৰি উঠিল ।
এনে সময়তে কোনোবা এজন মানুহ আহি গাওঁ বাসীৰ পিছফালৰ পৰা চিঞৰি সুধিলে, ইয়াত কি হৈছে ?
অলপ কুঁজা দীঘল দাঢ়ি থকা মানুহ এজন ঘোঁৰাৰ লেকামত ধৰি আগুৱাই আহিল। গাওঁবুঢ়াই আচৰিত দৃষ্টিৰে চাই প্রশ্ন কৰিলে,“ সাৰথী, তুমি ইয়াত কি কৰিছা ?
আৰু বায়ু যে তোমাৰ লগত, তাৰ কাৰণ কি ?
"অ‘, জানানে, কেই বছৰ মানৰ আগতে মই বায়ুক বিক্রী কৰি দিছিলো । কালি মই ৰাতিপুৱা তোমালোকৰ গাঁৱৰ মাজেৰে জবৰু আৰু গবৰুৱে টনা মোৰ বাগীখনত গৈ আছিলো - বায়ু হ‘ল, জবৰু আৰু গবৰুৰ ভায়েক । ক‘ব নোৱাৰো, কেনেকৈ বায়ুৱে বান্ধোন খুলি আমাৰ পিছে পিছে চান্দচেৰা পালেগৈ!
মই তাক চিনি পোৱা নাছিলো আৰু তাকনো কি কৰিম, সেইকথাও ভাবি পোৱা নাছিলো । আজি ৰাতিপুৱা সৰু ছোৱালী এজনীয়ে ঘৰে ঘৰে সোমাই হেৰোৱা ঘোঁৰা এটাৰ বিষয়ে খবৰ কৰি থকালৈকে একো চিন্তা কৰিব পৰা নাছিলো;  কিন্তু এতিয়ানো ইয়াত কি হৈছে ?
"তেওঁ আকৌ সুধিলে ।
গাওঁবাসীয়ে সাৰথীক কোনো উত্তৰ নিদিলে। সিহঁতে লাজতে মূৰ তল কৰিলে । মুনিয়াৰ দেউতাক তাইৰ কাষলৈ গৈ তাইক কোঁচত উঠাই লৈ গাঁৱলৈ ঘূৰি আহিল। সেই দিনাৰ পিছত আৰু কোনো ল‘ৰা- ছোৱালীয়ে মুনিয়াক খোৰা হোৱাৰ কথা কৈ হাঁহিবলৈ এৰিলে । এতিয়া সকলোৱে তাইৰ লগত বন্ধু্ত্ব কৰিবলৈ বিচাৰে । আৰু সিহঁতে হস্তী চৰাইটোৰ লগত বন্ধু্ত্ব কৰিবলৈ আগবাঢ়ি আহিল ।    মুনিয়াৰ এই কথাটো বহু দূৰৰ গাঁৱতো বিয়পি পৰিল আৰু দূৰ-দূৰণিৰ গাঁৱত ইজনে সিজনে এই বিষয়ে আলোচনাও কৰিছিল । মুনিয়াই ঘোঁৰাটো যে এটা পাখি থকা দৈতকায় চৰাইটোৱে খোৱা নাই, সেই কথা জানিছিল ।
গল্পটো প্রকৃত হস্তী চৰাই (বৈজ্ঞানিক নাম হ‘ল, অপ্যোৰিনিস মেক্সিমাচ ) আমাৰ পৃথিৱীত থকা সকলোতকৈ ডাঙৰ চৰাইটোৰ দ্বাৰা অনুপ্রাণিত হৈ সৃষ্টি কৰা হৈছে । এই চৰাইবিধ মাদাগাস্কা বদ্বীপত আছিল । বদ্বীপত মানুহৰ বসবাস বাঢ়ি অহাৰ লগে লগে জংঘলৰ পৰিমাণ কমি যোৱাত ১৭০০খ্রীষ্টাব্দ  মানত এই চৰাইবিধ নোহোৱা হয় ।
মোৰ মায়ে মোক সদায় ৰাতি একোটাকৈ সাধু কয়।
তেনে এটা সাধু আছিল এটা কথা কোৱা ভেকুলীৰ বিষয়ে
আৰু এটা সাধু আছিল দীঘল দাড়িৰ ৰজা এজনৰ বিষয়ে
আৰু কেতিয়াবা মায়ে কয় এটা উৰণীয়া হাতীৰ বিষয়ে
এটা সাধুত এটা শিয়াল আৰু এটা বাঘ বন্ধু আছিল। এদিন বাঘটো ডাঙৰ গাঁ‌ত এটাত সোমাই পৰিছিল।বাঘটো এতিয়া কেনেকৈ ওলাব বাৰু ?
তাৰপিছত টেঙৰ শিয়ালটোৱে বাঘটোক বচাইছিল। এইটো সকলোতকৈ মজাৰ সাধু আছিল।
মই সাধু শুনি শুনি টোপনি যাওঁ‌।
মই এতিয়া ডাঙৰ ল‘ৰা ।        মই ছবি আঁকিব পাৰো আৰু মই কিবা বস্তু তৈয়াৰ কৰিবও জানো ।
মই মোৰ মাৰ ছবি আঁকিছো । তেওঁ স্থিৰ হৈ বহি আছে ।
মই মোৰ ভন্টীৰ ছবি আঁকিছো । তাই স্থিৰ হৈ বহি নাথাকে ।
মই বহুত বস্তু আঁকিছো ।
কিন্তু মোক বেৰাখনত কিবা আঁকিবলৈ মানা কৰিছে ।
মই বহুতো বস্তু তৈয়াৰ কৰিব পাৰোঁ ।
মই এজনী মেকুৰীৰ ছবি আঁকিছো । মেকুৰীজনী শকত ।
মই এটা মাছ তৈয়াৰ কৰিছোঁ ।         মাছটো সৰু ।
মই কাগজৰ নাও সাজিব জানো ।          চৰাই আৰু এৰোপ্লেনো সাজিব জানো ।
মই ঘৰ আৰু ৰেলো সাজো ।
মোৰ ভন্টীয়ে সকলোবোৰ উল্টা পাল্টা  কৰে !
মই বহুতো বস্তু তৈয়াৰ কৰিব পাৰো ।                         কিন্তু মোৰ ভন্টীয়ে নোৱাৰে !
ফুটুকীয়া হায়েনাটোৰ বৰ দুখ । তাৰ হাঁহিটো হেৰালে |
"মোৰ হাঁহিটো বিচাৰিবলৈ মোক সহায়কৰানা,জিৰাফ |""ওপৰত হ'লে মই কোনো হাঁহি শুনা নাই |"
"মোৰ হাঁহিটো বিচাৰিবলৈ মোক সহায়কৰানা,হিপ্পো |""তলত হ'লে মই কোনো হাঁহি শুনা নাই |"
"মোৰ হাঁহিটো বিচাৰিবলৈ মোক সহায়কৰানা,বৰাহ |""ইয়াত হ'লে মই কোনো হাঁহি শুনা নাই  |"
"মোৰ হাঁহিটো বিচাৰিবলৈ মোক সহায়কৰানা,বান্দৰ |""কেনেকৈনো হেৰুৱালা ? "
"মই যেতিয়া হাঁহো, মোৰ ডাঙৰ দাঁত কেইটা দেখি সকলোৱে ভয় খাই" ফুটুকীয়াই ক'লে |"তাকে দেখি মোৰ মনত বেজাৰ লাগিলে আৰু মোৰহাঁহিটো নাইকীয়া হ'ল |"
" মই ক'তো বিচাৰি নোপোৱা হ'লো |"" পিছে তুমি ভুল ঠাইত চাই আছা |"
বান্দৰে গছৰ পৰা নামি পাখি এডাল তুলিল'লে | তাৰ পাছত তাই পাখিডালেৰে ফুটুকীয়াৰ গোটেই গাটোতে কুট কুটাবলৈ ধৰিলে |
লাহে লাহে ফুটুকীয়াই মিচিকিয়াইহাঁহিবলৈ ধৰিলে আৰু তাৰ পাছত ডাঙৰকৈ হাঁহিবলৈ ধৰিলে | হাঁহি হাঁহি মাটিত বাগৰি পৰিলে |
তাকে দেখি আন আটাইবোৰ জন্তুৱেওহাঁহিবলৈ ধৰিলে |
" তাৰ হাঁহিটো ক'ত বিচাৰি পালা ?
", সিহঁতে সুধিলে |" তাৰ হাঁহিটো তাৰ ভিতৰতে আছিলে | মই তাৰ মনটো ভাল লগাই দিয়াত সেইটো নিজেই উলাই আহিল |"
সকলোৱে ইমান হাঁহিলে যে সিহঁতৰ  দাঁতবোৰোউলাই পৰিলে |
"মই নিজৰ হাঁহিটো এতিয়াৰ পৰা কেতিয়াও নেহেৰুৱাওঁ" ,সুখী ফুটুকীয়া হায়েনাটোৱে ক'লে |
ৰাতিপুৱা হ'ল।
বেলি ওলাল।
পূৱৰ পৰা গৈ।
পশ্চিমত মাৰ যায়।
তেতিয়া দোভাগ নিশা। আম্মা আৰু আচান ঘোৰ টোপনিত। মাইচাই তাইৰ পানীৰ তলত পিন্ধা চশমাযোৰ লৈ কোনেও নেদেখাকৈ ঘৰৰ পৰা সংগোপনে বাহিৰলৈ ওলাই আহিল।মাইচাই ৰাতি সাগৰৰ পাৰলৈ আহি খুব ভাল পায়, তাতে সাগৰত তাইৰ প্ৰিয় বন্ধু এজনো থাকে।
মাইচাই সচৰাচৰ তাক লগ কৰা ঠাইখিনিলৈ গ’ল আৰু মাত লগালে, “উচলি, তুমি ক’ত?” তাই ইয়াত ঘণ্টা ঘণ্টা ধৰি বহি উচলি পানীত জঁপিওৱা চাই থাকিব পাৰে। উচলি হ’ল এটা উৰণীয়া মাছ, সি তাৰ উৰণৰ কৌশলবোৰ দেখুৱাই বৰ আমোদ পায়।
আজি পিছে উচলিক বৰ চিন্তিত দেখা গৈছে।“কি হ’ল উচলি?” মাইচাই সুধিলে, “তোমাৰ মনটো আজি বেয়া নেকি?”“চোৱাচোন চোৱা!” সি ক’লে, “জোনবাইজনী চোন আজি নাই!”
জোনবাই!
উচলিয়ে ঠিকেই কৈছে - সিহঁতৰ মৰমৰ বান্ধৱীজনী আজি ৰাতি আকাশত নাই। আনকি তাই থকা ঠাইখিনিত ডাঙৰ খালী ফুটা এটাহে আছে।“কালি ৰাতি তাইক আমি দেখিছিলোঁহে,” মাইচাই চিঞৰি উঠিল, “তাই চোন পানীৰ তলৰ পৰা আমাৰ চকুৰ আগতেই ওলাইছিল…তাই পানীৰ ভিতৰতেই ক’ৰবাত হেৰাই থাকিল নেকি বাৰু?”“আমি তাইক বিচাৰি উলিয়াব লাগিব,” উচলিয়ে ক’লে।
“কিন্তু, জোনৰ পোহৰ নোহোৱাকৈ আমি কিবা দেখিম জানো?” মাইচাই ক’লে।ঠিক তেনেতে উচলিয়ে পানীত কিবা এটা লক্ষ্য কৰিলে। সাগৰৰ ঢৌবোৰৰ লগে লগে দূৰৈত কিবা এটা পোহৰ এই জ্বলে এই নুমায়।
“মাইচা!” উত্তেজনাত সি চিঞৰি উঠিল, “মই এটা বুদ্ধি পাইছোঁ!
তুমি মোৰ পিঠিত উঠাচোন, আমি সেই ঢৌবোৰৰ ওচৰলৈ যাওঁ।”সিহঁতে যেতিয়া সেই পোহৰখিনিৰ ওচৰ গৈ পালে, মাইচাই দীঘলকৈ উশাহ লৈ উচলিক জোৰেৰে সাৱটি ধৰিলে আৰু…
মাইচা আচৰিত হৈ গ’ল। তাইৰ এনেকুৱা লাগিল যেন তাই তৰা ভৰা আকাশখনতহে ওপঙি আছে!
অজস্ৰ সৰু সৰু প্ৰাণী তাইৰ চাৰিওফালে জিলিকি আছে।“বা: সিহঁত কোন বাৰু?” তাই ফুচফুচাই উচলিক সুধিলে।
“সিহঁত হ’ল প্লেংকটন। সিহঁতে নিজৰ পোহৰেৰে আমাক সাগৰৰ তলত ৰাস্তা দেখুৱাব পাৰিব চাগে!” উচলিয়ে ক’লে।“তোমালোকে আমাক অলপ পোহৰ দিবা নেকি?” মাইচাই সিহঁতৰ ভিতৰৰে এটাক সুধিলে, “জোনবাইজনী হেৰাইছে আৰু তাইক বিচাৰিবলৈ আমাক অলপ পোহৰ লাগে।”প্লেংকটনটোৱে ক’লে, “অকল মোৰ পোহৰেৰে যথেষ্ট নহ’ব। ৰ’বা, মই মোৰ বন্ধু কেইজনকো সহায় কৰিব পাৰে নেকি সোধোঁ।”অলপ পৰ পিছতেই এজাক প্লেংকটনে সিহঁতৰ ঢিমিক-ঢামাককৈ জ্বলা পোহৰৰ স’তে মাইচা আৰু উচলিক লগ দিলে।“জোনবাইজনী ক’ত থাকিব পাৰে বাৰু?” মাইচাই ভাবিলে।
“মই তোমালোকক সহায় কৰিব পাৰো” মাইচাৰ কাণৰ ওচৰত কাৰোবাৰ গম্ভীৰ মাত এটা বাজি উঠিল।তাই পিছফালে ঘূৰি চালে আৰু দেখিলে যে আঠখন ভৰি থকা জোনাকী স্কুইড এটাই গোটেইখন পোহৰাই তুলিছে। তাৰ গোটেই দেহটো নিয়ন-নীলা পোহৰেৰে জিলিকি আছিল।“এই অলপ সময় আগতেই মই জোনবাইজনীক এইফালেৰে যোৱা দেখিছোঁ।”মাইচাই তাৰ দীঘল দীঘল শুঙৰ দৰে ঠেংকেইখন দেখি প্ৰথমতে খুব ভয় খালে, কিন্তু তাই জানিছিল যে জোনাকী স্কুইডটোৰ পোহৰে সিহঁতক সাগৰৰ তলত ৰাস্তা দেখুওৱাত ভালেখিনি সহায় কৰিব পাৰে।
“আমাক তালৈ লৈ ব’লাচোন!” তাই ক’লে।স্কুইডটোৱে তাৰ এখন ঠেঙেৰে মাইচাৰ আঙুলি এটাত মেৰিয়াই ধৰিলে আৰু ক’লে, “ভালকৈ ধৰিবা দেই!”
মাইচা, উচলি, জিলিকি থকা প্লেংকটনৰ জাকটো আৰু জোনাকী স্কুইড-ইহঁত সকলোৱে সাগৰৰ তলৰ ফাললৈ বুলি সাঁতুৰিবলৈ ল’লে। আটাইকেইটা মিলি সাগৰৰ তলৰ, বহুত তলৰ একেবাৰে অন্ধকাৰ ঠাই ডোখৰ পায়গৈ। কিন্তু, প্লেংকটনৰ পোহৰ অধিক উজ্জ্বল হৈ পৰিল আৰু স্কুইডটোৱে তাৰ পোহৰ তীব্ৰভাৱে ছটিয়াই দিলে।কিন্তু, জোনবাইজনীহে ক’তো দেখিবলৈ নাই।তেনেতে সিহঁতে চিকাৰলৈ বুলি ওলাই অহা মূৰত বৰশীৰ দৰে কাঁইট থকা এংগলাৰ মাছ এজনীক লগ পালে। তাইৰ জোঙা জোঙা দাঁতকেইটা দেখিও এইবাৰ মাইচাই পিছে ভয় নাখালে।
“শুনাচোন” তাই ক’লে, “আমি আকাশৰ জোনবাইজনীক বিচাৰি এইখিনি পালোহি। তুমি তাইক ক’ৰ’বাত দেখিছা নেকি?”“অ’, দেখিছো” এংগলাৰ মাছজনীয়ে ক’লে, “মই তাইক কেইঘণ্টামান আগতে কেইটামান জোন মাছৰ লগত এইফালেৰে সাঁতুৰি যোৱা দেখিছো। মোৰ পিছে পিছে আহা।”
মাইচা, উচলি, স্কুইডটো আৰু প্লেংকটনৰ জাকটোৱে এংগলাৰ মাছজনীৰ সেউজীয়া পোহৰেৰে জিলিকি থকা টোপটোক অনুসৰণ কৰিলে।সকলোৰে জিলিকি থকা পোহৰে অন্ধকাৰ সমুদ্ৰ পৃষ্ঠখন স্পটলাইটৰ দৰে উজ্বলাই তুলিলে।
হঠাতে, মাইচাই শিল এটাৰ তলত কিবা উজ্জ্বল বস্তু এটা দেখিলে।এইজনী জোনবাই দেখোন!“মোক সহায় কৰা,” জোনবাইজনী চিঞৰি উঠিল, “মই ইয়াৰ পৰা ওলাব পৰা নাই!”স্কুইডটোৱে তাৰ এখন ঠেঙেৰে শিলটো উঠাই দিলে।“হুৰে!” সকলোৱে আনন্দতে চিঞৰি উঠিল আৰু শেঁতা পৰা জোনবাইজনী বাহিৰলৈ ওলাই আহিল।
“তুমি ইয়াত কিদৰে সোমালা?” উচলিয়ে সুধিলে।“মই মোৰ জোন মাছ ভাই-ভনীহঁতক লগ কৰিবলৈ ইয়ালৈ আহিছিলো। যেতিয়া মই ঘূৰি গৈ আছিলো মোৰ পোহৰ কম হৈ আহিল আৰু মই ৰাস্তা হেৰুৱাই পেলালো। তেতিয়াই মই এই শিলটোৰ তলত সোমাই গ’লো। মোক বিচাৰি অহাৰ বাবে তোমালোকক বহুত বহুত ধন্যবাদ।”, জোনবাইজনীয়ে ক’লে।
“তাৰমানে আকাশত নাথাকিলে তুমি ইয়াতেই থাকা!” মাইচাই সুধিলে।জোনবাইজনীয়ে মিচিকিয়াই হাঁহিলে আৰু সাগৰৰ ওপৰলৈ বুলি ওপঙি ওপঙি বাট বুলিলে।অৱশেষত, তাই আকাশলৈ জপিয়াই দিলে।
উচলি আৰু মাইচাই সিহঁতৰ নতুন লগৰীয়াবোৰৰ বোৰৰ পৰা বিদায় লৈ জোনবাইৰ পোহৰত সাগৰৰ পাৰৰ ফালে সাঁতুৰি আহিল।সাগৰৰ তলৰ তৰাবোৰ গোটেই ৰাতি একেদৰেই জিলিকি থাকিল।
পোহৰ সৃষ্টিকৰোতা প্ৰাণীবোৰক লগ কৰাচোনতুমি জানানে, সাগৰৰ তলৰ আৰু ওপৰৰ বহুতো জন্তুৱে নিজৰ দেহৰ পৰা পোহৰ নিৰ্গত কৰিব পাৰে?
মাইচা আৰু উচলিয়ে লগ পোৱা কণমানি প্লেংকটনৰ জাকটোৱে সিহঁতক খাবলৈ অহা জন্তুবোৰক ভয় খুৱাবৰ বাবে নিজৰ দেহৰ পৰা পোহৰ নিৰ্গত কৰে। পানীত সামান্য লৰচৰ দেখিলেই সিহঁতে সতৰ্কবাণী হিচাপে দেহৰ পৰা উজ্জ্বল পোহৰ বাহিৰ কৰে। কেতেয়াবা ঢৌ নাইবা নাওৰ আগমনেও এই পোহৰৰ সূত্ৰপাত কৰে।প্লেংকটনবোৰৰ দেহত থকা ৰাসায়নিক দ্ৰব্যই সিহঁতক জ্বলি উঠাত সহায় কৰে, আনহাতে জোনাকী স্কুইডে তাৰ দেহত থকা ফ’ট’ফ’ৰ নামৰ এক বিশেষ অংগৰ সহায়ত পোহৰ উৎপন্ন কৰে। স্কুইডৰ দেহত থকা হাজাৰ বিজাৰ পোহৰ উৎপন্ন কৰা ফ’ট’ফ’ৰে চিকাৰ কৰাত, কেতিয়াবা সংগীক আকৰ্ষণ কৰাত নতুবা কেতিয়াবা চিকাৰী জন্তুবোৰক বিমোৰত পেলোৱাত সহায় কৰে।
এংগলাৰ মাছৰ দেহৰ ভিতৰত থকা এবিধ প্ৰজ্বলিত বেক্টেৰিয়াৰ সহায়ত ই তাৰ টোপ-সদৃশ অংগৰ সহায়ত পোহৰ বিলায়।ভূমণ্ডলত থকা নানা উদ্ভিদ আৰু জীৱ-জন্তুৱেও নিজৰ নিজৰ পোহৰেৰে জিলিকি থকা দেখা যায়। জোনাকী পৰুৱা, কিছুমান বিশেষ কাঠফুলা, আৰু আনকি তুমিও তোমাৰ দেহৰ পৰা সদায় কম পৰিমাণৰ পোহৰ নিৰ্গত কৰা!
-
সেইদিনা অনিলৰ মাকৰ বন্ধ আছিল । সেয়েহে তেওঁ এখন কিতাপ পঢ়ি আছিল । অনিলৰো বন্ধ আছিল । সিও কিবা এটা কৰিবলৈ বিচাৰিছিল … !
অনিলে ক’লে,“মা, সেই নীলা বাকচটোত কি আছে মোৰ চাবলৈ মন গৈছে ।’’        মাকে ক’লে, “পিছত চাবি অনিল ।’’
অনিলে চকী এখনৰ ওপৰত এখন টুল উঠালে । সি তাত উঠি ওপৰৰ পৰা বাকচটো তললৈ নমাবলৈ চেষ্টা কৰিছিল ।        মাকে ক’লে, “নাই, নাই !
সেইটো ননমাবি  !
সেইটো নমালে ওপৰত থকা বাকচবোৰ আমাৰ মূৰত পৰি যাব অনিল !’’
এই কথাত মাকৰ ওপৰত  অনিলৰ বৰ খং উঠিল ।
“ব’ল, বজাৰলৈ গৈ তোক কিবা এটা কিনি দিম,’’ মাকে ক’লে ।
বজাৰলৈ যোৱাৰ পিছতো অনিলৰ খং উঠিয়েই থাকিল ।             কমলা এটালৈ আঙুলিয়াই  অনিলে ক’লে, “মোক  সৌটো লাগে !
“            দোকানীয়ে ক’লে,“নাই, নাই, সেইটো নহয় !
সেইটো ল’লে বাকী কমলাবোৰ পৰি যাব !
’’
অনিলে ক’লে, “মোক সৌ কিতাপখন লাগে !
দোকানীয়ে ক’লে, “নাই, নাই, সেইখন নহয় !
এইখন লোৱা ।’’
দোকানত থকা চিঙ্গৰাৰ ডাঙৰ দ’ম এটাৰ পৰা  এটা চিঙ্গৰা প্রায় হাতলৈ লৈ অনিলে চিঞৰিলে ,“মোক  সৌটো লাগে !’’    “নাই, নাই, সেইটো নল’বা !’’ দোকানীয়ে তাক মানা কৰিলে ।    সেইটো ল’লে সকলোবোৰ চিঙ্গৰা মাটিত পৰি যাব !’’
এইবাৰ আগতকৈয়ো বেচিকৈ চিঞৰি অনিলে ক’লে, “মোক সেইটো লাগে !’’ তাৰ এইবাৰ বহুত বেচি খং উঠিছিল ।    “নাই, নাই, সেইখিনি নহয় !’’ ফুল বেচা মানুহটোৱে ক’লে, “সেইখিনি ফুল নুচুবা !
চুলে ফুলখিনি মৰহি  যাব ।‘‘
এইবাৰ অনিলে ডাঙৰ ডাঙৰকৈ কান্দিবলৈ ধৰিলে । তাত থকা সকলোৱে তাৰ ফালে চালে ।
মাকে অলপ ডাঙৰকৈ ক’লে, “মোক সেইটো লাগে !
সেই ক’লা ৰঙৰটো !’’       হঠাৎ অনিলে কান্দিবলৈ বন্ধ কৰিলে ।      অনিলে ক’লে,“নহয়, নহয়  মা, সেইটো নহয় !’’
“আমি সেই মুগা ৰঙৰটো লওঁ আহা !’’ অনিলে ক’লে । এইবাৰ অনিলে লাহেকৈ কুকুৰ পোৱালিবোৰৰ মাজৰ পৰা মুগা ৰঙৰ কুকুৰ পোৱালিটো  তুলি ল’লে ।       “মা, তোমাক মই বেয়া পাইছো !
তেনেকৈ ল‘লে বাকী পোৱালিবোৰ পৰি যাব !’’      মাকে লাহেকৈ এটা হাঁহি মাৰিলে । অনিলেও হাঁহিলে । এতিয়া আৰু তাৰ একেবাৰে খং উঠা নাই ।
জেৰাৰ আছিল জন্মদিন। জুজুক ভাবিছিল মাতিম।পিছে মাকে লোৱা নাছিল মানি।
জেৰা আৰু জুজু দুয়োৰে লাগিল বেজাৰ।
জন্মদিনৰ দিনা জুজুক দেখি জেৰাৰ লাগিল ফুৰ্তি।
জুজুৱে জেৰাক ক'লে তাক মাকেই মাতিছে বুলি।
জুজুৱে জেৰাক তাৰ পিঠিত উঠাই ফুৰালে।
পাৰ্টিৰ শেষত উভতাৰ সময় আহিল।জেৰা আৰু মাকৰ বহু দুখ লাগিল।
আজি বসন্ত পঞ্চমী। মাঁ-দেউতাই কৈছে আজি বসন্ত পঞ্চমীৰ প্ৰথম দিন ।গ্ৰীষ্ম  আৰু শীত ঋতুৰ মাজ ভাগতে আৰম্ভ হয়বাবে সংস্কৃতত বসন্ত ঋতু বুলি কোৱা হয়।
ভাৰতৰ বিভিন্ন ৰাজ্যত মানুহে কলা-সঙ্গীত আৰুজ্ঞানৰ দেবীক পূজা কৰে । আমাৰ ঘৰৰ ওচৰত থকা ডাঙৰ জোপোহা গছজোপাত চৰাইবোৰে গীত গাইআছে , সিহঁতে যেন মোৰ বাবেই গীত গাইছে ।
নতুনকৈ ওপজা গছৰ পাতবোৰ ধুনীয়া চিকমিকাই থকা মোৰ নতুন ফ্ৰকটোৰ দৰেই কোমল আৰুমিহি । মাঁয়ে হালধীয়া ৰঙৰ শাৰী এখন পিন্ধিছে। ইমান সুন্দৰ বসন্তৰ ৰং আৰু নামটো ধুনীয়া ।
ককাই মোক এটা গছপুলি ৰুবকৈছে । মই সুধিলো কিয় ?
ককাই ক'লে ,"গছপুলিটো যাতে তোমাৰ লগত একেলগে ডাঙৰ দীঘল হৈ তোমাৰ এজন বন্ধু হৈ লগতথাকিব পাৰে আৰু বসন্ত ঋতুত নতুন বস্তুৰ আৰম্ভণি কৰিলে ভাল"।
আমি দুয়োজনে বাগিচাত গৈ গাত খান্দি গছপুলি ৰূপনকৰিলো। ককাক মই সুধিলো , "এই গছপুলিটো কিমান ডাঙৰ হব?"
ককাই ক'লে ,"ধৈৰ্য ধৰা আৰু চাই থাকা মৰমৰ মীনা।" ক্ষীণ-মীণ মেকুৰীটোৱে কেৰ্কেটুৱা এটাক ধৰিবলৈ পিছে পিছে খেদি ফুৰিছে।আৰু মইও মেকুৰীটোৰ পিছে পিছে দৌৰিব বিচাৰো ।
এই বাগিচা খন ফুলেৰে ভৰি আছে ।হালধীয়া গোলাপ ফুল মই সকলো ফুলতকৈ বেছি ভাল পাওঁ ।  ককাই বগা চামেলি ফুল বহুত ভালপায়। গছৰ গুৰিবোৰত সৰি যোৱা গছপাতৰ কিছুমান দ'ম জমা হৈ আছে ।
বহুতো গছত ফুল ফুলি আছে ।বসন্ত ঋতুত চাৰিওফালে সকলোবোৰ বহুত ধুনীয়া হৈ পৰে । সেইবাবে মই বসন্ত বহুত ভালপাওঁ ।
কাইলৈ ফাকুৱা!
দুদিনৰ বাবে বিদ্যালয় বন্ধ । গছৰঠাল-ঠেঙুলীবোৰেৰে আমি এটা পুতলা সাজিলো। আকৌ আমাৰ কেইজনমান জঙ্গলত গৈ পুইশাকৰ গুটি আনিএটা ডাঙৰ ট্ৰাঙ্কত তিয়াই থলে।পানীখিনি একেবাৰে উজ্জ্বল কমলা ৰঙৰ হৈ পৰিল।
কাইলৈ আমি কমলা ৰঙৰ পানীৰে ফাকুৱা খেলিম আৰু পূৰি আলুভাজি খাম।ৰং ধেমালিৰ ঋতু এই বসন্ত । যত ঠাণ্ডাও নাই ,গৰমোনাই, আৰু লেতেৰাও নাই । আমি সকলো সময়তে খেলিব পাৰোঁ ।
১৮৭০ চনৰ কথা।  আমেৰিকান যুক্তৰাষ্ট্ৰৰ অন্তৰ্গত কনেক্টিকাটৰ নিউ লণ্ডনত তেতিয়া সময় পুৱা ৭ বাজিছে। ল'ৰা-ছোৱালীবোৰে তেতিয়া শোৱাপাটী এৰিছে, সিহঁতৰ মাকবোৰে সিহঁতক দাঁত মাজিবলৈ খৰধৰ লগাইছে আৰু সিহঁতৰ হাতে-হাতে দিছে একো একোডাল দাঁত মজা কাঠি আৰু দন্তমঞ্জনেৰে ভৰা একোটা পাত্ৰ।
কি?
মই এইমাত্ৰ “দাঁত মজা কাঠি” বুলি ক’লো নেকি?
ঠিকেই ধৰিছা। ১৮৭০ চনত মানুহবোৰে দাঁত পৰিষ্কাৰ কৰিবলৈ দাঁত মজা কাঠিহে ব্যৱহাৰ কৰিছিল। সাধাৰণতে, দাঁত মজা কাঠি বনাবলৈ গছৰ কোমল ঠানি দাঁতেৰে সামান্যভাৱে চোবাই আগভাগটো আঁহজাতীয় কৰি দাঁত মজাৰ উপযুক্ত কৰি লোৱা হৈছিল।
কিছুমান সৌভাগ্যৱান শিশুৱে এনেধৰণৰ ঠানি কিছুমান পাইছিল যাৰ আগভাগত অধিক উজ্জ্বলতাৰ বাবে বনৰীয়া গাহৰিৰ চুলি বান্ধি থোৱা আছিল।
আৰু আনটো বস্তু মই কি কৈছিলো?
“দন্তমঞ্জনেৰে ভৰা পাত্ৰ”?
হয়, ঠিকেই ধৰিছা। আজি আমি সচৰাচৰ দেখা দন্তমঞ্জনৰ টিউববোৰ তেতিয়ালৈ আৱিষ্কাৰ হোৱা নাছিল। অকল পাত্ৰবোৰহে ব্যৱহাৰ কৰা হৈছিল। আৰু টোপনিৰ জালত উঠি অহা প্ৰতিগৰাকী শিশুৱে চীনামাটিৰ পাত্ৰত ৰখা দন্তমঞ্জনত দাঁত মজা কাঠিডাল জুবুৰিয়াই নিজৰ নিজৰ দিনবোৰ আৰম্ভ কৰিছিল।
দৰাচলতে, সেই একেটা চীনামাটিৰ পাত্ৰত পৰিয়ালৰ সকলোৱে নিজৰ নিজৰ দাঁত মজা কাঠিবোৰ জুবুৰিয়াই দিছিল। আনকি সেই কিছুদিন থকাকৈ অহা হালধীয়া আৰু ক'লা বৰণৰ দাঁতৰ আইতাগৰাকীয়েও, যাৰ দাঁত মজা কাঠিডাল তেওঁৰ দাঁতকেইটাৰ স’তে দেখিবলৈ একে।
এদিন ৰাতিপুৱাৰ কথা, এগৰাকী দন্ত চিকিৎসকৰ ঘৰত কোনোবাই বিৰক্তিৰে চিঞৰি উঠিল, “চি:চি:চি:চি:!” সেয়া আছিল ডাক্টৰ শ্বেফিল্ডৰ পুত্ৰ লুচিয়াচ, যিয়ে এই পাত্ৰটোত দুনাই দাঁত মজা কাঠি জুবুৰিয়াবলৈ অমান্তি হৈছিল আৰু তাৰ সলনি দাঁত মজা পাউদাৰহে ব্যৱহাৰ কৰাৰ সিদ্ধান্ত লৈছিল।
কিন্তু এটা চিন্তা তাৰ মনত ৰৈ গৈছিল যে দন্তমঞ্জন ব্যৱহাৰৰ বাবে নিশ্চয় কিবা নহ’লেও কিবা উপযুক্ত উপায় থাকিব।
কিছু বছৰ পিছত, লুচিয়াচ দন্ত- চিকিৎসা অধ্যয়নৰ বাবে পেৰিছলৈ গ’ল। তাত তেওঁ দেখিবলৈ পালে যে চিত্ৰকৰসকলে চিত্ৰ অংকন কৰা ব্ৰাছবোৰত ৰং লগাই ল’বলৈ বুলি ধাতুৰে বনোৱা টিউব কিছুমানৰ পৰা ৰং উলিয়াই লয়। দন্তমঞ্জন ভৰাবলৈও একেধৰণৰ টিউব ব্যৱহাৰ কৰিব নোৱাৰিনে?
তেওঁ ঘৰলৈ উভতি গৈ দেউতাকৰ লগত কথাটো আলোচনা কৰিলে আৰু দেউতাকেও বুদ্ধিটো বৰ ভাল পালে।
এতিয়া মাথো এটায়েই সমস্যা আছিল, সেয়া হ’ল সেই ডাঙৰ পাত্ৰটোৰ পৰা দন্তমঞ্জনখিনি টিউব এটাৰ ইমান সৰু ফুটাটোৰে সোমাব কিদৰে?
লুচিয়াচে বাৰু এটা খালী টিউবৰ ভিতৰত দন্তমঞ্জন কি ধৰণে ভৰাইছিল?
কেতিয়াবা পুৱা তোমাৰ এনেকুৱা হৈছেনে যে টোপনিৰ জালতে তুমি প্ৰয়োজনতকৈ বেছি দন্তমঞ্জন বাহিৰ উলিয়াই দিলা?
আৰু তুমি দেখিছা যে গোটেই চিংকটোত দন্তমঞ্জন সিঁচৰতি হৈ পৰিছে আৰু এইফালে তোমাৰ মাৰাই তোমাক বাৰে বাৰে মনত পেলাই দিছে যে স্কুল বাছ আহি পাবলৈ আৰু মাথো বিশ মিনিট সময় বাকী, আৰু তোমাৰ মাৰাই তুমি কৰা ওলট-পালটখিনি দেখাটো তুমি একেবাৰেই নিবিচাৰা?এতিয়া তুমি এই দন্তমঞ্জনখিনি টিউবত পুনৰাই কিদৰে ভৰাবা?
এতিয়া ভাবাচোন, লুচিয়াচ আৰু তাৰ দেউতাকে টিউবকেইটাত দন্তমঞ্জন কিদৰে ভৰাইছিল বাৰু?কাণ চাফা কৰা মাৰিৰে?
নে এখন একেবাৰে কণমানি চামুচেৰে?
নে দাঁত চাফা কৰা খৰিকাৰে?
তুমি ভবা ধৰণে কথাটো ইমানো টান নহয়, কাৰণ ডা: শ্বেফিল্ড আৰু তেওঁৰ দলটোৱে ইয়াৰ সোপাটো নোখোলাকৈ সহজতেই কামটো কৰিছিল!
হয়, তেওঁলোকে সাঁফৰটো টানকৈ মাৰি লৈছিল আৰু পিছফালটো খুলি লৈছিল।টিউব এটাক ডাঙৰ ফালটোৰ পৰা ভৰ্তি কৰা বেছিহে সহজ, বিশেষকৈ যেতিয়া তোমাৰ ওচৰত চিৰিঞ্জৰ দৰে বস্তু এটা থাকে যাৰ সহায়ত তুমি হেঁচুকি মঞ্জনখিনি ভিতৰত ভৰাব পাৰা।তাৰপিছত, তুমি এটায়েই কাম কৰিব লাগিব,সেয়া হ’ল যে খোলা ফালটো তুমি ভালদৰে পথৰুদ্ধ কৰি বন্ধ কৰিব লাগিব।
আজিকালি পিছে দন্তমঞ্জনৰ টিউববোৰ মেচিনৰ সহায়তহে ভৰ্তি কৰা হয়।পৰিবাহক বেল্ট এডালৰ ওপৰত খালী টিউবকেইটাৰ সোপাকেইটা তলমুৱা কৰি, বন্ধ নকৰা বহল ফালটো ওপৰলৈ ৰাখি শাৰী শাৰীকৈ ৰখা হয়। পৰিবাহক বেল্টৰ ওপৰত দন্তমঞ্জনেৰে ভৰা ডাঙৰ পাত্ৰ এটা থৈ দিয়া হয়।
পাত্ৰটোৰ তলফালে থকা মুখ এখনৰ পৰা দন্তমঞ্জনবোৰ চলন্ত পৰিবাহক বেল্টৰ ওপৰত ৰখা টিউববোৰৰ ভিতৰত এটা এটাকৈ প্ৰৱেশ কৰি থাকে। কিন্তু একেবাৰে ওপৰলৈ পিছে পেষ্টখিনি ভৰোৱা নহয়।ভালদৰে বন্ধ কৰিব পৰাৰ সুবিধা ৰাখি ইয়াক আধা ইঞ্চি খালী ৰাখিহে কাম সমাপন কৰা হয়।এতিয়া টিউবটো টিপি ভিতৰৰ পৰা দন্তমঞ্জন উলিয়াবলৈ সাজু!
মজবুত দাঁতৰ বাবে প্ৰাচীন ভাৰতৰ কিছু জ্ঞান ভাৰতত বহুতো মানুহে কাৰখানাত বনোৱা আধুনিক ব্ৰাছৰ সলনি দাঁতোন, নীম গছ নতুবা বাবুল গছৰ ঠানি ব্যৱহাৰ কৰে। দাঁতোনে দাঁত আৰু দাঁতৰ আলু শক্তিশালী কৰি ৰাখে।কিন্তু পৃথিৱীৰ সৰ্বোৎকৃষ্ট ব্ৰাছ কোনডাল তুমি জানানে?দন্ত চিকিৎসকৰ কথা অনুযায়ী তোমাৰ আঙুলি কেইটা। তোমাৰ দাঁত আৰু দাঁতৰ আলুৰ কাৰণে অতিকৈয়ে উপযোগী।তুমি দাঁত মজা পাউদাৰ ব্যৱহাৰ কৰি পাইছানে?
দাঁতৰ বাবে ভাল তাত থকা বেলেগ বেলেগ গোন্ধ বোৰ তুমি বাছি উলিয়াব পাৰানে?
দাঁতৰ বাবে ভাল ঔষধি তথা মচলা হৈছে পদিনা, লং, ডালচেনী, ক’লা জালুক আৰু তুলসী।আপেল আৰু গাজৰৰ দৰে আঁহজাতীয় ফল খালে দাঁত পৰিষ্কাৰ কৰি ৰখাত বৰকৈ সহায় হয়।
দন্তমঞ্জনৰ সাঁফৰৰ স’তে খেলো আহা
-
মাকে ক’লে, “মই তোমাক কোঁচত  ল’ব নোৱাৰো ।’’       “তুমি বৰ ডাঙৰ !’’
দেউতাকে ক’লে, “তুমি  পাঠশালালৈ  অকলে যাব নোৱাৰা  !‘‘     “তুমি বৰ সৰু !’’
ককাকে ক’লে, “তুমি পালনাত  শুব নোৱাৰা চানু !‘‘      “তুমি বৰ ডাঙৰ !
‘’
আইতাকে ক’লে  “তুমি    কেঁচুৱাটোক পাৰ্কলৈ লৈ যাব  নোৱাৰা চানু !
‘’        “তুমি বৰ সৰু !
‘’
চানু হায়ৰাণ হ’ল ।                                            বৰ ডাঙৰ !
বৰ সৰু !
তাই একে সময়তে কেনেকৈ বৰ ডাঙৰ আৰু বৰ সৰু হ’ব পাৰে ?
গুলপীয়া চোলাটোপিন্ধিবলৈ তাই বৰ ডাঙৰ ।      চৌকা জ্বলাই পিঠা কৰিবলৈ    তাই বৰ সৰু ।
ককাদেউতাৰ বোকোচাত  উঠিবৰ কাৰণে তুমি বৰ ডাঙৰ  ?
কেঁচুৱাটো কোঁছত ল’বৰ কাৰণে তুমি বৰ সৰু ?
“ প্রকৃততে মই ডাঙৰ নে সৰু ?‘‘   চানু আচৰিত হ‘ল ।
“মই মৰিলোঁ । অ‘ হ‘ল, মোৰ ঘৰটো নাই দেখোন  !‘‘ কণমানি মৌটোৱে ক‘লে ।    “তুমি মোক সহায় কৰিবা নে হাতী ভাই ?‘‘
এই টোবাহ তোমাৰ ঘৰ নেকি কণমানি মৌমাখি !‘‘ হাতীটোৱে সুধিলে ।
“অ নহয়  !‘‘ কণমানি মৌমাখিটোৱে কান্দিবলৈ ধৰিলে ।    “এইটো এটা চৰাইৰ সজা ।‘‘
এই গুহাটো তোমাৰ ঘৰ নেকি ?‘‘ হাতীয়ে সুধিলে ।
“ নহয় !
এইটো বাদুলীৰ ঘৰ ।‘‘
“এইটো তোমাৰ বাহ হয় নে কণমানি ?‘‘
কণমানি মৌটোৱে আনন্দতে ক‘লে, “হয়, হয় !
এইটোৱেই মোৰ ঘৰ ।‘‘
“অ‘ হাতী ভাই, মোক সহায় কৰাৰ কাৰণে তোমাক  ধন্যবাদ ।‘‘
এইখন মোৰ ঘৰ ।
মই মোৰ পৰিয়ালৰ সৈতে ইয়াত থাকো ।
আমি জোতা চেণ্ডেলবোৰ ইয়াত খুলি থওঁ ।
মুখ -হাত আমি ইয়াত ধুব পাৰো।
মোৰ কাপোৰবোৰ ৰচীত আৰি দিও।
ককাৰ টাকোন সদায় দৰ্জাৰ কোণতে ৰাখে।
আৰু আমাৰ ঢাৰি-পাটিবোৰ আমি তাতেই ৰাখো।
দেউতাই তেওঁৰ মটৰ চাইকেলখন বাহিৰত  থয় ।
কিন্তু তেওঁৰ হেলমেট্ সদায় আলমিৰাৰ ওপৰতে ৰাখে।
আইতা আৰু মাঁৰ কাপোৰবোৰ বাকচত ৰাখে ।
ৰান্ধনী ঘৰত সোৱাদলগা খাদ্যবোৰ  বনোৱা হয় ।
যেতিয়া ঠাণ্ডা পৰে আমি আমাৰ কম্বলবোৰ ওলিয়াই লওঁ।
গৰমত আমি এখন পাংখা চলাওঁ ।
আমাৰ ঘৰত যেতিয়া আলহী আহে চকী ওলিয়াই দিওঁ।
তুমিওঁ মোক লগ কৰিবলৈ আমাৰ ঘৰত আহিবা ।সোনকালে আহিবা কিন্তু...... মই ৰৈ থাকিম।
পুট্টা আৰু পুট্টি জাপ মাৰি বিচনাৰ পৰা নামিল।আজি মুট্টাজীৰ জন্মদিন আৰু তেওঁৰ ওচৰলৈ সিহঁত ৰে’লেৰে যাব।
যমজ ল’ৰা-ছোৱালীহালৰ মাকৰ মাকৰ মাক মুট্টাজী আজ্জি (আইতাক)ৰ লগত মহীশূৰত বাস কৰিছিল। মুট্টাজীৰ জন্মদিন আচলতে কেতিয়া কোনেও নাজানিছিল, আজ্জিয়ে প্ৰতিবছৰে মকৰ সংক্ৰান্তিৰ বন্ধৰ সময়ত এয়া উদযাপন কৰিছিল।“আম্মা, আজ্জিয়ে কেক আনিবনে?
এটা ডাঙৰ আৰু কোমল কেক য’ত গুলপীয়া ৰঙৰ ক্ৰীমৰ প্ৰলেপ থাকিব আৰু ওপৰত গোলাপ ফুল এটাৰে সজাই দিব?” পুট্টীয়ে সুধিলে।“নাই নাই” পুট্টাই ক’লে, “বুঢ়া মানুহৰ জন্মদিনৰ কেক নাথাকে নহয়। আৰু ২০০ ডাল কেণ্ডেল কোনো কেকতেই লগাব নোৱাৰি।”“বুৰ্বক, মুট্টাজীৰ বয়স ২০০ বছৰ নহয় নহয়” পুট্টীয়ে ক’লে, “আম্মা, মুট্টাজীৰ বয়স কিমাননো?” মাকে হাঁহিলে আৰু ক’লে, “তোমালোকে আজি গৈ তেওঁকেই সুধিবা।”
মহীশূৰৰ সেই সেউজীয়া ৰঙৰ পুৰণি ঘৰটো পোৱাৰ লগে লগে দুয়ো লৰ মাৰি মুট্টাজীৰ কোঠালৈ গ’ল।“শুভ জন্মদিন, মুট্টাজী!
আজি তোমাৰ কিমান বয়স হ’ল?”মুট্টাজীয়ে দুয়োকে মৰমতে সাৱটি ধৰি ক’লে, “মোৰ?
জানো!
জানিনো কৰিবা কি?”“কিন্তু আমাৰ জানিবলৈ মন গৈছে” দুয়ো একেলগে ক’লে।
মুট্টাজীয়ে হাঁহি এটা মাৰি ক’লে, “বাৰু, মই এইটো জানো যে মই জন্ম হোৱাৰ পাঁচ বছৰ আগতে আমাৰ মহাৰাজে ৰজা-ৰাণীবোৰৰ কাৰণে খুব বিশালকৈ আয়োজিত হোৱা ভোজ এটা খাবলৈ দিল্লীলৈ গৈছিল। তালৈ ব্ৰিটিছৰ ৰজা আৰু ৰাণীও আহিছিল আৰু আমাৰ মহাৰাজে এটা স্বৰ্ণ পদক পাইছিল।”“বা: ভোজ!
তাত চাগে ঢেৰ কেক আছিল,” পুট্টীয়ে ক’লে, “ৰজাজন কোন আছিল মুট্টাজী?
তুমি জানা যদি আমি ভাবি উলিয়াব পাৰিম। যিটো বছৰত তেওঁ আহিছিল, তাৰ লগত পাঁচটা বছৰ যোগ কৰি দিলেই হ’ল। আমি তোমাৰ জন্ম বছৰটো গম পাই যাম!”মুট্টাজীয়ে ক’লে, “মই পাহৰি গ’লো নহয় পুট্টা।”দুয়োৰো মন মৰি গ’ল।
“ৰ’বা ৰ’বা, মোৰ বেলেগ এটা কথা মনলৈ আহিছে” মুট্টাজীয়ে ক’লে, “আ…!
মই যেতিয়া তোমালোকৰ সমান আছিলোঁ, এই ধৰা ন-দহ বছৰীয়া, বোম্বেৰ পৰা মোৰ খুড়া আমাৰ ঘৰলৈ আহিছিল আৰু চাফা ৰে’লগাড়ীৰ সাধু কৈছিল।”“চাফা ৰে’লগাড়ী ?”মুট্টাজীয়ে আনন্দমনেৰে ক’লে, “হয়, সেই বছৰতে নতুনকৈ কেইখনমান ৰে’ল চলা আৰম্ভ হৈছিল। তাত যাত্ৰা কৰিলে তুমি কেতিয়াও লেতেৰা নোহোৱা, ধূলি-মাকতি একোৱেই নাছিল।”দুয়ো মুট্টাজীৰ ফালে ৰ লাগি চাই থাকিল, ৰে’লগাড়ীত উঠিলেও কোনোবা লেতেৰা হয়নে?
মুট্টাজীয়ে কৈ গ’ল, “কিছু বছৰ পিছত মোৰ বিয়া হ’ল, তেতিয়া ছোৱালীক বিয়া দিয়াৰ ন্যূনতম বয়স ১৫ হ’ব লাগিব বুলি এখন আইন ওলাইছিল, মোৰ দেউতা আইন ভঙা মানুহ একেবাৰেই নাছিল, তাৰ মানে তেতিয়া মোৰ বয়স নিশ্চয় ১৬ মান আছিল। আমাৰ বিয়াৰ পিছতেই তোমালোকৰ মুট্টাজাই বোম্বেত চাকৰি পাইছিল আৰু আমি মহীশূৰ এৰি গুচি গৈছিলোঁ।”“তুমি বিয়া হোৱা বছৰটোত কিবা গুৰুত্বপূৰ্ণ ঘটনা হৈছিল নেকি মুট্টাজী?” পুট্টাই সুধিলে।“হৈছিল, সেই বছৰ দছেৰা উৎসৱৰ সময়ত আমাৰ মহাৰাজে এটা ডাঙৰ বান্ধ আৰু তাৰ কাষতে এখন ধুনীয়া উদ্যান উদ্বোধন কৰিছিল। মই বোম্বেত থকা কাৰণে চাব নাপালোঁ।” মুট্টাজীয়ে দুখমনে ক’লে।“এটা ডাঙৰ বান্ধ?” পুট্টাই ভালদৰে বহি ল’লে, “সেইটো এতিয়াও তাত আছেনে?”
মুট্টাজী হাঁহিত বাগৰি পৰিল আৰু ক’লে, “আছেতো!
মজবুতকৈ থিয় দি আছে। সেই বান্ধটোৰ বাবেই কাবেৰী নদীৰ বানপানী নিয়ন্ত্ৰণত আছিল। বাৰিষা কালৰ বানপানীও নাছিল আৰু গ্ৰীষ্মকালত শস্যৰ বাবে উপযুক্ত পৰিমাণৰ পানী আছিল।” আজ্জিয়ে দৰ্জাখনেৰে মূৰটো সোমাই দি ক’লে, “মা, তুমি কে.আৰ.এচ.ৰ কথা কৈছানে?”“ঠিক ধৰিছা, কে.আৰ.এচ.” মুট্টাজীয়ে আজ্জিৰ ফালে ৰংমনে চাই ক’লে, “তোমালোকৰ আজ্জি মোৰ পাঁচ নম্বৰ সন্তান আছিল, সকলোতকৈ সৰু আৰু সকলোতকৈ বুধিয়ক।তোমালোকে জানানে, মোৰ ল’ৰা-ছোৱালীবোৰ ঘড়ীৰ কাঁটা মিলাইহে যেন জন্ম হৈছিল, দুটা বাৰিষাৰ মূৰে মূৰে এটাকৈ। তোমালোকৰ আজ্জি যিদিনা জন্ম হৈছিল, মুট্টাজাক আমি বিচাৰিয়েই পোৱা নাছিলোঁ। পিছতহে তেওঁ আমাক ক’লে যে তেওঁ গান্ধীজীক চাবলৈ গোৱালীয়া টেংক ময়দানলৈ গৈছিল। তেওঁ বৰ উছাহত গোটেই দিনটো “ভাৰত ত্যাগ কৰক” বুলি চিঞৰি আছিল। সেই সৰু কেঁচুৱাটোক কম দিগদাৰি কৰিছিলনে!”
পুট্টীয়ে চকু দুটা ডাঙৰ কৰি সুধিলে, “ভাৰত ত্যাগ?
পুট্টা, আমি বুৰঞ্জীত এইটো পঢ়িছোঁ নহয়!
আন্দোলনটো ১৯৪২-ত আৰম্ভ হৈছিল তাৰমানে ১৯৪২ চনত…”“আজ্জিৰ জন্ম হৈছিল”, পুট্টাই মুখ ভেঙুচাই ক’লে, “মুট্টাজী নহয় নহয়!”“তেতিয়া আৰম্ভণি” পুট্টীয়ে ক’লে, “আজ্জি, তোমাৰ কেতিয়া জন্ম হৈছিল?”“মোৰ বয়স ৭৪ বছৰ, তাৰমানে মোৰ জন্ম হৈছিল…?” আজ্জিয়ে ক’লে।পুট্টীয়ে ঘপকৈ অংকটো কৰি ক’লে, “১৯৪২!!!
*” আজ্জিয়ে মূৰ দুপিয়ালে।*(২০১৬-৭৪=১৯৪২)
“আজ্জি হ’ল মুট্টাজীৰ পঞ্চম সন্তান, আৰু তেওঁৰ ল’ৰা-ছোৱালীবোৰ দুবছৰৰ মূৰে মূৰে জন্ম হৈছিল!” এইবাৰ পুট্টাই মাত লগালে, “যদি আজ্জিৰ ১৯৪২-ত জন্ম হৈছিল…”“মুট্টাজীৰ চাৰি নম্বৰ সন্তানজন জন্মিছিল ১৯৪২-২=১৯৪০, তৃতীয়জন ১৯৪০-২=১৯৩৮, দ্বিতীয়জন ১৯৩৮-২=১৯৩৬ আৰু প্ৰথমজন ১৯৩৬-২=১৯৩৪, তাৰ মানে মুট্টাজীৰ ১৯৩২-ত বিয়া হৈছিল!” পুট্টীয়ে চিঞৰি ক’লে!
পুট্টাই ক’লে, “নহ’বওতো পাৰে, মুট্টাজীয়ে তেওঁৰ প্ৰথম সন্তানটো তেওঁৰ বিয়াৰ দুবছৰ পিছত জন্ম হোৱা বুলি কোৱা নাই নহয়। তেওঁ মাত্ৰ কৈছে যে তেওঁৰ বিয়া হোৱা বছৰটোত মহীশূৰত বান্ধ এটা বন্ধা হৈছিল।”
আজ্জিয়ে বাটিত মুট্টাজীৰ প্ৰিয় মিঠা খাদ্য চেৱৈ লৈ আহি ক’লে, “এইখিনিয়ে অংকত সহায় কৰিব, খোৱাচোন!
কে.আৰ.এচ.
মানে হ’ল কৃষ্ণৰাজ সাগৰ বান্ধ। তাৰ লগতে আছে বৃন্দাবন উদ্যান, আমি যে যোৱাবছৰ সাংগীতিক পানীৰ স্ৰোত চাবলৈ গৈছিলোঁ, মনত আছেনে?”পুট্টীয়ে ক’লে, “উম্, তোমাৰ চেৱৈ সকলোতকৈ ভাল, আজ্জি!”পুট্টাই সুধিলে, “কে.আৰ.এচ.
কেতিয়া বনোৱা হৈছিল তুমি জানা নেকি?”আজ্জিয়ে ক’লে, “মই ভালদৰে নাজানো, কিন্তু তোমালোকে ভাত খাই কেন্দ্ৰীয় পুথিভঁৰাললৈ গৈ চাই আহিব পাৰা।”
পুট্টীয়ে পুথিভঁৰালত মহীশূৰৰ বুৰঞ্জীৰ ওপৰত লিখা কিতাপ এখন পালে।“পাই গ’লো!” তাই ফুচফুচাই ক’লে, “পৰিব্ৰাজকে আটাইতকৈ বেছি গৈ ভালপোৱা মাইচোৰৰ দুখন ঠাই ক্ৰমে কে.আৰ.এচ.
বান্ধ আৰু তাৰ লগতে লাগি থকা বৃন্দাবন উদ্যান ১৯৩২ চনত উদ্বোধন কৰা হৈছিল”দুয়ো মিচিকিয়াই হাঁহিলে - তাৰমানে মুট্টাজীৰ বিয়া সঁচাকৈয়ে ১৯৩২-ত হৈছিল, ৮৪* বছৰ আগতে!
*(২০১৬-১৯৩২=৮৪)
“মুট্টাজীৰ মতে তেওঁৰ বিয়া হোৱা সময়ত তেওঁ ১৬ বছৰীয়া আছিল কিন্তু, তেওঁ ১৫, ১৭ বা ১৮ও হ’ব পাৰে।” পুট্টীয়ে ক’লে।এইবাৰ পুট্টাই মাত লগালে “আৰু তেওঁ যে কৈছিল তেওঁৰ খুড়াকে বোম্বেৰ ‘চাফা’ ৰে’লগাড়ীৰ সাধু কওঁতে তেওঁৰ বয়স আছিল ন নাইবা দহ, আজ্জাই আমাক ভালদৰে বুজাব পাৰিব!” আজ্জা অধ্যয়ন কক্ষত আছিল।আজ্জা, আগতে ৰে’লগাড়ীত উঠিলে মানুহবোৰ লেতেৰা হৈ গৈছিল নেকি?” পুট্টীয়ে ফুচফুচাই সুধিলে।আজ্জাই মূৰ দুপিয়াই ক’লে, “তেতিয়া ৰে’লগাড়ী বোৰত কয়লাৰে চলোৱা ভাপ ইঞ্জিন আছিল, বিদ্যুতেৰে নহয়। কয়লাৰ ক’লা ক’লা ছাইবোৰ উৰি আহি সকলোৰে গাত পৰি লেতেৰা কৰি পেলাইছিল। ভাবিলেই বেয়া লাগে।”পুট্টাই ক’লে, “তাৰমানে পুট্টী, বৈদ্যুতিক ৰে’লগাড়ীবোৰেই ‘চাফা ৰে’লগাড়ী‘।”
তেওঁ ভাৰতীয় ৰে’লৱেৰ কিতাপ এখন উলিয়াই ক’লে, “চোৱা, ইয়াত লিখা আছে ভাৰতৰ প্ৰথম বৈদ্যুতিক ৰে’ল গাড়ীবোৰ বোম্বেলৈ ১৯২৫ চনত আহিছিল!”“আৰু মুট্টাজীয়ে কৈছে তেতিয়া তেওঁৰ ন বছৰ আছিল”, পুট্টাই টপৰাই মাত লগালে, “যদি এইটো সঁচা হয়, মুট্টাজীৰ *১৯১৬-ত জন্ম হৈছিল।”“কিন্তু তেওঁতো ভুলকৈও ক’ব পাৰে” পুট্টীয়ে ঘোপাকৈ চালে।“এতিয়া এটায়েই ৰাস্তা আছে” পুট্টাই ক’লে, “সেই যে দিল্লীত ৰজা-ৰাণীৰ কাৰণে হোৱা ডাঙৰ ভোজটো, মুট্টাজীৰ জন্মৰ পাঁচ বছৰ আগতে হোৱা বুলি তেওঁ কৈছিল, সেয়া **১৯১১-ত হৈছিলনে নাই।” সিহঁত আজ্জাৰ ওচৰলৈ ঘূৰি গ’ল।*(১৯২৫-৯=১৯১৬): **(১৯১৬-৫=১৯১১)
“আজ্জা, ১৯১১ চনত ভাৰতলৈ অহা বিদেশী ৰজাসকলৰ কাৰণে কিবা ডাঙৰ ভোজ হৈছিল নেকি?”আজ্জাই সিহঁতলৈ চাই ক’লে, “১৯১১?
সেই বছৰটোৰ কথা ক’ৰবাত শুনা শুনা লাগিছে। অ, পালোঁ, সেইটো বছৰতে বোম্বেত গে’টৱে’ অৱ ইণ্ডিয়া সজা হৈছিল আৰু অ’, সেইখন ব্ৰিটিছ সম্ৰাট পঞ্চম জর্জক আদৰণি জনাবলৈ সজা হৈছিল। সেই বাবেই নিশ্চয় কেইবাটাও ভোজৰ আয়োজন কৰা হৈছিল।”‘ডনেট এ বুক’ প্রথম বুকচৰ এক উল্লেখযোগ্য জনসহযোগ মঞ্চ য’ত বিভিন্ন সংস্থাই শিশুৰ পুথিভঁৰাল গঠন কৰিবৰ বাবে অনুদান আগবঢ়াই৷ আমি বিচাৰো যাতে সকলো শিশুৱে পঢ়াৰ আনন্দ পায়৷ আপুনিও শিশুৰ পুথিভঁৰাল আজ্জাই নিজেৰ ওপৰত নিজে সন্তুষ্ট হৈ কপালত থপৰিয়াই ক’লে, “বুঢ়া হৈও একো পাহৰা নাই দেই।”“একোৱেই পাহৰা নাই!” দুয়ো ফূর্তিতে মাত লগালে, “ধন্যবাদ, আজ্জা।” এতিয়া দুয়ো জানে মুট্টাজীৰ বয়স কিমান।
পাঁচ মিনিট পিছত দুয়ো ঘৰলৈ দৌৰি গ’ল। “মুট্টাজী...” সিহঁতে ফোপাই-জোপাই তেওঁৰ কোঠালৈ দৌৰি গৈ ক’লে, “মহীশূৰৰ মহাৰাজজনে স্বৰ্ণ পদকটো সম্ৰাট পঞ্চম জর্জৰ পৰা পাইছিল নে?”“আ… ঠিক কৈছা!
জৰ্জ!
তোমালোক ইমান বুধিয়ক নে!” মুট্টাজীয়ে আনন্দতে ক’লে।দুয়ো ক’লে, ”তাৰ মানে মুট্টাজী, তোমাৰ জন্ম হৈছিল ১৯১৬ চনত আৰু আজি তোমাৰ পুৰাপুৰি ১০০* বছৰ হৈছে!”*(২০১৬-১৯১৬=১০০)
“বা: তোমালোকেচোন আজি একদম চোৰাংচোৱাৰ দৰে কাম কৰিলা, বঢ়িয়া!” মাকে হাঁহি হাঁহি ক’লে, “মুট্টাজী আৰু তোমালোকক এতিয়া বিশেষ কিবা এটা দিবই লাগিব - এটা ডাঙৰ, কোমল, গুলপীয়া ক্ৰীমৰ প্ৰলেপেৰে ওপৰত গোলাপ থকা কেক!“হুৰে!!
!” দুয়ো আনন্দতে কিৰিলি পাৰিলে।
মহাৰাজা আৰু মহাৰাণীৰ বিশাল আয়োজনৰ ভোজটো (আৰু ভাৰতীয় বুৰঞ্জীৰ আন আন মজাৰ ঘটনা)এই কাহিনীটোত মুট্টাজীয়ে কোৱা ঐতিহাসিক ঘটনাবিলাক মনত আছেনে?
সেইবোৰ সঁচাকৈয়ে ঘটিছিল!
তাৰ বিষয়ে আৰু কিছু কথা জানো আহাঁ!
মহাৰাজা মহাৰাণীৰ বাবে আয়োজন কৰা বিশাল ভোজটো (১৯১১): ব্ৰিটিছ সম্ৰাট পঞ্চম জর্জক আৰু তেওঁৰ ৰাণী মেৰীয়ে যেতিয়া প্ৰথমবাৰৰ বাবে ভাৰতবৰ্ষ ভ্ৰমণ কৰিবলৈ আহিছিল, তেওঁলোকে ভাৰতৰ ৪০০ জন ৰজা আৰু ৰাণীৰ সৈতে বিশাল ভোজৰ আয়োজন কৰিছিল। ইয়াক ‘দিল্লী দৰবাৰ’ নাম দিয়া হৈছিল। ২০০,০০০ জন অতিথিক খুৱাবলৈ বেকাৰীবোৰে এদিনত ২০,০০০ পাউৰুটি বনাইছিল আৰু প্ৰতি সাজত ১,০০০ তকৈও বেছি ম’হ আৰু ভেৰা ছাগলী কটা হৈছিল!
মাইচোৰৰ ৰজা কৃষ্ণৰাজা ৱ’দেয়াৰ চতুৰ্থকে আদি কৰি বহুকেইজন মহাৰজাই সম্ৰাটৰপৰা স্বৰ্ণ পদক পাইছিল।
চাফা ৰে’লগাড়ীকেইখন (১৯২৫): ভাৰতৰ প্ৰথম বৈদ্যুতিক ৰে’ল ১৯২৫ চনৰ তিনি ফেব্ৰুৱাৰীত বোম্বেৰ ভিক্টোৰিয়া টাৰ্মিনাচৰ পৰা কুৰ্লা ষ্টেশ্বনলৈ গৈছিল। ভাৰত এছিয়াৰ ভিতৰত বৈদ্যুতিক ৰে’ল চলা তৃতীয়খন দেশ আছিল আৰু গোটেই পৃথিৱীৰ ভিতৰত আছিল ২৪ তম।কাবেৰীক নিয়ন্ত্ৰণ কৰা বান্ধটো (১৯৩২): কাবেৰী নদী দক্ষিণ কৰ্ণাটক আৰু তামিলনাডুৰ মাজেৰে বৈ যায়। সেই নদীখন সকলোৰে কাৰণে আশীৰ্বাদস্বৰূপ আছিল, যিয়ে মহীশূৰৰ মাটি সাৰুৱা কৰি ৰাখিছিল, কিন্তু আনবোৰ নদীৰ দৰে বাৰিষাকালত ই বানপানীৰ সৃষ্টি কৰিছিল আৰু গ্ৰীষ্মকালত শুকাই গৈছিল। এই সকলো সমস্যাৰ সমাধান ওলাল যেতিয়া এটা বান্ধ বন্ধা হ’ল আৰু কৃষ্ণ ৰাজ সাগৰ (কে.আৰ.এচ.)
নামৰ পানী সংৰক্ষণৰ চৌবাচ্চাটো তৈয়াৰ হ’ল। এই চৌবাচ্চাটোৱে এতিয়াও বাংগালোৰ চহৰক খোৱা পানীৰ যোগান ধৰে।
গান্ধীজীৰ ভাষণ (১৯৪২): বোম্বেৰ গোৱালীয়া টেংক মৈদানত গান্ধীজীয়ে ১৯৪২ চনৰ ৮ আগষ্ট তাৰিখে ভাৰত ত্যাগ আন্দোলনৰ বিষয়ে ভাষণ দিছিল। গান্ধীজীয়ে সাধাৰণ জনতাক হিংসা এৰি বৃটিছৰ আইন নামানি প্ৰতিবাদ কৰাৰ বাবে আহ্বান জনাইছিল। পাঁচ বছৰ পিছত, ১৯৪৭ চনৰ ১৫ আগষ্টৰ দিনা দেশবাসীয়ে গান্ধীজীৰ অহিংস আন্দোলনৰ ফল পাইছিল - বৃটিছে ভাৰত এৰি গুচি গৈছিল। বৰ্তমান সেই গোৱালীয়া টেংক মৈদানক সেই শান্তিপূৰ্ণ বিদ্ৰোহৰ স্মৃতিত আগষ্ট ক্ৰান্তি মৈদান বোলা হয়।
-
আৰে, ৰাতিপুৱালেই নেকি?
আম্মী (মা) বা আব্বুই(দেউতাই) মোক নজগালে কিয়?
মোৰ যে স্কুল আছে তেওঁলোকে পাহৰি গ’ল নেকি?
নে তেওঁলোকে মোকেই পাহৰি গ’ল?
মানুহবোৰ আছে ক’ত বাৰু?
মায়েই শুধিলে, “নুৰাইন!
তুমি নিজেই সাৰ পালানে?” মই তেওঁক গৈ সাৱটি ধৰিলোঁ। সকলোবোৰ ইমান গম্ভীৰ হৈ কিয় আছে?
আৰু আজি ৰাতিপুৱাই মা, দেউতা, ককা আৰু আইতাই কিয় টি.ভি চাই আছে?
মই সুধিলোঁ, “আম্মী, আজি বাৰু দেওবাৰ নেকি?” আম্মী বিজ্ঞান বিষয়ৰ শিক্ষয়িত্ৰী আৰু সাধাৰণতে আমি স্কুললৈ একেলগে খোজকাঢ়ি যাওঁ। তেওঁ ক’লে, “নহয়, নুৰী। আজি বিদ্যালয়হে বাতিল কৰা হৈছে।” “অহ,” মই যিমান পাৰোঁ হতাশ হোৱাৰ অভিনয় কৰি ক’লোঁ। কিন্তু ভিতৰি মই যে কিমান ৰং পাইছোঁ!
মই ক’লোঁ, “তেন্তে মই ৱাছিমৰ ঘৰলৈ খেলিবলৈ যাব পাৰিম চাগে।”
ৱাছিম আৰু মই দুয়োজনেই দ্বিতীয় শ্ৰেণীত পঢ়োঁ। কিন্তু আমাৰ শ্রেণীকোঠা বেলেগ বেলেগ আমি একেবাৰে সৰু থকাৰে পৰা চুবুৰীয়া হিচাবে বাস কৰি আহিছোঁ। বন্ধৰ দিনত প্রায়ে ঘৰৰ মানুহে নিচিঞৰালৈকে আমি একেলগে খেলোঁ, আপেল গছৰ ওপৰত দুলি থাকোঁ আৰু গোলাপ ফুলৰ জোপোহাৰ ওপৰেৰে চিঞৰি চিঞৰি সময় কটাওঁ। আনকি আমি দুয়ো জনে একেলগে ১৪টাকৈ খেলো আৱিষ্কাৰ কৰিছোঁ। ৱাছিম মোৰ প্ৰিয় বন্ধু, আৰু মোৰ এজন ভাল প্ৰতিদ্বন্দ্বীও।
আব্বুৱে মোক অলপ গাখীৰ আৰু চোচৌৰ ব্ৰেড খাবলৈ দিলে। এই ব্ৰেডটো ৱাছিমৰ ঘৰৰ বেকাৰীখনৰপৰা অনা। বিশেষভাৱে কিচমিচ দি বনোৱা ব্ৰেডটো মোৰ বৰ প্ৰিয়।আব্বুৱে ক’লে, “নুৰী, ৱাছিমৰ ঘৰলৈ গৈ লাভ নাই। সি তাৰ আম্মীৰ লগত কিছুদিনৰ বাবে জম্মুলৈ গৈছে।”
আজিৰ বাতৰিবোৰ যেন কিবা ভয়লগা। আইতাই টিভিৰ শব্দটো অলপ বঢ়াই দিলে। আম্মী, আব্বু, দাদু আৰু নানীয়ে সৰু-সৰুকৈ কিবা কথা পাতি আছে। আম্মীয়ে চেলাউৰিযোৰ ওপৰলৈ উঠাই এক প্ৰশ্নবোধক চিনৰ আকৃতিৰ দৰে কৰিছে। আব্বুৱে ওঁঠটো বিদৰাই মূৰ জোকাৰি দিছে। দাদুৱে সৰুকৈ উচ্চাৰণ কৰিলে: কা-ৰ্ফি-উ। তেওঁলোক আটাইকে খুব চিন্তিত হোৱা যেন লাগিল।
পিছে ৱাছিম জম্মুলৈ গ’ল কিয়?
কেইদিনমান আগতে স্কুলৰপৰা ঘৰলৈ খোজ কাঢ়ি আহি থাকোঁতে ৱাছিমেতো কৈছিল যে আমি দুয়ো চাইকেল চলাবলৈ শিকা উচিত। “আমি এমাহৰ ভিতৰতে শিকি লওঁ ব’লা আৰু তাৰ পাছত স্কুললৈ যাওঁতে আমি প্রতিযোগিতা কৰি চাইকেল চলাই যাব পাৰিম। হ’বনে?” ওঁ!
ৱাছিমে চাগে জম্মুলৈ তাৰ সম্পৰ্কীয় ভায়েক ৰফিকৰপৰা চাইকেল চলোৱা শিকিবলৈ গৈছে। পিছে মই এতিয়া কেনেকৈ শিকোঁ?ঠিক তেনেতে আব্বুৱে ক’লে যে তেওঁ আজি অফিচলৈ নাযায়। তেওঁ ক’লে, “ৰাস্তাত আজি আৰু বেছি চি.আৰ.পি.এফ জোৱানে পহৰা দি আছে। সেয়েহে মোৰ সম্পাদকে মোক ঘৰৰপৰাই কাম কৰিব পাৰিম বুলি কৈছে।”
আব্বু ঘৰতে থাকিব?
তেন্তে মই এক ছেকেণ্ডো নষ্ট কৰাটো উচিত নহয়!
“আব্বু!
তুমি মোক নতুন চাইকেলখন চলাবলৈ শিকাই দিবানে?....
শিকাই দিয়ানা, আব্বু!”আব্বুৱে মোৰফালে চাই ক’লে, “নিশ্চয় শিকাম, নুৰী। কিন্তু আগতে তোমাৰ পুৱাৰ আহাৰ খাই লোৱা।” মই দৌৰাদৌৰিকৈ গোগ্রাসে আহাৰ খাই শেষ কৰিলোঁ। হে মহান গাখীৰ আৰু চোচৌৰ ব্ৰেড!
এয়া তোমালোকৰ যাদু দেখুওৱাৰ সময়। মোক শক্তিশালী কৰি তোলা!
চাইকেল অভিযানৰ বাবে শক্তিশালী কৰি তোলা!
মিছন চাইকেলঃ প্ৰথম দিনচাইকেলখন দেউতা আৰু মায়ে মোক দিয়া ঈদৰ উপহাৰ। চাইকেলখন জিলিকি নুঠালৈকে মই সেইখন চাফা কৰিলোঁ। ট্ৰিং ট্ৰিং!
মই বেলৰ টিংটিঙীয়া শব্দ বৰ ভাল পাওঁ। “দেউতা…!”আইতাই দূৰৈৰ পৰা মোক মাত লগালে, “নুৰী, তুমি ইমান চিঞৰি কিয় আছা?” দেউতাৰা এইমাত্ৰ বাহিৰত কি হৈছে চাবলৈ ওলাই গৈছে।“কিন্তু দেউতাই মোক চাইকেল চলোৱা শিকাব বুলি কথা দিছিল!”আইতাই তেওঁৰ বাগিচাৰ সঁজুলিবোৰ একাষৰীয়াকৈ থৈ দিলে। “অহ, চাইকেল?
আইতাই ক’লে,” “মই তোমাক শিকাব পাৰোঁ।”মই সুধিলোঁ, “কিন্তু নানী, তুমি চাইকেল চলাব জানা জানো?”“নুৰী, মোৰ আইজনী, মই মোৰ স্কুলৰ ভিতৰত আটাইতকৈ বেগী চাইকেল আৰোহী আছিলোঁ। এতিয়া দিয়াচোন, তোমাৰ ভৰি দুখন পেডেলত থৈ দিয়া, সেই দেৱালখনৰ পিনে চিধাকৈ চোৱা আৰু পেডেল মাৰিবলৈ আৰম্ভ কৰা।”
মই সমুখৰ দেৱালৰ পিনে থকা গছডালত লাগি থকা একমাত্র নৰা বগৰীটোৰ ওপৰত লক্ষ্য স্থিৰ কৰিলোঁ।লক্ষ্য স্থিৰ কৰা......... লক্ষ্য স্থিৰ কৰা......... লক্ষ্য স্থিৰ কৰা......... নানী ক’ত আছে?
পিছলৈ ঘূৰি চাওঁতেইমনোযোগ!
মই দেৱালখন একেবাৰে দেখা নাছিলোঁ। নানীয়ে ওচৰলৈ দৌৰি আহিল আৰু ক’লে, “নুৰী, দুখ পালা নেকি?” মই ভালদৰে চালোঁ। নাই, পোৱা নাই। কিন্তু মোৰ এতিয়াও কান্দো কান্দো লাগি আছে। “চাইকেল চলোৱাটো বহুত টান অ’, নানী।” আইতাই ক’লে, “ধেৎ এইজনী।” তেওঁ মোৰ কপালত এটা চুমা দিলে। “চাইকেল চলাওঁতে মনত ৰাখিবলগীয়া প্ৰথম কথাটো হ’ল সদায় আগফালে চোৱাটো। দ্বিতীয়তে, বাগৰি পৰাটো বেয়া কথা নহয়। এনেকৈয়ে তুমি শিকিবা।” মই আকৌ চাইকেলত উঠি ল’লোঁ।
দ্বিতীয় দিন “নিৰ্দিষ্ট ঠাইলৈ গৈ সাজু হোৱা... এক, দুই.....তিনি।”
তৃতীয় দিনচাইকেল চলোৱাৰ অনুশীলনৰ পিছত নানী আৰু মই আপেল চিঙিলোঁ। মই এবাৰ সন্তৰ্পণে বাহিৰৰ ৰাস্তালৈ চাই পঠিয়ালোঁ – কোনো মানুহ নাই। নানীয়ে ক’বলৈ ধৰিলে, “তোমাৰ আব্বু যেতিয়া তোমাৰ বয়সৰ আছিল, আমি এনেকৈ ভিতৰতে সোমাই থাকিবলগীয়া হৈছিল।” পিছত গম পালোঁ যে সেই সময়তে নানীয়ে আম্মী আৰু মাহীক চাইকেল চলাবলৈ শিকাইছিল। তেওঁলোকে প্রায়ে চাইকেলৰপৰা বাগৰি পৰিছিল আৰু দৌৰি দৌৰি নানীৰ ওচৰলৈ আহিছিল। “তুমি বহুত সাহসী দেই, মোৰ নুৰী। তুমি সঁচাকৈ এগৰাকী ভাল চাইকেল আৰোহী হ’বা।” মই সুধিলোঁ, “ৱাছিমতকৈও বেগীনে?” “আটাইতকৈ বেগী!”
চতুৰ্থ দিন “নানী..........!” এহ!
নানীয়ে চাদত শীতকালৰ বাবে পাচলি শুকুৱাই আছে। এতিয়া কোনে মোক চাইকেল চলোৱাত সহায় কৰিব?
বাতৰি কাকতখনৰ আঁৰৰ পৰা দাদুৱে মাত লগালে, “মই শিকাম নেকি?”দাদুক এইখিনি সময়ত ঘৰত দেখা পোৱাটো বৰ আচৰিত কথা। আচৰিত, কিন্তু বৰ মজাৰ কথা!
“দাদু, আজি তুমি তোমাৰ বন্ধুবোৰৰ লগত খোজ কাঢ়িবলৈ যোৱা নাই?” “যাব নোৱাৰোঁ নহয়। সান্ধ্য আইন চলি আছে যে। কিন্তু মই মোৰ নাতিনীৰ পিছে পিছে দৌৰিওটো ব্যায়াম কৰিব পাৰোঁ!”মজা...!
মই আকৌ সেই নৰা বগৰীটোৰ ফালে চাবলৈ সাজু হ’লোঁ আৰু বাগৰি পৰাৰ কথা নাভাবিবলৈ চেষ্টা কৰিলোঁ। পিছে ঠিক তেনেতে দাদুৱে এটা বৰ ভয়লগা পৰামৰ্শ দিলে। তেওঁ মোৰ চাইকেলৰ পিছফালে প্রশিক্ষণৰ বাবে থকা চকাকেইটা খুলি দিব বিচাৰিলে।
মই সঁচাকৈ মাত্র দুটা চকাৰে চাইকেল চলাব পাৰিমনে?
এয়াচোন চাৰ্কাচ দেখুওৱাৰ দৰে হ’ব!
দাদুক কথাটো কোৱাত তেওঁ ডাঙৰকৈ হাঁহিলে আৰু ক’লে, “ৰাস্তাতচোন সকলোৱে এনেকৈয়ে চলায়, নুৰী। তুমি মাত্র ভালদৰে অনুশীলন কৰিব লাগিব।”দাদু আৰু মই কিছুমান সঁজুলিৰে সৰু সৰু চকাবোৰ খুলি পেলালোঁ।
পঞ্চম দিন আ-আ-আ-স্!
ষষ্ঠ দিন এতিয়াও আমাৰ বাহিৰলৈ যোৱাৰ অনুমতি নাই। মই আম্মীক সুধিলোঁ, “এই জপনাখন বাৰু ওখ হৈ গৈ আছে নেকি?”
সপ্তম দিন “উফ্, ঘৰত থাকি থাকি বিৰক্ত হৈ গৈছোঁ!
মই স্কুললৈ যাব খোজোঁ!
জপনাখন খোলানা!
খোলা এইখন!” “মোৰ বৰ বেয়া লাগিছে, নুৰী। মই যদি তোমাক বাহিৰলৈ উলিয়াই নিব পাৰিলোঁহেঁতেন!
তুমি এই ভয়লগা দিনবোৰৰ মুখামুখি হ’ব নালাগিলেই ভাল পালোহেঁতেন।” আম্মীয়ে ক’লে।
অষ্টম দিন মই ককাক সুধিলোঁ, “ককা, সান্ধ্য আইন কি বাৰু?” ককায়ে প্রশ্নটো শুনি অলপ অসুবিধাৰ সন্মুখীন হোৱা যেন লাগিল। তেওঁ ক’লে, “ইয়াৰ অৰ্থ হ’ল চৰকাৰে আমাক বাহিৰলৈ ওলাবলৈ মানা কৰে, কিয়নো ৰাস্তাবোৰ এতিয়া আমাৰ বাবে অলপো নিৰাপদ নহয়।” মই বাহিৰলৈ যাব খোজোঁ, মোৰ বন্ধুবোৰলৈ মোৰ মনত পৰিছে, আনকি মোৰ শিক্ষকবোৰলৈও মনত পৰিছে।মই সুধিলোঁ, “আৰু কিমান দেৰিলৈ আমি ঘৰত থাকিব লাগিব?” “মই নাজানো, নুৰী।” দাদুৱে এটা হুমুনিয়াহ কাঢ়ি ক’লে। ডাঙৰ মানুহবোৰে সাধাৰণতে “মই নাজানো” বুলি ক’বলৈ ভাল নাপায়, গতিকে বিষয়টো নিশ্চয় গভীৰেই হ’ব। মই দাদুৱে মন মাৰি থাকিলে মোৰ বৰ বেয়া লাগে। গতিকে মই থিয় হৈ ক’লোঁ, “হ’ল, এতিয়া জিৰণি বহুত হ’ল। অনুশীলন কৰোঁগৈ ব’লা, মই ৱাছিমক হৰুৱাব লাগিব নহয়!”
দশম দিনএইবাৰ ভালদৰে ব্ৰেক মাৰিবলৈ মোক শিকোৱাৰ পাল আম্মীৰ। আমি গোটেই আবেলিটো অনুশীলন কৰিলোঁ। দাদু আৰু নানী চাহ খাবলৈ ওলাই অহাৰ সময়ত, মই কিমান শিকিলোঁ দেখুৱাবলৈ সাজু হ’লোঁ। ঠিক তেনেতে এটা ডাঙৰ শব্দ শুনিলোঁ। ধুম!
ধুম!
মানুহবোৰে চিঞৰিছে, “আমাক কি লাগে?পিছৰ শব্দটো কি হ’ব মই গমেই পাইছিলো, “স্বাধীনতা!”মোৰ চকুত পোৰণি উঠিল। আম্মীয়ে মোক ডাঙি লৈ ঘৰৰ ভিতৰলৈ দৌৰিলে।
খোৱা টেবুলত আমি ঘূৰণীয়াকৈ ওচৰা-ওচৰিকৈ বহিলোঁ। সকলোৰে কাহ উঠিছে। মই জানিব বিচাৰিলোঁ, “আম্মী, সেয়া কি আছিল?” মায়ে মোক সাৱটি ধৰিলে আৰু ক’লে, “মানুহবোৰে তাত কাজিয়া কৰি আছে, নুৰী।” তেওঁ মোৰ চকু দুটা মচি দিলে। মোৰ চকুৰপৰা পানী ওলাই থকা গম পালোঁ। আম্মীৰো একেই অৱস্থা। আম্মীয়ে ক’লে, “কেতিয়াবা এনেকুৱা হ’লে তুমি ৰুমালেৰে নাক-মুখ ঢাকি ল’বাদেই, ঠিক আছে?” মই তেওঁক জোৰকৈ সাৱটি ধৰিলোঁ। মই ভাগৰি পৰিছোঁ আৰু ভয়ো লাগিছে। পিছে সকলোৱে ভয় খোৱা যেন লাগিছে। নানীয়ে চাইকেল চলোৱাৰ প্ৰথম দিনাই মোক কোৱা কথাটো মনত পৰিল - মই সাহসী হ’ব লাগিব।
একাদশ দিনপিছদিনাখন ৰাতিপুৱা আব্বুৱে মোক জগাই দিলে। “উঠা, এলেহুৱা ছোৱালী। আজি মই তোমাক চাইকেল চলাবলৈ শিকাম।” মই সুধিলোঁ, “এতিয়া ভয় নাই ন, আব্বু?” আব্বুৱে ক’লে, “ক’ৰবাত কিবা হ’লে মই তোমাৰ খেয়াল ৰাখিমেই, হ’বনে?
আৰু শুনিছোঁ ৱাছিম কেইদিনমানৰ ভিতৰতে ঘূৰি আহিব। তুমি প্ৰতিযোগিতাৰ বাবে সাজু হ’ব নালাগিব জানো?” মই দাদু, নানী আৰু আম্মীয়ে শিকোঁৱাৰ দৰেই চাইকেল চলাই আব্বুক দেখালোঁ। দিশ সলাবলৈ শিকিলোঁ!
আৰু মাটিত ভৰি নিদিয়াকৈ চাইকেল চলাবলৈ শিকিলোঁ।
অকলে অকলে চাইকেল চলাই মোৰ আমনি লাগিবলৈ ধৰিছিলেই। তেনেতে ৱাছিম ঘৰলৈ উভতি আহিল। অৱশেষত!
আব্বুৰপৰা গম পালোঁ যে সেনাই সান্ধ্যআইন কেইঘণ্টামানৰ বাবে উঠাই দিছিল আৰু লগে লগে ৱাছিমৰ আম্মীয়ে গাড়ী চলাই শ্ৰীনগৰলৈ উভতি আহিছিল। ৱাছিমে হাতত যিমানখিনি ধৰে সিমানখিনি চোচৌৰ ব্ৰেড লৈ আনিছিল। মই ‘চাইকেল অভিযান’ৰ সময়ত লক্ষ্য স্থিৰ কৰিবলৈ ব্যৱহাৰ কৰা নৰাবগৰীটো তাক দি দিলোঁ। তাক নিৰাপদে থকা দেখি যে কিমান সুখী হ’লোঁ!
মই ক’লোঁ, “যোৱা, তোমাৰ চাইকেলখন লৈ আহাঁ, ৱাছিম।” কিন্তু ৱাছিমে দুখেৰে ক’লে, “চাইকেলখন মই ৰাস্তাৰ ফালে বাহিৰতে এৰি থৈ গৈছিলোঁ। পিছে কাজিয়াৰ সময়ত সেইখন বেয়াকৈ বেঁকা হৈ গ’ল।” অহ!
বেচেৰা ৱাছিম!
আমাৰ চাইকেল অভিযান এতিয়া কেনেকৈ সম্ভৱ হ’ব?
অ ৰ’বা ৰ’বা, মোৰ এটা বুদ্ধি খেলাইছে।
চাইকেল অভিযান: অন্তিম দিন
-
এসময়ত ৰাম নামেৰে এটা মানুহ আছিল ।         কিন্তু সি হাঁচিওৰাম নামেৰেহে জনাজাত ।         তাৰ কাৰণ হ‘ল, সি হাঁচি মাৰিলে বৰ ডাঙৰ শব্দ এটা কৰে ।        হাঁ - আ -আ- চি ।
তাৰ হাঁচিটো প্রত্যেক বাৰেই ডাঙৰ হৈ গৈ থাকে ।             হাঁ - চি - ও -  হাঁআ - চিই- ওও, -  হাঁআআ- চিইই - ওওও !
শিৱ নামৰ গাখীৰ দিয়া মানুহটো হাঁচিওৰামৰ হাঁচি শুনি পৰি গ‘ল ।          আপ্পাান নামৰ বুঢ়া মানুহজন তাৰ হাঁচিৰ শব্দত অজ্ঞান হৈ পৰিল ।          হাঁচিও ... হাঁচিও ।
হাঁচিওৰামৰ হাঁচি শুনি কাকা নামৰ কাউৰীটো কঁপিবলৈ ধৰিলে ।     হাঁচিও হাঁচিও ।     নট্টি নামৰ, নাৰিকলটো গছৰ পৰা সৰি পৰিল ।      হাঁচিও, হাঁচিও ।      ডৰাই নামৰ কুকুৰটোও হাঁচিওৰামৰ হাঁচিত গৈ গছৰ ওপৰ পালেগৈ ।      হাঁচিও, হাঁচিও ।
কেঁচুটোৱে হাঁচিওৰামৰ হাঁচিত কেৰমেৰাই উঠিল ।       হাঁচিও হাঁচিও ।         মুচুকা নামৰ চিকাটো হাঁচিওৰামৰ হাঁচিত        দৌৰি গৈ এটা গাত সোমালগৈ ।       হাঁচিও, হাঁচিও ।
হাঁচিওৰামৰ হাঁচিৰ শব্দত পিহু নামৰ মৌৰা চৰাইজনীৰ পাখিয়েই সৰি পৰিল ।         হাঁচিও  হাঁচিও ।         মস্য নামৰ মাছজনীয়ে হাঁচিওৰামৰ হাঁচিত পানীৰ পৰা জাঁপ মাৰি ওলাই আহিল ।         হাঁচিও, হাঁচিও ।
বলৱান নামৰ ম‘হটোৰ হাঁচিওৰামৰ হাঁচিত চকু কেইটা কেৰা হৈ গ‘ল ।    হাঁচিও হাঁচিও ।    কুট্টি নামৰ জকাৰটো হাঁচিওৰাম হাঁচিৰ শব্দত গাড়ীৰ পৰা পৰি গ‘ল ।
হাঁচিওৰামৰ হাঁচিৰ কাৰণে ইমান ডাঙৰ চকাটোও ৰৈ গ‘ল ।       হাঁচিও, হাঁচিও ।       সূৰ্যটোও হাঁচিওৰামৰ হাঁচিউৰ শব্দত ডাৱৰৰ মাজত লুকাই গ‘ল ।
মানুহবোৰে হাঁচিওৰামক ভয় কৰে ।        হাঁচিও হাঁচিও ।        কাণ বন্ধ কৰি সিহঁতৰ কোনো লাভ হোৱা নাছিল ।
পলাই গৈয়ো মানুহে উপায় পোৱা নাই । লুকায়ো শান্তি নাই ।      গতিকে সকলোৱে হাঁচিউৰামক কি কৰিলে, জানানে ?
মানুহবোৰে হাঁচিউৰামক একো নকৰিলে ।       মাত্র সিহঁতে তাতকৈ বেচি জোৰেৰে হাঁচিয়াবলৈ লাগিল ।        হাঁ - - আআআ  - চিউউ !
মৰমৰ... তুমি জানাই তুমি কোন আৰু এই চিঠিখনতো তুমি কেতিয়াও নপঢ়া।আমাৰ শিক্ষয়িত্ৰীয়ে মোক তোমাৰ পৰামৰ্শদাতা হ’বলৈ কৈছে আৰু তোমাক স্কুলৰ চৌপাশটো মোক দেখুৱাবলৈ কৈছে যিহেতু তুমি আমাৰ স্কুললৈ নতুনকৈ আহিছা। ‘পৰামৰ্শদাতা’ মানেনো কি মই নাজানিছিলোঁৱেই, সেয়ে মই অভিধানখনত এবাৰ শব্দটোৰ অৰ্থ চালোঁ। যিয়েই নহওক, তেওঁ মোক সেই বিষয়ে একো কোৱা নাই। আলি, গৌৰৱ, চুমি আৰু ৰাণীয়েহে আমি স্কুলৰপৰা ঘৰলৈ গৈ থাকোঁতে এই বিষয়ে মোক বৰকৈ সুধি আছিল। মই সিহঁতক কৈছিলোঁ যে সিহঁতেনো কি কথা সুধি আছে মই নাজানো। কিন্তু সেইটোতো সঁচা নহয়। মই নাজানিলে কেনেকৈ হ’ব?চোৱা, তোমাৰ কাৰণে মই মোৰ সমনীয়াবোৰক মিছা ক’ব লগা হ’ল।ইতিমই
হেৰা, আজি আকৌ আহিলোঁ মাই কয় মানুহৰ ফালে চাই থকাটো বৰ বেয়া কথা, কিন্তু মই দেখিছোঁ যে স্কুলত সকলোৱে তোমাৰ ফালে ভেবা লাগি চাই থাকে। সিহঁতে তোমাৰ লগত থকা বাবে মোৰ ফালেও চাই থাকে আৰু মই যে তোমাৰ ’পৰামৰ্শদাতা’। আমাৰ স্কুললৈ তুমি কিয় আহিলা?
আগতে যিখন স্কুলত আছিলা তাতেই থাকিব কিয় নোৱাৰিলা?
কালি কি হ’ল জানানে?
গৌৰৱ, আলি আৰু সপ্তম শ্ৰেণীৰ সিহঁতৰ দুজন বন্ধুৱে মোক একাষৰীয়াকৈ টানি নি সুধিলে-কি সুধিলে!
সিহঁতে মোৰ বেগটো লৈ ঘূৰায়েই দিব খোজা নাছিল। তাৰ পিছত সিহঁতে বেগটো ৰাস্তাৰ কাষৰ জোপোহাবোৰৰ মাজত পেলাই দিলে, সেইটো বিচাৰি আনিবলৈ মই পাহাৰৰ তললৈ নামি যাবলগীয়া হ’ল। তেতিয়া মোৰ ছার্টটো ফালি গ’ল আৰু ঘৰলৈ আহি মাৰ ইমান গালি খালোঁ!এইবোৰ তোমাৰ কাৰণেই হ’ল।মই
হেল্ল’, মই সিহঁতক কৈ থাকোঁ যে সিহঁতৰ যি জানিবলগীয়া আছে, সিহঁতে তোমাক সোধক। মোক সুধি কি হ’ব?
সেই বস্তুটো তুমি কিয় পিন্ধা আৰু সি কিদৰে কাম কৰে মইনো কেনেকৈ জানিম?
পিছে ময়ো যে জানিবলৈ উৎসুক আৰু সেই প্ৰশ্নবোৰ যে ময়ো সুধিব খোজোঁ, সেইটো নহয় বুলি ক’লে মিছা কোৱা হ’ব। তুমি প্রথম দিনা শ্ৰেণীকোঠালৈ সোমাই আহোঁতেই মই এইটো লক্ষ্য কৰিছিলোঁ। তুমি যে এখন হাতেৰেই সকলো কৰিছিলা আৰু তোমাৰ বাওঁহাতখন একেবাৰেই লৰচৰ কৰা নাছিল, মই দেখিছিলোঁ। কথাটোনো কি প্ৰথমতে মই ধৰিবই পৰা নাছিলোঁ। কিন্তু অলপ ওচৰৰপৰা চাইহে ধৰিব পাৰিলোঁ যে কিবা এটা গণ্ডগোল আছে। সেই বস্তুটো দেখিবলৈ বৰ অদ্ভুত লাগিছিল, যেন কিবা এটা প্লাষ্টিকেৰে ঢাকি থোৱা আছিল। তাৰ পিছত মই ভাবিলোঁ সেইখন পুতলাহাতেই নেকি!
মোৰ বুজাত অলপ সময় লাগিল। তাৰ পিছততো দুপৰীয়াৰ আহাৰ খোৱাৰ সময়ত কি হ’ল মই দেখিলোঁৱেই।লগ পামমই
হেল্ল’,মোৰ ডাঙৰ বাইদেৱে দিল্লীত প্ৰযুক্তিবিদ্যা অধ্যয়ন কৰি আছে, তেওঁ আজি ফোন কৰিছিল। মই তেওঁক ক’লোঁ,“আমাৰ শ্ৰেণীৰ ছোৱালী এজনীৰ এখন নকল হাত আছে” আৰু বাইদেৱে ক’লে যে তাক “কৃত্ৰিম” হাত বুলি কয়। শুনা, মই তোমাক অলপ উপদেশ দিওঁ, তুমি স্কুলত নতুন হ’ব পাৰা, কিন্তু তুমি যদি মানুহে তোমাক ঘূৰি ঘূৰি চাই থকাটো নিবিচাৰা, তুমি সকলো সময়তে সেই চুকত একাষৰীয়াকৈ থিয় হৈ থকা বন্ধ কৰিব লাগিব।আমাৰ লগত আহি তুমি নেখেলা কিয়?
তুমি আহি আমাৰ লগত ঝুলনাত নুঠা কিয়?
তাত উঠিতো সকলোৱে ভাল পায়। তুমি অহা দুসপ্তাহ হ’ল, এতিয়াতো তুমি নিজেই আহিব পাৰা। মই তোমাক প্ৰতিটো কথা কৈ থাকিব নোৱাৰোঁ। কেতিয়াবাতো মই বুজিয়েই নাপাওঁ তোমাকনো ক’ম কি।মই
ভালে আছানে?সিদিনাৰ দুপৰীয়াৰ আহাৰৰ ঘটনাটোৰ পৰা মই তোমাক চাই আছোঁ। মই জানিবলৈ বৰ উৎসুক। এখন হাত থাকিলে অদ্ভুত লাগে নেকি?
তোমাৰ হাতখনেই অকল নে গোটেই বাহুৰ পৰায়েই নকল, মানে, “কৃত্ৰিম?” আজি চুমি আৰু গৌৰৱৰ লগত মই খোজ কাঢ়ি স্কুললৈ গ’লোঁ। সিহঁতে এটা নিজে বনোৱা খেল খেলি আছিল, আৰু নাম দিছিল ‘এখন হাতৰ প্ৰত্যাহ্বান’। নিয়মটো হ’ল তুমি এখন হাতেৰেই সকলো কাম কৰিব লাগিব। যেনে তোমাৰ বেগত বস্তু ভৰোৱা বা ছার্টৰ বুটাম মাৰা।
চুমিয়ে তাইৰ জোতাৰ ফিটা মাৰিবই নোৱাৰিলে। তাই সেইটো কথা পাহৰি গ’ল আৰু উজুটি খাই পৰিল। তাইৰ থুতৰিটোও অলপ কাটি গ’ল। শিক্ষয়িত্ৰীয়ে দেখিলে আৰু তাইক এন্টিচেপ্তিক ক্ৰীম লগাই দিলে। কিন্তু তেওঁ চুমিক অসাৱধানতাৰ বাবে বৰকৈ গালি দিলে, “এই পাহাৰীয়া ৰাস্তাত তুমি জোতাৰ ফিটা নমৰাকৈ ঘূৰি ফুৰিব নোৱাৰা। ঘৰলৈ যাওঁতে বা খোজ কাঢ়োঁতে যদি তুমি পৰি যোৱা কি হ’ব কোৱা?” মই ভাবোঁ যে ডাঙৰ মানুহবোৰে অলপ বেছিয়েই চিন্তা কৰে। ইতি মই
ঐ, কাকতলীয় মানে কি জানানে?
তাৰমানে হ’ল ধৰি লোৱা তুমি কিবা এটা বিষয়ত কথা পাতিলা, আৰু সেই একেটা বস্তুৱেই কোনো পৰিকল্পনা নোহোৱাকৈ সিদিনা বা তাৰ পিছদিনা ঘটিল। যোৱাবাৰৰ চিঠিখনত মই তোমাক চুমি আৰু তাইৰ জোতাৰ ফিটাৰ কথা কৈ আছিলোঁ, আৰু আজি মই তোমাক তোমাৰ জোতাৰ ফিটা বান্ধি থকা দেখিলোঁ। চাই যে মোৰ ইমান ভাল লাগিল!
তুমিচোন মই দুখন হাতেৰে কৰাতকৈও কামটো সোনকালে কৰিব পাৰা!
তুমি মোৰ বান্ধৱী হ’লে মই তোমাৰ লগত জোতা ফিটা মৰা খেল খেলিলোহেঁতেন। নহয় নহয়, হয়তো তোমাক মই এখন হাতেৰে জোতা ফিটা বান্ধিবলৈ শিকাব ক’লোহেঁতেন। মই স্বীকাৰ কৰিবই লাগিব, ঘৰলৈ আহি ময়ো কিন্তু এখন হাতেৰে জোতাৰ ফিটা মাৰিবলৈ চেষ্টা কৰি আছিলোঁ। কিন্তু সেয়া অসম্ভৱ। তুমিনো কিদৰে পাৰা?
কাইলৈ সুধিম দিয়া। উৎসুক মই
ঐ, তুমি সিদিনা কোৱাৰ পিছত ময়ো বহুত কাম এখন হাতেৰে কৰাৰ চেষ্টা কৰিলোঁ। ইমান কষ্ট!
মই বুজিয়েই পোৱা নাই তুমি ইমান সহজে কিদৰে কৰিব পাৰা, গা ধোৱা, কাপোৰ পিন্ধা, বেগত বস্তু সামৰা। সিদিনা দুপৰীয়াৰ আহাৰত দেখাৰ পৰা মই এটা কথা ভাবি আছোঁ, তুমি কিছুমান কাম আনতকৈ বেলেগ ধৰণে কৰা, কিন্তু তাৰমানে এইটো নহয় যে আমি কৰা কামবোৰ তুমি নকৰা। শুনা, আগতে কোৱা কথাবোৰৰ বাবে মোক বেয়া নাপাবা… আমাৰ লগত খেলাৰ কথা যে কৈছিলোঁ। তুমি চাগে অলপ লাজহে কৰিছিলা। আৰু ঝুলনাত উঠা কথাটো… মই চেষ্টা কৰি গম পালোঁ যে এখন হাতেৰে ঝুলনাত উঠা সহজ কাম নহয়। কিন্তু জংঘলৰ শৰীৰচৰ্চা কৰা শাখাটোতচোন তুমি কিমান বঢ়িয়াকৈ সকলোখিনি কৰিব পাৰা। লাঠিডালতচোন তুমি ওলোমাৰ দৰকাৰেই নাই, তথাপিও তুমি ইমান বেগত দৌৰিব পাৰা, স্কুলৰ ক্ৰীড়াত প্ৰথম হোৱা আলিতকৈও বেগত!
বিদায়, মই
ভালে আছা?
আজি সেই চিনেমাখন ইমান হাঁহি উঠা আছিল নহয়নে?
মোৰ হাঁহি হাঁহি পেট বিষাই গৈছিল জানা?
এনেকুৱা লাগিছিল যেন মই কান্দিছিলোঁহে। স্কুলত চিনেমা দেখুৱালে মই বৰ ভাল পাওঁ। চিনেমা দেখুৱালে ক্লাছ নহয় যে। তুমি অহাৰ আগতে যোৱাবাৰ তেওঁলোকে বাঘৰ পোৱালিৰ চিনেমা এখন দেখুৱাইছিল। পোৱালিটো কেনেবাকৈ হেৰাই গৈছিল। মোৰ চাই বৰ ভয় লাগিছিল, এইটো আচলতে এটা সঁচা ঘটনা আছিল যে। পিছত পোৱালিটোক কোনোবাই পাই তাৰ পৰিয়ালক গোটাই দিছিল। তুমি জানানে তেনেকুৱা সঁচা ঘটনাবোৰক তথ্যচিত্ৰ বুলি কোৱা হয়?
বাঘৰ পোৱালিবোৰ ইমান মৰম লগা, নহয়নে?
যোৱা বছৰ আমাৰ ঘৰৰ ওচৰত এটা কুকুৰ পোৱালি আছিল। সেইটোও বৰ মৰম লগা আছিল, কিন্তু এতিয়া সি ডাঙৰ হ’ল আৰু এতিয়া তাক আগৰ দৰে মৰম নালাগে। এতিয়া মই যাওঁ!
মই
হেল্ল’ হেল্ল’!
আজি যে বাছত তোমাক দেখি মই ইমান আচৰিত হৈছিলোঁ জানানে?
তোমাৰ আৰু মোৰ দেউতাই একেটা অফিচতে কাম কৰে বুলি যে মই জনাই নাছিলোঁ। তুমিও অফিচ বনভোজলৈ অহা কাৰণে মোৰ যে ইমান ভাল লাগিছিল!
যোৱা বছৰ যাওঁতে মোৰ লগৰ কোনোৱেই নাছিল আৰু সঁচাকৈয়ে মোৰ বৰ আমনি লাগিছিল। বাৰু, এতিয়া মোৰ বহুত ভাগৰ ধৰিছে, মই যাওঁগৈ। কাইলৈ তোমাক স্কুলত লগ পাম। মই
ঐ, মই ভাবিলোঁ তোমাক কথা এটা কৈ থওঁ, প্ৰধান শিক্ষকছাৰ বছৰেকীয়া বঁটা বিতৰণী সভাৰ প্ৰস্তুতিৰ কেইদিন বৰ খঙত থাকে। তেওঁ তোমাক গালি দিবও পাৰে - সকলোকে দিয়ে বাৰু - সেয়ে বেছি মন বেয়া নকৰিবা। মাই কয় তেওঁ এইকেইদিন খুব চিন্তাত থাকে কাৰণ সেই দিনটো তেওঁৰ কৰ্মকুশলতাৰ চিন। এই কথাবোৰ মই বৰ ভালদৰে বুজি নাপাওঁ, কিন্তু তেওঁক খুব চিন্তিত দেখা যায়। তুমি তেওঁৰ চুলিখিনি দেখিছানে?
দেখি এনেকুৱা লাগিছিল যেন তেওঁৰ গাত ইলেক্ট্ৰিক শ্বক হে লাগিল!
কিন্তু ৰাণীয়ে তেওঁৰ চকীত ভেকুলী থ’ব নালাগিছিল।বাৰু, তেওঁ এইখন চিঠি দেখা পোৱাৰ আগতে মই যাওঁ দেই।মই
এই, তোমাৰ নতুন হাতখন কি বঢ়িয়া!
বেয়া নাপাবা, কিন্তু আগৰখন মই বৰ কিবা দেখিছিলোঁ। মানে এনেই এখন… নতুনখনতো যাদুকৰী হাত যেন লাগে, আনকি তুমি আঙুলিবোৰো লৰচৰ কৰিব পাৰা আৰু বস্তুও উঠাব পাৰা!
আশা কৰোঁ মই হাত মিলাবলৈ কওঁতে তুমি মোক বেয়া পোৱা নাছিলা। কথাটো মই নভবাকৈয়েই কৈ পেলালোঁ। কাইলৈ তুমি সেইখনেৰে বস্তু উঠাব পাৰানে চাম দিয়া।অ’, এটা কথা নহয়, আগৰ দুখনমান চিঠিত মই তোমাক তোমাৰ কৃত্ৰিম হাতখনৰ কথা ক’বলৈ পাহৰিয়েই আছিলোঁ, মোৰ যে তোমাক ক’বলৈ বেলেগ ঢেৰ কথা আছিল। তাতকৈও বেছি মজাৰ কথাটো হ’ল যে তোমাৰ হাতখনক লৈ মোৰ আৰু একোৱেই কৌতূহল নাই। জানো কিয় বা!তোমাৰ বান্ধৱী মই
বন্ধুত্বৰ কুইজ মানুহক নতুন পৰিবেশৰ লগত মিলি যোৱাত তুমি সহায় কৰিব পাৰানে?
কিমান?
জানিবলৈ এই কুইজটো খেলাচোন: ১.
তোমাৰ শিক্ষয়িত্ৰীয়ে যদি নতুন ছাত্ৰ বা ছাত্ৰীজনীক স্কুলখন দেখুৱাবলৈ কয়, তুমি কেনেকুৱা অনুভৱ কৰিবা?
ক.
বা: বহুত ভাল পাম, মই নতুন বন্ধু এজন পালো!খ.
সিহঁতে নিজেই বুজি ল’ব নোৱাৰে নেকি?গ.
উহু!
নোৱাৰোঁ দেই ।২.
তোমাৰ শ্ৰেণীৰ ছোৱালী এজনীয়ে খোৰাই খোজ কাঢ়ে। সকলোৱে তাইক হাঁহে। তুমি কি কৰিবা?
ক.
একো নকৰা।খ.
তাইক তুমি সিহঁতক গুৰুত্ব নিদিবলৈ ক’বা, সিহঁত বৰ দুষ্ট।গ.
তোমাৰ সমনীয়াবোৰক কল্পনা কৰিবলৈ ক’বা সিহঁত বেলেগ ধৰণৰ হ’লে কেনেকুৱা লাগিলহেঁতেন!
৩.
তোমাৰ শ্ৰেণীৰ নতুন বন্ধু এজনে পাঠৰ কিবা এটা বস্তু বুজি পোৱা নাই। তুমি কি কৰিবা?
ক.
শ্ৰেণীৰ আটাইতকৈ চোকা ছাত্ৰ বা ছাত্ৰীজনীক বুজাই দিবলৈ ক’বা।খ.
শিক্ষকক ক’বা - তেওঁহে ভালদৰে বুজাব পাৰিব।গ.
ওচৰলৈ গৈ তুমি কিবা সহায় কৰিব পাৰা নেকি সুধিবা ৪.
তোমাৰ শ্ৰেণীত নতুনকৈ অহা ছোৱালীজনী খুব লাজকুৰীয়া। তাই কাৰো লগতেই নেখেলে। তুমি কি কৰিবা?ক.
তাই যেতিয়া পাৰিব তেতিয়া নিজেই আগুৱাই আহিব।খ.
তাইক তুমি খেলিবলৈ মাতি আনিবা।গ.
তাইৰ ওচৰলৈ গৈ বহিবা - কি ঠিক তাই কিজানি কথা পতা আৰম্ভ কৰেই।
তুমি কিমান নম্বৰ পালা?১ক-১, খ-২, গ-৩২ক-২, খ-১, গ-৩৩ক-৩, খ-২, গ-১৪ক-২, খ-১, গ-৩এতিয়া তুমি পোৱাখিনি মিলাই যোগ কৰি দিয়া...
৪-৬ নম্বৰ:তোমাৰ সৰুৰেপৰা ভাল বন্ধু হোৱাৰ গুণ আছে, তুমি মানুহক সহায় কৰিবলৈ সদায় সাজু থাকা। তুমি মানুহে সহায় খোজালৈ ৰৈ নাথাকা, নিজেই আগবাঢ়ি যোৱা আৰু আনক সহায় কৰি তুমি বৰ ভালপোৱা।৭-৯ নম্বৰ: তুমি খুব স্বাৱলম্বী আৰু ভাবা যে সকলো মানুহ তেনেকুৱা হ’ব লাগে। তাৰমানে এইটো নহয় যে তুমি মানুহক মৰম নকৰা, তুমি মাত্ৰ মানুহক জোৰ কৰি ভাল নোপোৱা।১০-১২ নম্বৰ: তুমি অলপ লাজকুৰীয়া স্বভাৱৰ কিন্তু বহুত উদাৰ। তুমি পৰোক্ষভাৱে যিমান পাৰা সিমান আনক সহজ হোৱাত সহায় কৰা।
-
আলু, পিয়াজ, বেঙেনা আইতাৰ হাতত যিয়েই আহে। সকলোবোৰ তেওঁ ওপৰলৈ দলি মাৰি ধৰা-ধৰি খেলে।
চচমা, ঘড়ী, ছাতি আৰু লাখুটি, সকলোবোৰ তেওঁ গোল গোল ঘূৰাই। এই পৰিব, এই ভাঙিব ভাবি থাকোতেই ককাৰ বুকু বিষাই।
মাজে মাজে আইতা ককাৰ অফিচলৈ যায়। ওচৰত যি পাই তাকে বতাহত ঘূৰাই।
এতিয়া ককাই দিনে ৰাতি এটাই সপোন দেখে। সপোনত আইতাই জোন, বেলি আৰু পৃথিৱীক হাতেৰে ঘূৰাই থকা দেখা পাই।
এতিয়া মই ডাঙৰ হৈছো । মানুহক মই সহায় কৰিবপৰা হৈছো ।
বিদ্যালয়ৰ পৰা আহি ভাইটিক ভাত খোৱাবপালে মোৰ বহুতভাল লাগে । সিও ভাল পায় ।
যিদিনাখন মই চুটি পাওঁ , অফিচলৈযোৱাত মাক মই সহায় কৰো।
আবেলি মই দেউতাক তেওঁৰদোকানত সহায় কৰো।
মায়ে কেতিয়াবা কেতিয়াবাকয়," মোকসহায় নকৰিবা "।
আৰু দেউতাইও মোক কেতিয়াবা কেতিয়াবা ধন্যবাদদি কয়"আজি তুমি মোক সহায় কৰিব নালাগে ।"
কেতিয়াবা আকৌ মোক ভালদৰে স্থিৰ হৈ বহিব দিয়েআৰু তেতিয়া মই কিতাপ পঢ়ি ভাল পাওঁ।
আইতাক সহায় কৰি মোৰ বৰ ভাল লাগে । তেওঁ মোকসদায় কাহিনী শুনাই ।
মোৰ ভাইটি এতিয়াও সৰু  আছে,সিঅকণো সহায় কৰিব নোৱাৰে।
কিন্তু এতিয়া মইসচাঁকৈ ডাঙৰ হৈছো ।
আনকো মই এতি সহায় কৰিব পৰা হৈছো।
এখন হাবিত তুলু আৰু বুলু নামেৰে দুটা যমজ(যঁজা) শহা পহুৱে বাস কৰিছিল। হাবিখন আছিল নানান বনৰীয়া জীব জন্তুৰে ভৰা। তুলু আৰু বুলুৱে পিছে সিহঁতে থকা ঘৰটো মজবুতকৈ সাজি লৈছিল আৰু তাতে নিৰাপদে থাকি সুখেৰে দিন কটাই আছিল। জাৰকালিৰ এক গধূলিৰ কথা । সিদিনাখন গধূলি দুয়ো ঘৰৰ ভিতৰত জুই একুৰা ধৰি উমলৈ বহি আছিল। এনেতে কোনোবা এটা আহি সিহঁতৰৰ দুৱাৰত ঢকিয়াবলৈ ধৰিলে। ঢকিয়াই আছিল এটা প্রকাণ্ড কুকুৰ-নেচীয়াই।
সি চিৰি কৈছিল – “মই জাৰত কপি মৰিছো। দুৱাৰখন অলপমান খুলি দিয়ানা । মই মোৰ নেজডাল অলপমান সেকি লওঁ । কোনো ক্ষতি নকৰো ।”  তুলু আৰু বুলু অতি দয়ালু আছিল। সিহঁতে সামান্যভাবে দুৱাৰখন খুলি দিছিল। কুকুৰ-নেচীয়াই তাৰ নেজডাল  সেই ফাঁকেৰে ঠেলি সুমুৱাই দিছিল।
দুই মিনিটমানৰ পাছতে সি আকৌ ক’লে – “আহ বৰ মজা লাগিচে। মোৰ পাছ ঠেং দুখনো সেঁকি ল’ব পৰা হ’লে!
মই শপত খাই কৈছো মই তোমালোকৰ এক ক্ষতি নকৰো”।
তুলুৱে দুৱাৰখন আগতকৈ আৰু অলপ বহলকৈ মেলি দিছিল । তৎমূহূর্ত্ততে বুলুৱে এক কেৰাহী পানী গৰম কৰিবলৈ জুইত তুলি দিলে।  পাঁচ মিনিট মানৰ পাছত কুকুৰ-নেচীয়াই ক’লে – “তোমালোক ইমান দয়ালু এতিয়া তোমালোকে যদি দুৱাৰ খন আৰু অলপমান বহলকৈ মেলি দিয়া , মই মোৰ আগভৰি দুখনো তপতাব পাৰিলোহেঁতেন । চিন্তা নকৰিবা মই অতি নিমাখিত প্রাণী।”
দুয়ো যঁজাই জুইত তুলি দিয়া পানী কেৰাহীলৈ চালে । পানী কেৰাহী ভকভকাই উতলিবলৈ ধৰিলে। সিহঁতে দুৱাৰখন আৰু অলপ বহল কৈ মেলি দিলে। তেতিয়া কুকুৰ-নেচীয়া টোৰ নাকটোহে মাথোন সোমাবলৈ বাকী । দহ মিনিটমানৰ পাছত কুকুৰ- নেচীয়াটোৱে কৈছিল । “মই যথেষ্ট গৰম আৰু আৰাম পাইছো। এতিয়া মোৰ নাকটো মাথোন চেঁচা পৰি আছে। দয়ালু শহাহঁত অনুগ্রহ কৰি দুৱাৰখন আৰু অলপ বহলকৈ মেলি দিয়া । মোলৈ ভয় নকৰিবা । মই বৰ নিমাখিত।”
তুলুৱে দুৱাৰ খন আৰু অলপ বহলকৈ মেলি ধৰিলে। বুলুৱে লগে লগে উতলা পানী কেৰাহী তুলি ল’লে। “তুমি নাকটো গৰম কৰি লোৱা।” তুলুৱে ক’লে।
কুকুৰ-নেচীয়াই কেৰ-মেৰাই সম্পুর্ণ দেহাটো সুমুৱাই লৈ এপাক ঘুৰি ল’লে আৰু শহাঁ দুটাৰ ওপৰত জপিয়াই  পৰিল। কিন্তু সিহঁত দুটাও প্রস্তুত হৈ আছিল। বুলুৱে উতলা পানী কেৰাহি পোনে পোনে কুকুৰ- নেচীয়াৰ গাত ঢালি দিলে।
“আই ঔ, আহ” যন্ত্রনাত চিঞৰ মাৰি সি দুৱাৰৰ বাহিৰ ওলাই দৌৰ দিলে। “মই আকৌ আহি আছো-” কেংকেঙাই আটাহ পাৰি সি কৈ গ’ল – “তহঁতৰ দেহা বখলা বখল কৰিহে এৰিম।”
তুলু আৰু বুলুৱে সিহঁতৰ ঘৰৰ চালৰ ওপৰত উঠি লুকাই থাকিল।
কুকুৰ-নেচীয়াটোৱে তৎক্ষণাত তাৰ লগত আৰু দহটা কুকুৰ-নেচীয়া লৈ পুনৰ উভতি আহিল।  সিহঁতে দুৱাৰখন ভাঙি ঘৰৰ ভিতৰত সোমাল। ঘৰটো খালি হৈ আছিল।
“সৌৱা সিহঁত দুটা”  বাহিৰলৈ ওলাই অহা কুকুৰ-নেচীয়া এটাই চিঞৰিলে। “আমি যদি এডাল জখলা সাজি লব পাৰোঁ !
সিহঁত দুটাক ঢুকি পাম।”
কুকুৰ-নেচীয়া কেইটাই এটাৰ ওপৰত এটাকৈ থিয় হবলৈ ধৰিলে। গৰম পানীয়ে পিঠি পোৰাটো একেবাৰে তলত ঠিয় হৈছিল।  সিহঁতে চালখন প্রায় ঢুকি পাওঁ পাওঁ হওঁতেই তুলুৱে চিঞৰিলে – “আহা চোৱাহি ইয়াতে ঢেৰ উতলা পানী যোগাৰ কৰি ৰখা হৈছে।”
পিঠি পোৰাটোৱে তাকে শুনি বৰ ভয় খালে। সি আটাহ পাৰি ক’লে- “না না আৰু নালাগে।”
সি নিজকে বচাবলৈ দৌৰি পলাল। লগে লগে ওপৰত ঠিয় হোৱা কেইটা লুটিবাগৰ খাই মাটিত পৰিল। জখলা ডাল খহি পৰিল।
মাটিত পৰি কেঁকাই –গেথাঁই, খোৰাই- লেকেচিয়াই  সিহঁতবোৰেও তালৈা আৰু নাহো বুলি পলাই পত্রং দিলে।  তুলু আৰু বুলুৱে চালৰ পৰা তললৈ নামি আহি সিহঁতৰ ঘৰৰ ভঙা দুৱাৰখন মেৰামতি কৰি ল’লে। তাৰ পাচত তাতেই পৰম সুখত বাস কৰি দিন কটাবলৈ ধৰিলে।
মাজনীয়ে মন দি চালে। সেউজীয়া গছত নীলা ৰঙৰ ফল লাগি আছিল।
তাকে দেখি তাই আচৰিত হ'ল।
তাই দৌৰ মাৰি মাকৰ ওচৰলৈ গ'ল ।
তাই কলে, "মা!
সেউজীয়া গছত নীলা ফল লাগিছে।"মাকেও কথাষাৰ শুনি আচৰিত হ'ল।
তেওঁ মাজনীৰ লগত বাহিৰলৈ ওলাই আহিল।
মাজনীয়ে গছৰ ফালে আঙুলিয়াই কলে, "এইফালে চোৱা, ওপৰলৈ!"
গছৰ ফালে চাই মাকে হাঁহি দিলে।
মাকে তাইক বুজাই কলে, মাজনী, সৌটো ফল নহয়, বতাহত উৰি ফুৰা চিলাহে। সূতা চিঙি গছত উলমি আছে।
মাকক হাঁহি থকা দেখি মাজনীয়েও হাঁহি দিলে।
​আজি মই এজন মহাকাশচাৰী ।
​চোৱা মই এতিয়া জোনবাইৰ বুকুত জপিয়াব পাৰো ।
আজি মই এজন ভাস্কৰ্য শিল্পী ।
​এইফালে চোৱা, মোৰ ডাইনোচৰ আৰু ঘঁৰিয়ালকেইটা ভোকত আছে । গৰৰৰৰৰৰৰৰ !
আজি মই এজন ক্ৰিকেটাৰ ।
​এইবাৰ মই বলিং কৰিম । আৰু আৰু আৰু এইয়া চোৱা তুমি আউট !
হিপ হিপ হুৰে ।
​আজি মই এজন উদ্ভিদ বিজ্ঞানী ।
​মই এজোপা নতুন গছ আৱিষ্কাৰ কৰিলো । আৰু মই, এই গছজোপা মোৰ নামেৰে নামাকৰণ কৰিম ।
​আজি মই এজন ড্ৰামাৰ ।
​ধুম ধুম !
ধিছ !
মই ষ্টিককেইডাল খুব জোৰত চলাব পাৰো । ইমানেই জোৰত চলাব পাৰো যে তোমালোকে দেখাই নাপাবা ।
​আজি মই বহুত কিবা কিবি । কাইলৈ বাৰু মই কি হʼম ?
আইতাৰ ঘৰগৈ পালোঁ আমি।চক ধুম চক ধুম কি যে দীঘল আলি।
মই, মা, দেউতা আৰু ভাইটি।চক ধুম, চক ধুম, কি যে মজা গানটি।
আইতাৰ ঘৰত এখন বাগিছা।য'ত ফলমূলবোৰ নহয় কেঁচা।
কেতিয়াবা কেতিয়াবা মই এনেকুৱা কৰোঁ। ফটাফট ঝটপট গছত উঠো।
বিচাৰি বিচাৰি সকলো পৰে ভাগৰি।মোক বিচাৰি মাতে চিঞৰি।
পিছে মই তললৈ তেতিয়াহেনামো।যেতিয়া মোক মৰমৰ আইতাই মাতে।
এইটো পিংকু আৰু মইপংখু৷
মই কিমান কাম কৰো ব’লা আজি তোমালোকক কওঁ।
সদায় ৰাতিপুৱা মইপিংকুক উঠাও৷
পিংকুৱে দলিয়াই দিয়াবলটো মই সদায় উঠাই লৈ আহো৷
পিংকুয়ে খোৱা বস্তু ৰ'দত দিলে মই কাউৰি খেদাও।
পিংকুৱে ছবি অকাৰ সময়তমই ৰঙডাল দিওঁ৷
গাখীৰ খোৱা সময়তো মইমেকুৰী খেদো৷
পিংকুৱে পঢ়োতে মই গাৰু হৈ যাওঁ৷
পিংকুৰ লগত ময়ো সদায় ভাগৰি পৰোঁ৷
চতুৰ্থ শ্ৰেণীৰ ছাত্ৰ ছাত্ৰীসকলৰ লগত লিলু মেলালৈ গৈছে। তেওঁলোক মুঠতে ৩৬ জন ছাত্ৰ ছাত্ৰী। ছাৰে ক’লে: ‘কোনে কোনে পুতলা ৰেলগাড়ীত উঠিবা, হাত ডাঙা।’সকলোৱে একেমুখে চিঞৰি উঠিল: ‘মই, ছাৰ… মই!’
ছাৰে এফালৰ পৰা হাতকেইখন গণিবলৈ ধৰিলে। তেওঁ সম্পূৰ্ণ ৩৬ খন হাত গণনা কৰি শেষ কৰালৈকে পুতলা ৰেলগাড়ীখন ভৰ্তি হৈ গ’ল। ৰেলখনে দীঘলীয়াকৈ এটা উকি মাৰিলে আৰু চলিবলৈ ধৰিলে। ছাত্ৰ ছাত্ৰী সকল পিছৰ বাৰ যাবলৈ ৰ’ব লগীয়া হ’ল।
এইবাৰ সকলো বিয়াগোম চাকৰীটোৰ ফালে আগবাঢ়িল। চাকৰীটোৰ প্ৰতিটো বাকছত দুখনকৈ আসন আছে। লিলুৱে লক্ষ্য কৰিলে যে এটা টিকটত দুজনকৈ ব্যক্তি চকৰীটোত বহিব পাৰিব।
ছাৰে এজন এজনকৈ গণনা কৰাৰ আগতেই লিলুৱে দুজনকৈ গণনা কৰিলে:“২, ৪, ৬, ৮, ১০, ১২, ১৪,.... ৩৬।”টিকট সংগ্ৰাহকে সুধিলে:“কেইটা টিকট লাগিব?”লিলুৱে তপৰাই উত্তৰ দিলে, “১৮।”
মেৰী গ’ ৰাউণ্ডৰ প্ৰতিটো ঘোঁৰাতে তিনিখনকৈ আসন আছে।
এইবাৰ বিট্টুৱে সহপাঠী সকলৰ আগত নিজৰ বুদ্ধিমত্তাৰ পৰিচয় দিব বিচাৰিলে আৰু তিনিজনকৈ ছাত্ৰক একেলগে ধৰি গণনা কৰিলে:“৩, ৬, ৯,.... ৩৬!” ছাৰে সুধিলে: “আমাক কেইটা ঘোঁৰা লাগিব?” বিট্টুৱে গৌৰৱেৰে উত্তৰ দিলে: “১২।”
লাহে লাহে দিনটো শেষ হৈ আহিছিল। সকলোবোৰ ছাত্ৰ ছাত্ৰী ভাগৰুৱা হৈ পৰিছিল। সকলোবোৰ ছাত্ৰ ছাত্ৰী ঠিকে ঠাকে বাছলৈ ঘূৰি আহিল নে নাই ছাৰে সেইটো নিশ্চিত কৰিব বিচাৰিলে। এইবাৰ দিদুৱে গণনা কৰিবলৈ ইচ্ছা প্ৰকাশ কৰিলে। তাই দেখিলে যে বাছখনৰ প্ৰতিটো শাৰীতে চাৰিখনকৈ আসন আছে। সেয়েহে তাই চিঞৰি চিঞৰি চাৰিজনকৈ গণনা কৰিবলৈ ধৰিলে:
“৪, ৮, ১২, ১৬, ২০, ২৪, ২৮, ৩২”৩৬ টো কোৱাৰ আগত তাই অলপ পৰ ৰৈ দিলে। “ছাৰ দুজন ছাত্ৰ ইয়াত নাই।” তাই ক’লে। বাছখনৰ চালক, দিদু আৰু ছাৰে মিলি ভাগৰুৱা ছাত্ৰ ছাত্ৰী সকলক  পুনৰ গণিবলৈ ধৰিলে।   কোন বাকী ৰৈ গ’ল?
“অ’হ!
এইফালে আহক, চাওক ইয়াত আছে এজন” বাছৰ চালকজনে বাছখনৰ পিছফালৰ পৰা ৰিঙিয়ালে। বাছৰ শেষৰ আসনত দুৰ্ঘোৰ টুপনিত লালকাল হৈ নাক বজাই মন্টু শুই আছিল।
কিন্তু তথাপিও তেতিয়ালৈকে ৩৫ জন ছাত্ৰ ছাত্ৰীহে গোট খাইছিল। বাকী ৰৈ যোৱা ছাত্ৰ জনক বিচাৰি যাবলৈ ছাৰে বাছৰ পৰা নামিবলৈ লওঁতেই দিদুৱে মাত লগালে, “ছাৰ, অনুগ্ৰহ কৰি ঘূৰি আহক। আমি তাইক বিচাৰি পালো।” “কোন সেই উৎপতীয়া ছোৱালীজনী?” ছাৰে সুধিলে ।
“মই ছাৰ।” দিদুৱে নিজৰ ফালে আঙুলি টোৱাই ক’লে, “মই নিজকে গণনা কৰিবলৈ পাহৰি গৈছিলোঁ!”
সংখ্যা গণনাৰ মজাদুই, তিনি বা চাৰিজনকৈ গণনা কৰিবলৈ তুমি মেলালৈ যোৱাৰ দৰকাৰ নাই। আমাৰ চৌপাশে দেখা বস্তুবোৰৰ সহায়তো আমি সংখ্যা গণনা কৰিব পাৰোঁ। তোমাৰ শ্ৰেণীৰ ছাত্ৰ ছাত্ৰীসকলৰ ভৰিৰ সংখ্যা দুইৰ ঘৰৰ নেওতাৰ সহায়ত গণনা কৰিব পাৰা।
“ককাদেউতা, কি হ‘ল , তুমি কিয় বাতৰি কাগজ  নাই পঢ়া ?‘‘
“বাৰু , চিন্তা নকৰিবা । ৰ‘বা, মই মোৰ সা-সৰঞ্জামৰ বাকচটো লৈ আহোগৈ ।‘‘         গুল্লীয়ে দৌৰি গৈ তাৰ সৰু মূগা বৰণৰ বাকচটো লৈ উভতি আহিল ।
ক্লিংক,  ক্লংক, ডডম-ডম ।     বাকচটোত সি কি বিচাৰি পালে ?
বাকচত সি এখন উজ্জল মেগ্নি্ফায়িং  গ্লাচ পালে !
সি ককাদেউতাকক ক‘লে," তুমি ইয়াৰে চালে সকলো বোৰ ভাল আৰু ডাঙৰ দেখিবা । "
“ধন্যবাদ, এইখন বৰ ভাল,  এতিয়া মই কাগজখনৰ প্রতিটো লাইন পঢ়িব পাৰিম, ‘‘ককাদেউতাই ক‘লে ।
এদিন দেওবাৰে গুল্লীয়ে মংগল খুড়াক সুধিলে,“কি হৈছে, মংগল খুড়া ?
‘‘     " মই পেকেটৰ পৰা তেল বটলত ঢালিব লাগে কিন্তু মই নিশ্চিত যে এই কাম কৰিলে মই সকলোবোৰ পণ্ড কৰি পেলাম । মোৰ বটলটোৰ মুখখন বৰ সৰু", মঙ্গল খুড়াই ক‘লে ।     "অস্, চিন্তা নকৰিবা," গুল্লীয়ে ক‘লে ।
ক্লিংক, ক্লংক, ডডম-ডম,         বাকচত এইবাৰ গুল্লিয়েনো কি পাইছে, আমি চাওঁ আহা !
ডাঙৰ আৰু বহল মুখেৰে এটা চুপি !
ইয়াত ওপৰৰ পৰা কিবা জুলীয়া বস্তু ঢালি দিয়া । কেনেকৈ বাহিৰত অকণো নপৰাকৈ টোপ্ টোপ্ কৈ গৈ বটলত পৰিব চাবাচোন !    "
মংগল খুড়া, এইটো ব্যৱহাৰ কৰিবা, তোমাৰ পাকঘৰ ভালেৰে থাকিব আৰু ৰন্ধাতো আনন্দ পাবা ।"
" মোক সহায় কৰাৰ কাৰণে ধন্যবাদ গুল্লী  !"
" আইতা, তুমি কি বিচাৰি আছা ? "
গুল্লীয়ে সুধিলে ।       " চাচোন, মই ককাদেউতাৰৰ বান্দৰটুপিটো ঠিক কৰি আছিলো, আৰু মোৰ হাতৰ পৰা বেজীটো পৰি গ‘ল !"
আইতাই ক‘লে ।     "তুমি এই দোলনা চকীখনতে বহি থাকা, মই গৈ মোৰ মূগা ৰঙৰ বাকচঠো লৈ আহো গৈ !"
গুল্লীয়ে ক‘লে।
ক্লিংক, ক্লংক, ডডম-ডাম,      এইবাৰ গুল্লীয়ে কি পালে চাওঁ আহা ?
এটুকুৰা চুম্বক !
ইয়াত সকলোবোৰ সৰু সৰু লোহাৰ বস্তু লাগি ধৰে !
"ইয়াৰে মোক ঠাইখন পৰীক্ষা কৰিবলৈ দিয়া," গুল্লীয়ে ক‘লে ।
"আইতা, চোৱা, তোমাৰ বেজীটো কেনেকৈ ইয়াত লাগি ধৰিছে । ময়ো বহুত আগতে হেৰোৱা মোৰ কিছুমান বস্তু ইয়াৰ সহায়ত বিচাৰি পাইছিলো !"
মোৰ নাম শ্যাম, মোৰ বয়স দহ বছৰ ।      মই অলপ খীণ যদিও মোৰ গাত শক্তি আছে !
পঢ়াশালিলৈ খোজকাঢ়ি যোৱা বৰ সহজ কথা নাছিল ।      মোৰ টোপনি ইমান বেচি যে, মই ভাবো উঠিলে মই পৰি যাম ।
দাঁত ঘঁহিলে মোৰ চকু কেইটা মুদ খাই যায় ।      মায়ে লৰালৰিকৈ পিঠা কৰা শব্দ আহি মোৰ কাণত পৰে ।      লাহেকৈ মোৰ মনটো উৰিবলৈ লাগিল ।      আৰু বিভিন্ন বুদ্ধি আহি মোৰ মনত খেলা কৰিলেহি ।
মোৰ ডিঙিটো এতিয়াৰ ডিঙিতকৈ দহগুণ দীঘল হ‘লে কি হ‘ব ?
আধা পঢ়শালিত, আধা ঘৰত, তেতিয়া মই ক‘ত থাকিম ?
মোৰ ভৰি কেইটা যদি গছৰ দৰে দীঘল হয়, তেতিয়া কি হ‘ব ?
পঢ়াশালিৰ ঘৰটো মোৰ আঁঠুৰ সমানলৈ আহিব !
মোৰ হাত কেইটা যথেষ্ট শক্তিশালী হোৱাহ‘লে কি হ‘লহেঁতেন ?
তেতিয়া মই  মাক অতি সহজে ডাঙিব পাৰিলোহেঁতেন !
যদি মোৰ দাঁতৰ কাৰণে একো টান বস্তু নাথাকে, তেতিয়া কি হ‘ব ?
তেতিয়া মই খাব পৰা বস্তুবোৰৰ বিষয়ে ভাবাচোন !
যদি মোৰ পেটটো যিমান পাৰে সিমান পেটুৱা হয় তেতিয়া কি হ‘ব ?
মোৰ সকলো বন্ধুৱে ইয়াৰ ওপৰত উঠি জঁপিয়াই এবাৰ ওপৰ, এবাৰ তল কৰিব পাৰিলেহেঁতেন !
যদি মোৰ এখন ডাঙৰ ওলমা কাণ থাকে, তেতিয়া কি হ‘ব ?
মই কাষৰ আৰু দূৰৰ সকলো শব্দ শুনিব পাৰিলোহেঁতেন !
মই ভাবিছো যদি  - কিন্তু তেনেসময়তে মায়ে চিঞৰিলে,      " শ্যাম, তোমাৰ দেৰি হ‘ব বুলি ভাবিছা নেকি ?"
মই এতিয়াও হাতত দাঁত ঘঁহা ব্রাছডাল লৈ থিয় হৈয়েই আছো,   আৰু মোৰ মনে ভবা গোপন কথাবিলাকৰ বিষয়ে ভাবি ভাবি হাঁহি আছো ।
আজিৰ এই বিশেষ দিনটোত ৰাজাই তাৰ সকলোতকৈ ভাল কাপোৰযোৰ পিন্ধিছে । আজি সি এজন বিশেষ লোকক লগ কৰিবলৈ যাব - তেওঁ হ‘ল মহান মোগল সম্রাট জালালউদ্দীন আকবৰ!ৰাজাৰ দেউতাক ৰহমান খানো এজন বিশেষ ব্যক্তি । ৰহমান খান হ‘ল বাদশ্বাহৰ দৰ্জী আৰু সি বাদশ্বাহৰ চুৰীদ্দাৰ পায়জামাৰ ওপৰত পিন্ধা অঙ্গৰক্ষা - ঢিলা কোট চিলায় ।ৰাতিপুৱা সিহঁতে ফটেহপুৰ চিক্ৰীৰ ৰাজমহললৈ গৈছিল। যাওঁতে বাদশ্বাহে গৰমত পিন্ধিবৰ কাৰণে চিলাবলৈ দিয়া অঙ্গৰক্ষাযোৰ লৈ গৈছিল। বাদশ্বাহে তেওঁ সাজ-পোছাকৰ ওপৰত অত্যধিক মনোযোগ দিছিল । পোছাক চিলাই তেওঁক সন্তুষ্ট কৰা বৰ টান কাম ।
কাপোৰ কাটি অঙ্গৰক্ষা প্রস্তুত কৰিবৰ কাৰণে বহুত ৰাতিলৈকে কাম কৰি ৰহমত খানে বৰ কষ্ট কৰিছিল । ৰাজায়ো দেউতাকক সহায় কৰিছিল । চিলাবৰ কাৰণে সিহঁতে সৰু বেজী আৰু সকলোতকৈ ভাল ৰেচমী সূতা ব্যৱহাৰ কৰিছিল।  বসন্ত কালৰ বেলি বৰ উজ্বল হৈ ওলাইছে। সিহঁত ফটেহপুৰ চিক্রীৰ ৰাজমহললৈ সোমাই যাওঁতে ফুলবোৰে হাঁহি থকা আৰু পাৰবোৰে আনন্দত কুৰুলিয়াই  থকা দেখিলে। দুটা ৰখীয়াই হাতত যাঠি লৈ দুৱাৰ মুখত পহৰা দি আছিল ।   “মই হ‘লো ৰহমত খান,‘‘ৰাজাৰ দেউতাকে ক‘লে। “মই বাদশ্বাহৰ অঙ্গৰক্ষা চিলোৱা দৰ্জী । মই তেওঁৰ কাৰণে নতুন কাপোৰ চিলাই আনিছোঁ।‘‘ “মহাৰাজৰ পৰা অনুমতি লৈছিলা জানো ?‘‘ ডাঙৰ মোছ থকা ৰখীয়াটোৱে সুধিলে । “হয়, হজুৰ । তেওঁ নিজেই পোছাকৰ আৰ্হি পচন্দ কৰি দিছিল।‘‘  তেতিয়াহ‘লে অলপ অপেক্ষা কৰা ।‘‘ কৈ ৰখীয়াটোৱে ভিতৰলৈ যাবলৈ ধৰি ঘূৰি লৈ ক‘লে, “মই ৰজাৰ তত্বাবধায়ক জনক মাতি দিওঁ।‘‘
অলপ পিছত ৰখীয়াটো আন এটা মানুহৰ লগত ঘূৰি আহিল । ৰহমতে সেই মানুহটোক আঁঠু কাঢ়ি সন্মান জনাই ক‘লে, “মই বাদশ্বাহৰ গৰমত পিন্ধা পোছাক আনিছোঁ, ধনীজী।““ঠিক আছে !
মোৰ লগত আহা। মহাৰাজ এতিয়াও তেওঁৰ শোৱনি কোঠাতে আছে । ৰাজসভালৈ যোৱাৰ আগতে তেওঁ তোমালোকক দেখা কৰিব।‘‘সিহঁত সোমাই যাওতে ৰাজাই সৰু সৰুকৈ সুধিলে,“তেওঁনো কোন আব্বু ?‘‘ “ধনী সিং। সি খোৱাবাগত কাম কৰে।‘‘ “খোৱাবাগ ?‘‘ “খোৱাবাগত ৰজাৰ নিজৰ প্রাসাদ আছে। ইয়াত তেওঁৰ কাৰণে বহাকোঠা আৰু শোৱনিকোঠা আছে।‘‘ ৰাজপ্রাসাদলৈ বহুত দূৰ খোজ কাঢ়ি সোমাই যাব লাগে । ৰাজাই চাৰিওফালে ঘূৰি ঘূৰি চালে । দেখি তাৰ চকু কেইটা ডাঙৰ হৈ গ‘ল । মোগল ৰাজপ্রাসাদবোৰ ইমান ধুনীয়া !
সকলোবোৰ ৰঙা মাৰ্বলৰে তৈয়াৰী। ইমান সুন্দৰ সুন্দৰ কাৰুকাৰ্য কৰা আছে।
ৰাজপ্রাসাদৰ উদ্যানত থকা পুখুৰীত সুন্দৰকৈ পদুমফুলবোৰ ফুলি আছে। তাৰ উপৰি ইয়াত থকা পানীৰ ফোৱাৰাবোৰো চিকমিকাই আছিল। ৰাজাৰ এনে লাগিছিল যেন সিস্বৰ্গলৈহে আহিছে ।সিহঁতে মহাৰাজৰ শোৱনিকোঠাৰ দুৱাৰৰ সন্মুখত অপেক্ষা কৰি থকা সময়ত ৰাজাই ধনী সিংক লক্ষ্য কৰি আছিল । দৰ্জীৰ ল‘ৰা হোৱাৰ কাৰণে সি প্রথমতে ধনী সিংৰ পোছাক যোৰ নিৰীক্ষণ কৰিছিল।ধনী সিঙে বগা চুৰীদ্দাৰৰ ওপৰত ৰঙা আৰু বগা ফুল থকা কপাহী অঙ্গৰক্ষা পিন্ধিছিল । তাৰ নাগৰা জোতাযোৰৰ মূৰটো জোঙা হৈ ভিতৰফালে সোমাই যোৱা আছিল। ৰঙা ৰঙৰ ওপৰত বগা আৰু হালধীয়া ৰঙৰে ফুট ফুটীয়া আৰু চাৰিকোণীয়া কাৰুকাৰ্য কৰা উজ্বল পাগুৰিটো ৰাজাৰ বৰ ভাল লাগিল ।
সি ক‘লে,“তোমাৰ পাগুড়িটো বৰ ভাল লাগিছে ধনী জী।  সঁচাকৈয়ে সুন্দৰ !‘‘“ধন্যবাদ !
মই ৰাজপুতৰ দেশৰ পৰা আহিছোঁ, আৰু কাপোৰৰ ওপৰৰ এই কাৰুকাৰ্য মোৰ গাঁৱৰ লোকে কৰে । ইয়াক বান্ধনী বুলি কয়।‘‘ মহাৰাজৰ শোৱনিকোঠাত সোমাই তাৰ বুকুখন ধপ্ ধপাবলৈ লাগিল। দুৱাৰৰ ধেনুভিৰীয়া অংশৰে বেঁকাকৈ ৰ‘দৰ পোহৰ সোমাই মুক্তাৰ ৰঙৰ ৰেচমৰ কাৰ্পেটখনৰ ওপৰত পৰি জিলিকাই তুলিছিল।  কোঠালিটো সুন্দৰ পালেং আৰু ধুনীয়া চকীৰে সজোৱা। তাত সোনালী ৰঙৰ ৰেচমী কুচন লগোৱা আছিল। আনকি পৰ্দাবোৰো ৰেচমী কাপোৰৰে তৈয়াৰী ।ৰাজাই প্রণাম কৰি মহাৰজাৰ ফালে চালে । আকবৰে  তেওঁৰ সন্মুখত লগুৱা এটাই আগুৱাই দিয়া গহনাৰ বাকচৰ পৰা অলঙ্কাৰ বিচাৰি আছিল।
তেওঁ বেচি ওখ নাছিল, কিন্তু তেওঁৰ কান্ধটো তৰোৱাল চলোৱা সৈনিকৰ কান্ধৰ দৰে বহল আছিল। চকু দুটা ডাঙৰ বৈ পৰা, তললৈ পাকখোৱা মোছ আৰু ওঁঠৰ ওপৰত এটা সৰু তিল আছে।সিহঁত অহাৰ কথা শুনি আকবৰে ঘূৰি চাই হাঁহি মাৰি ক‘লে, “অ‘ ৰহমত !
তুমি মোৰ অঙ্গৰক্ষা আনিছা ?
তোমাৰ লগত অহা এই ল‘ৰাটোনো কোন ?‘‘“হজুৰ, মোৰ ল‘ৰা । নাম ৰাজা ।‘‘“ৰাজা, তুমিও কাপোৰ চিলাব জানা নেকি ?‘‘“মই শিকি আছোঁ হজুৰ‘‘ ৰাজাই ভয়ে ভয়ে উত্তৰ দিলে। কিন্তু মই এতিয়াও ভালদৰে কাপোৰ কাটিব নোৱাৰোঁ।‘‘তোমাৰ আব্বাই শিকাই দিব আৰু তুমি শিকি ল‘বা ।‘‘ আকবৰে মৰমৰে ক‘লে।ৰহমতে টোপোলাটা খুলি অঙ্গৰক্ষাযোৰ বিছনাত পাৰি দিলে ।
সেয়া অতি কোমল মচলিন কাপোৰৰে তৈয়াৰী আৰু তাৰ ওপৰত সুন্দৰ কাৰুকাৰ্য কৰা।  মাখন ৰং, পাতল হালধীয়া, পাতল নীলা, সেউজীয়া আৰু চিকমিকাই থকা বগা - সকলোবোৰ ৰঙেই অতি কোমল । বাদশ্বাহৰ প্রিয় ৰং বগা বুলি ৰাজাই জানিছিল।ৰহমতে বগা অঙ্গৰক্ষা যোৰ পিন্ধিবলৈ আকবৰক সহায় কৰি দিলে। তেনেতে ধনী সিঙে এখন বৰ ডাঙৰ আইনা আনি মহাৰাজৰ সন্মুখত ডাঙি ধৰিলে।“মই এই চিলাইৰ কাৰুকাৰ্য বিলাক ভাল পাইছোঁ ...  আৰু ই ভালদৰে খাপ খাই পৰিছে। সন্তুষ্ট মুখেৰে আকবৰে ক‘লে। এতিয়া কমৰবন্ধ এডাল বান্ধি দিয়া, কেনে দেখে চাও।‘‘ৰহমতে কেইডালমান কমৰবন্ধ আনি তাৰ মাজৰ পৰা এডাল নীলা কমৰবন্ধ বাদশ্বাহৰ কঁকালত বান্ধি দিলে। তাৰ আগটো ওলমি থাকিল।“নাই..., এইডাল বৰ পাতল ৰঙৰ । মই উজ্জ্বল কিবা এটা বিচাৰিছোঁ। আকবৰে হতাশ হৈ ক‘লে।
তেতিয়া ৰাজা আৰু তাৰ দেউতাকে এডালৰ পিছত আন এডাল হালধীয়া, সেউজীয়া, কমলা, আৰু বেঙুণীয়া ৰঙৰ কমৰবন্ধ উলিয়াই দিলে, কিন্তু আকবৰ সন্তুষ্ট নহ‘ল।ৰহমত, এইবোৰ ৰং মই ভাল নাপাও!
আকবৰে ধৈৰ্য হেৰুৱাৰ দৰে ক‘লে।  ৰাজাই তাৰ দেউতাকক চিন্তিত হোৱা দেখিবলৈ পালে। অস, নাই !
যদি মহাৰাজৰ এই ৰঙ ভাল লগা নাই, তেওঁৰ সকলো কাপোৰ ওভটাই দিব নেকি ?
মই সোনকালে ইয়াৰ কিবা এটা উপায় কৰিব লাগিব !‘‘ ৰাজাই ভাবিলে।সি চাৰিওফালে চাই হঠাৎ ক‘লে, “মহাৰাজ, আপুনি উজ্জ্বল ৰঙা ৰঙৰ ওপৰত বগা আৰু হালধীয়া ফুল থকা কমৰবন্ধ এডাল বান্ধি চাব নে ?‘‘“কেনেকুৱা ৰঙা ?‘‘ আকবৰে মুখেৰে এটা শব্দ  কৰি ক‘লে,“মোক দেখুৱাচোন !‘‘ৰাজাই ধনী সিঙৰ পাগুৰিটোলৈ দেখুৱাই ক‘লে, তেনেকুৱা ৰঙৰ ?‘‘“হুঁ...‘‘ আকবৰে চিন্তিত মুখেৰে ধনী সিংৰ পাগুৰি আৰু মোছলৈ চাই ক‘লে, “মোক এবাৰ চেষ্টা কৰি চাবলৈ দিয়া ।‘‘
হঠাৎ ৰাজাই ধনী সিংৰ পাগুৰিটো লৈ আকবৰৰ কঁকালত বান্ধি দিলে । এইবাৰ ৰাজাই উশাহ বন্ধ কৰি আকবৰে নিজকে আইনাত নিৰীক্ষণ কৰা চাই থাকিল। ধনী সিঙে ডাঙৰকৈ মুখখন মেলি হঁহাও সি  লক্ষ্য কৰিলে - ধনী সিঙে নিশচয় ভাবিছে, মহাৰাজে তাৰ পাগুৰিটো কমৰবন্ধ হিচাবে বান্ধিছে !
“অস !
মোৰ ৰাজপুত ৰাণী যোধাবাইৰ দৰে !‘‘ আকবৰে হাঁহি মাৰি ক‘লে, “ধনী, ৰহমতক অঙ্গৰক্ষা আৰু কমৰবন্ধৰ দাম দি দিয়া। মই গোটেইবোৰ ল‘ম !‘‘ “হয় হজুৰ,‘‘ ৰাজাই সাবধানে উত্তৰ দিলে, “ধনীজীক এটা পাগুৰি লাগিব । তেওঁ পিন্ধি থকা পাগুৰিটো আমি লৈ ল‘লোঁ।“ তেওঁক কমৰবন্ধ এডাল দি দিয়া !‘‘হাঁহি মাৰি আকবৰে ক‘লে। “মই তেওঁৰ পাগুৰিটো ল‘লোঁ। তেওঁক সেই ভাল নলগা পাতল নীলা ৰঙৰ কমৰবন্ধডাল দিয়া।‘‘
আকবৰৰ ৰাজত্ব কালত প্রায় ৪০০ বছৰ আগতে ৰাজাই বাস কৰিছিল । আকবৰ মোগল বংশৰ সকলোতকৈ মহান সম্রাট । তেওঁ যোদ্ধা হিচাবেও বিখ্যাত আছিল । তেওঁ নতুন নতুন সুন্দৰ পোছাক পিন্ধিবলৈ ভাল পায় । আম খাবলৈ আৰু চিলা উৰুৱাবলৈকো তেওঁ ভাল পাইছিল !
মোগল বংশৰ প্রতিস্থাপক বাবৰ কাবুলৰ বাদশ্বাহ আছিল।  ১৫২৬ চনত পানীপথৰ চুলতান ইব্রাহীম লোডীক পৰাজিত কৰি তেওঁ ভাৰতববৰ্ষ জয় কৰে। আকবৰ বাবৰৰ নাতিয়েক আছিল। তেওঁ এজন সফল সেনাধক্ষ্যও, আৰু উনাপঞ্চাশ বছৰীয়া শাসন কালত তেওঁ কেতিয়াও পৰাজয় বৰণ কৰা নাছিল।৩। দুজন  মোগল বাদশ্বাহে নতুন নগৰী সজাইছিল। আকবৰে আগ্রাৰ কাষত ফটেহপুৰ চিক্ৰী আৰু শ্বাহজাহানে দিল্লীত  শ্বাহজাহানবাদ সজাইছিল। বৰ্তমান ফটেহপুৰ চিক্ৰীত মানুহ কম, কিন্তু চাহজাহানবাদ (বৰ্তমানৰ পুৰণা দিল্লী) আজি  এখন জনবহুল ব্যস্ত চহৰ।
৪। শ্বাহজাহানৰ বিখ্যাত ময়ুৰ সিংহাসনখন চাৰিটা সৰু পাতল খুঁটাৰ এখন বহল সিংহাসন। ইয়াৰ প্রত্যেকটো খুঁটা নানা ধৰণৰ মণি-মাণিক্য খটোৱা । ইয়াৰ ওপৰত মূল্যৱান পাথৰৰ কাৰুকাৰ্য কৰা ময়ুৰপংখীৰ দৰে এখন চন্দ্রতাপ আছিল। বাদশ্বাহ ৰেচমৰ কুচন লগোৱা এই চন্দ্রতাপৰ তলত বহিছিল ।
৫। বহুতো মোগল ৰাজকুমাৰী উচ্চক্ষিতা আছিল । গুলবদন বেগমে তেওঁৰ পিতাকৰ আত্মজীৱনী লিখিছিল । শ্বাহজাহানৰ কন্যা জাহানাৰা এগৰাকী কবি আছিল।৬। মোগল ফৰ্টত বহুতো ৰান্ধনিশাল আছিল। প্রত্যেকটো ৰান্ধনিশালৰ পৰাই বাদশ্বাহৰ কাৰণে খাদ্য আহে। গতিকে খাবলৈ বহোতে খোৱাৰ পাতত প্রায় ত্রিশখনমান ব্যঞ্জনৰ পৰা তেওঁ কি খাব নিৰ্বাচন কৰিব লাগে !
জিভালৈ পানী অনা মোগলাইৰ ভিতৰত সুস্বাদু বিৰিয়ানী, পোলাও, কালিয়া, কোৰমা আদি এই ৰান্ধনিশালত ৰন্ধা হৈছিল।
নিজৰ লগৰ বন্ধু-বান্ধৱীবোৰৰ ভিতৰত আটাইতকৈ অসুখী ছোৱালীজনীয়ে আছিল চিকু।গোটেই শ্রেণীটোৰ ভিতৰতে তাই আছিল অসুখী ছোৱালী।তাই চাগে গোটেই পৃথিৱীখনৰ ভিতৰতে আটাইতকৈ অসুখী ছোৱালী।
চিকুৰ কোনো বন্ধু-বান্ধৱী নাছিল।তাইৰ লগত কোনেও খেলিবলৈ নিবিচাৰিছিল।কিয়নো তাইৰ মূৰৰ ওপৰত সদায় এটুকুৰা ডাঙৰ মেঘ ওলমি আছিল।আৱর্জনাৰ মেঘ
কমলাৰ বাকলি, বিস্কুটৰ ঠোঙা, ভঙা পুতলা, পেঞ্চিল জোঙা কৰোঁতে হোৱা তাৰ এৰাখিনিকে ধৰি একাঁ-বেঁকা ভাজ লগা প্লাষ্টিকৰ বটল আৰু বহুতো ৰং-বিৰঙৰ প্লাষ্টিকৰ মোনা,.. সকলোবোৰ ভেন-ভেনাই থকা এজাক মাখিয়ে আগুৰি আছিল।
মূৰৰ ওপৰত আৱর্জনাৰ এটুকুৰা মেঘ ওলোমাই ৰখা ছোৱালী এজনীৰ লগত কোনেও খেলিব বিচৰা নাছিল।তোমাৰ মূৰত যদি গেলা কলৰ বাকলি পৰে কেনে লাগিব?
ছি:!মূৰৰ ওপৰত ওলমি থকা মেঘটুকুৰাৰ বাবে তাই আনকি লুকা-ভাকুও খেলিব পৰা নাছিল।
তাই সোণাক ক’লে, “ব’লা অমি একেলগে খোজকাঢ়ি স্কুললৈ যাওঁ।” কিন্তু তাইক দেখি সোণা ওলোটা ফালেহে দৌৰ মাৰি গুচি গ’ল। তাই বান্ধৱী চুইটীক সুধিলে, “তোমাৰ পেঞ্চিল জোঙা কৰা সঁজুলিটো ল’ব পাৰিম নে বাৰু?” কিন্ত চুইটীয়ে মুখখন ফুলাই তাই বহা ঠাইৰপৰা উঠি আশাৰ ওচৰত বহিলগৈ।চিকুৱে আনকি দুপৰীয়াৰ আহাৰো অকলে খাবলগীয়া হ’ল।চিকুৱে ভাবিলে তাই মাকৰ কথা শুনা হ’লেই ভাল আছিল। তাইৰ মাকে য’ত-ত’ত বস্তু পেলাই লেতেৰা পৰিবেশ এটা সৃষ্টি নকৰিবলৈ সদায় তাইক কৈ আহিছিল।
“কলৰ বাকলিটো ৰাস্তাত নেপেলাবা!”“খালি বিস্কুটৰ পেকেটটো সদায় ডাষ্টবিনত পেলাবা।” কিন্তু চিকুৱে মাকৰ কথা কেতিয়াও নুশুনিলে। তাই কেৱল হাঁহিছিল আৰু ৰাস্তাটো লেতেৰা কৰি গৈছিল।
এদিনাখন চিকুৰ মাকৰ তাইৰ ওপৰত বৰ খং উঠিল আৰু খঙতে ক’লে, “চাই থাকা, এদিন এই আৱর্জনাবোৰে তোমাক পিছে পিছে খেদি ফুৰিব।” মাকৰ কথা শুনি চিকুৱে হাঁহি দিলে। তাৰ পিছদিনাখন ৰাতিপুৱা চিকুৱে শুই উঠি দেখিলে যে তাইৰ চৌপাশে এটা গেলা গোন্ধ আৰু এজাক ভেনভেনাই থকা মাখি। তাইৰ মূৰত আৱর্জনাৰ এটুকুৰা মেঘ৷মাকে কোৱা কথাই সচাঁ হ’ল!
তাকে দেখি চিকুৰ মুখৰ হাঁহি নাইকিয়া হ’ল।
চিকুৱে দৌৰি পলাই যাবলৈ চেষ্টা কৰে,কিন্তু মেঘটুকুৰাই তাইৰ পিছ নেৰে৷তাই বাঢ়নী এডালেৰে আৱর্জনাৰ মেঘটুকুৰা সাৰি পেলোৱাৰ চেষ্টাও কৰিছিল। কিন্তু আৱৰ্জনাখিনি সাৰিলেও আতঁৰি নোযোৱা হ’ল।
চিকুৱে সকলো ধৰণে মেঘটুকুৰা আঁতৰাবলৈ চেষ্টা কৰিলে। তাই চিঞৰি-চিঞৰি মেঘটুকুৰাক আঁতৰি যাবলৈ ক’লে। আনকি তাই মেঘটুকুৰাক ডাষ্টবিনত পেলাবলৈও চেষ্টা কৰিলে। কিন্তু আৱৰ্জনাৰ মেঘটুকুৰা আতঁৰি নাযায়হে নাযায়!
তাইৰ শান্তি নোহোৱা হ’ল।
তেনেতে, হঠাৎ কিবা এটা হ’ল। চিকুৱে বালাক ৰাস্তাত কলৰ বাকলি পেলাই থকা দেখিলে। তাকে দেখি চিকুৰ বৰ খং উঠিল। সি তাইৰ মূৰৰ ওপৰত উৰি থকা আৱর্জনাৰ মেঘটুকুৰা দেখা নাই নেকি বাৰু?
তাই চিঞৰিলে, “ঐ দুষ্ট ল’ৰা!” “ৰাস্তাত কলৰ বাকলি নেপেলাবি, কোনোবা পিছলি পৰিব!” বালাই, আৱর্জনাৰ মেঘটুকুৰা দেখি ভয়তে, কলৰ বাকলিটো ডাষ্টবিনত পেলাই দিলে।
তাৰ পিছদিনা, মেঘটুকুৰাৰ আকাৰ অলপ সৰু হ’ল!
চিকু অলপ আচৰিত হ’ল, “এয়া কেনেকৈ হ’ল বাৰু?”তেনেতে তাই ৰীমাৰ খুড়ীয়েকক এটা প্লাষ্টিকৰ মোনা পেলোৱা দেখিলে। তাকে দেখি তাই খুড়ীয়েকক ক’লে, “খুড়ী, আপুনি সেই প্লাষ্টিকৰ মোনাটো পুনৰ ব্যৱহাৰ কৰিব পাৰিব, আপুনি সেইটো পেলাই নিদিব, উঠাই লওক”। খুড়ীয়েকে মোনাটো উঠাই লৈ ঘৰলৈ গুচি গ’ল। পিছদিনাখন চিকুৱে শুই উঠি দেখিলে যে তাইৰ মূৰৰ ওপৰৰ মেঘটুকুৰা আগতকৈ বহুত সৰু হৈ গৈছে। চিকুৱে মিচিকিয়াই হাঁহিলে।তাই গম পালে তাই কি কৰা উচিত।
যেতিয়াই কোনোবাই বিস্কুটৰ পেকেট বা পেঞ্চিল জোঙা কৰোঁতে হোৱা আৱর্জনাবোৰ দলিয়াই পেলাব খোজে, তাই মানা কৰে। তাই পৰি থকা ভাঁজ লগা প্লাষ্টিকৰ বটলবোৰ বুটলি ডাষ্টবিনত পেলাই দিয়ে।তাইৰ গাওঁখন দিনক দিনে বহুত চাফ-চিকুণ হৈ পৰিল আৰু চিকুৰ মূৰৰ ওপৰত থকা আৱর্জনাৰ মেঘটুকুৰা দিনক দিনে ক্ৰমে সৰু হৈ গৈ থাকিল।আৰু তেনেদৰেই এদিন গোটেইটুকুৰা মেঘ নাইকিয়া হৈ গ’ল।চিকু এই পৃথিৱীৰ এতিয়া আটাইতকৈ সুখী ছোৱালীজনী হৈ পৰিল।
চিকুৱে এতিয়া আৰু আৱৰ্জনাৰ সৃষ্টি নকৰে।মনে মনে ক’বলৈ হ’লে, তাই এতিয়া চাফ-চিকুণ গাঁৱত থাকি বেছি ভাল পায়।হয়তো তাই ভয় কৰে, কেতিয়াবা সেই আৱর্জনাৰমেঘটুকুৰা যদি আকৌ ঘূৰি আহে!কোনে জানে!
আৱর্জনাৰ বিষয়ে কথা পাতোঁ আহাঁ!
কেতিয়াবা ভাবিছানে তুমি দলিয়াই দিয়া আৱর্জনাবোৰৰ কি হয়?
নাই, ই তোমাৰ মূৰৰ ওপৰত মেঘ হৈ নাযায়। এই আৱর্জনাবোৰে তোমাৰ ঘৰৰ ওচৰত এটা জাবৰৰ দমৰ সৃষ্টি কৰে। তুমি য’তে-ত’তে বস্তু পেলালে ৰাস্তাৰ কাষত এইবোৰ জমা হয়। এইবোৰৰ কিছুমান তোমাৰ ঘৰৰ ওচৰত লেতেৰা পানী যোৱা নর্দমাত জমা হয়। ই নর্দমাটো বন্ধ কৰি পেলায় আৰু মাখিবোৰক মাতি আনে৷ সিহঁতে চাৰিওফালে বেয়া বেমাৰ বিয়পায়। উস!
কোনোবাই জানো এটা লেতেৰা পৰিৱেশত থাকি ভাল পায়!
চিকুকেই সোধাচোন এইবিষয়ে!
আৱর্জনাৰ মেঘ সৃষ্টি নকৰিবলৈকি কৰিব লাগে?আমি আমাৰ চাৰিওফালে য’তে-ত’তে বস্তু পেলাব নালাগে।- সদায় পেলনীয়া বস্তু ডাষ্টবিনত পেলাব লাগে।- তোমাৰ একেবাৰে ওচৰত থকা ডাষ্টবিনটো বিচাৰি উলিওৱা।
- কল খাই উঠি , বাকলিবোৰ ৰাস্তাত য’ত - ত’ত নেপেলাবা। ডাষ্টবিন বিচাৰি নোপোৱালৈকে সৰু বেগ বা মোনাত ভৰাই ৰাখিবা।- আমাৰ আশে-পাশে পৰি থকা সকলোবোৰ বস্তু অলাগতিয়াল নহ’বও পাৰে। ধৰি লোৱা কলৰ বাকলি ভৰাই ৰখা মোনাখন বা বেগটো। গতিকে কলৰ বাকলিটোৰ সৈতে বেগটো পেলাই নিদিবা। ঘৰলৈ লৈ যাবা আৰু তাক পুনৰ ব্যৱহাৰ কৰিবা।- সদায় ডাষ্টবিনবোৰ ঢাকি ৰখা উচিত যাতে তাৰ ভিতৰত মাখি বা আন পোক সোমাব নোৱাৰে।
-
ফ্রিজত গাখীৰ, কণী, পাওৰুটী আৰু শাক-পাচলি আছে,‘‘ মাকে ক‘লে । “মই ভাত ৰান্ধোঁ !‘‘ দেউতাকে ক‘লে । দেউতা, তুমি ভাত ভাজিব জানা নে ?‘‘ তাৰাই সুধিলে ।মাধৱেও চিঞৰিলে,“ভজা ভাত। ‘‘
মাক-দেউতাক, তাৰা আৰু মাধৱ ঘৰত সোমোৱাৰ লগে লগে কিবা এটা ঘটনা ঘটিছে বুলি সিহঁতে গম পালে । “বৰ বেয়া কিবা ঘটিছে ।‘‘“ছি: !
কিবা গোন্ধাইছে ?‘‘তাৰাই ক‘লে ।মাধৱে চিঞৰিলে,“বৰ ডাঙৰ কিবা । এটা দৈত্য ।‘‘
ঘৰটো গৰম, আন্ধাৰ আৰু, দুৰ্গন্ধ । গোটেই ঘৰটোৱেই গোন্ধাইছে !“গোন্ধটো  ক‘ৰপৰা আহিছে ?‘‘
মাকে ফ্রিজটো খোলোতে সকলোৱে মুখ আৰু নাক বন্ধ কৰিলে ।“অ‘,ভিতৰটো গৰম, আৰু  লাইট নুমাই আছে,‘‘ তেওঁ হাতটো ফ্রিজত থৈ ক‘লে ।তাৰাই সুধিলে,“কি হ‘ল মা ?‘‘“ফ্রিজটোৱে অলপ আগতে কাম কৰিবলৈ বন্ধ কৰিছে ।‘‘দেউতাকে ক‘লে ।“ঠাণ্ডা বতাহ নোহোৱা কাৰণে বস্তুবোৰ বেয়া হৈ গ‘ল।‘‘ মাকে বিষণ্ণভাৱে উত্তৰ দিলে।তাৰাই সুধিলে,“গাখীৰো বেয়া হল নেকি ?‘‘
“পাউৰুটীও বেয়া হ‘ল নেকি ?‘‘তাৰাই প্রশ্ন কৰিলে।“অ‘,পাউৰুটীৰ গাত লাগি থকা সেই সেউজীয়াবোৰ দেখিছা নে ?সেইবোৰ ভেকুৰ।‘‘দেউতাকে ক‘লে । “এই ভেকুৰবোৰ পাওৰুটীৰ ওপৰত হয়।‘‘ উৎসুকতাৰে মাধৱে ক‘লে ।  তাৰ দেউতাকে ক‘লে,“নুচুবা। বেমাৰ হ‘ব ।‘‘
“পাওৰুটীও বেয়া হ‘ল নেকি ?‘‘তাৰাই প্রশ্ন কৰিলে।“অ‘, পাওৰুটীৰ গাত লাগি থকা সেই সেউজীয়াবোৰ তুমি দেখিছা নে ?
সেইবোৰ ভেকুৰ।‘‘দেউতাকে ক‘লে । “এই ভেকুৰবোৰ পাওৰুটীৰ ওপৰত হয়।‘‘ উৎসুকতাৰে মাধৱে ক‘লে ।  দেউতাকে ক‘লে,“নুচুবা। বেমাৰ হ‘ব ।‘‘
“শাক-পাচলিবোৰো বেয়া হৈছে নেকি ?‘‘ তাৰাই দুখেৰে সৈতে সুধিলে ।“অ‘,সেইবোৰ পচি গৈছে । আমি সেইবোৰ খাব নোৱাৰিম ।‘‘মাকে ক‘লে ।
অদৃশ্য দৈত্য ।তাৰা আৰু মাধৱে ভাবিলে, ঘৰত এটা অদৃশ্য দৈত্য আছে ।  দৈত্যটোক লগ নাপায় সিহঁতে ভাবিলে, তেতিয়াহ‘লে অদৃশ কিবা এটা নিশ্চয় আছে !খোৱা বস্তু বেয়া হোৱাৰ অৰ্থ হ‘ল, মানুহে ইয়াক খাব নোৱাৰে । কাৰণ অদৃশ্য কিবা এটাই খোৱা বস্তুবোৰ খাবলৈ আৰম্ভ  কৰে । এই অদৃশ্য বস্তুক মাইক্রবেচ বুলি কোৱা হয় ।      মইক্রবেচবোৰ চকুৰে নেদেখি । কাৰণ ই তোমালোকে দেখা সৰু জীৱবোৰতকৈ বহুত বেচি সৰু জীৱ । ইয়াক চাবৰ কাৰণে মাইক্রস্ক‘পৰপ্রয়োজন  হয় । সিহঁত দেখিবলৈ ইয়াত দিয়া চিত্রৰ  দৰে ।
শ্রীনেগ্রী শ্রীনিবাসন ভাল খেতিয়ক আছিল ।     সি সকলোতকৈ ভাল কল উৎপাদন কৰে ।     তাৰ পথাৰত হোৱা কলৰ পৰা সকলোতকৈ উৎকৃষ্ট হালোৱা তৈয়াৰ হয় ।
কিন্তু তাৰ খং পৃথিৱীৰ সকলোতকৈ ভয়ানক ।   তাৰ খং উঠিলে কপালখন গভীৰ ৰেখাৰে ভৰি পৰে ।
শ্রীনেগ্রী শ্রীনিবাসৰ খং উঠিলে তাৰ কাষৰ পৰা সকলো পলাই যায়।     তাৰ পত্নী, তাৰ ল‘ৰা-ছোৱালী আৰু তাৰ বন্ধুবোৰেও তাৰ পৰা লুকাই থাকিবলৈ বিচাৰে ।     তাৰ গৰু আৰু কুকুৰটোও তাৰ খং দেখি এবাৰ পলাই গৈছিল ।     শ্রীনেগ্রী শ্রীনিবাসৰ খং উঠিলে আনকি গছত থকা কাউৰীও উৰি পলাই যায় ।
শ্রীনেগ্রী  শ্রীনিবাসৰ প্রায়েই খং উঠে । তাৰ খেতি ভাল নহ‘লে খং উঠে ।       নাপিতে তাৰ চুলি কাটিবলৈ সময় নাপালে খং উঠে ।      তাৰ টি ভিটো ভালদৰে নচলিলে -      ইত্যাদি ইত্যাদি ।
এদিন শ্রীনেগ্রী শ্রীনিবাসনে তাৰ কলৰ খেতি চাবলৈ পথাৰলৈ গৈছিল ।      তাৰ মনটো সেইদিনা বেয়া আছিল ।      কোনেও নাজানে, কিয় ?
সি লৰালৰিকৈ তাৰ সকলোতকৈ ডাঙৰ কলৰ গছজোপাৰ কাষলৈ গ‘ল । তাত ডাঙৰ ডাঙৰ সুন্দৰ কল লাগি আছিল ।সি লৰালৰিকৈ তাৰ কলৰ বিখ্যাত হালোৱা তৈয়াৰ কৰিবলৈ ধৰিলে ।  হালোৱা কৰা হোৱাৰ পিছত তাৰ খং হাঁহিলৈ সলনি হৈ গ‘ল ।
ঠিক তেতিয়াই বান্দৰৰ দল এটাই কাষত থকা গছৰ পৰা ওলমি ওলমি আহি তাত উপস্থিত হ‘লহি ।    পিছফালেটো জুইৰ দৰে ৰঙা, সকলোতকৈ ডাঙৰ বান্দৰটোৱে কাষৰে এজোপা গছৰ পৰা আহি  শ্রীনেগ্রী      শ্রীনিৱাসনে গৌৰৱৰে চাই থকা কল গছজোপাৰ ওপৰত জঁপিয়াই পৰিল ।
এই কামে তাক আকৌ এবাৰ খং উঠালে । তাৰ খং ক্রমান্বয়ে বাঢ়ি গৈ থাকিল ।  ইমান দিনৰ ভিতৰত   শ্রীনিবাসনৰ এইবাৰেই সকলোতকৈ বেচি খং উঠিছিল । এই খং তাৰ মূৰৰ পৰা ভৰিৰ আঙুলিলৈকে বিয়পি পৰিল।
খং দেখি দুষ্ট মনৰ বান্দৰো সেইদিনা আচৰিত হৈছিল । এনেদৰে খং উঠা মানুহ সি আগতে কেতিয়াও দেখা নাছিল । এইবাৰ সিও আধা বাকলি গুচুৱা কল এটা ওপৰৰ পৰা মাটিত পেলাই দিলে । এটাৰ পিছত এটাকৈ বান্দৰটোৱে আৰু কেবাটাও কল পেলালে । তাৰপিছত সি লৰালৰিকৈ অন্য এজোপা গছলৈ জাঁপ মাৰি , তাৰ পিছত আন এজোপালৈ জাঁপ মাৰি লৰালৰিকৈ সেই ঠাইৰ পৰা দূৰলৈ গৈ এই খঙাল মানুহটোৰ পৰা আঁতৰ হৈ গ‘ল ।
শ্রীনেগ্রী  শ্রীনিবাসনে বান্দৰটো ইজোপা গছৰ পৰা সিজোপা গছলৈ জঁপিয়াই থকা দেখা পালে ।   সেয়েহে সি বান্দৰটোক খেদিবলৈ ধৰিলে ।  সি বান্দৰটোক এটা শিক্ষা দিয়াৰ কথা ভাবিছিল ।
বান্দৰটোক খেদি গৈ থাকোতে সি কলৰ বাকলি এটাত পিছল খাই পৰি গ‘ল ।     ধপ্ , সি তললৈ পৰি গ‘ল আৰু তাৰ চেন্দেলযোৰ বোকাত লাগি ধৰিলে ।
শ্রীনেগ্রী শ্রীনিবাসন পৰাৰ পৰা উঠি বহি আকৌ বান্দৰটোক খেদিবলৈ ধৰিলে ।   ধপ্ !
সি আকৌ পৰি গ‘ল । এইবাৰ সি তাৰ মুখখন তললৈ দি পৰিল ।
যেনেতেনে সি আকৌ এবাৰ উঠি বহিল ।     তাৰ মুখখন ঘাঁহ, বন জাবৰি আৰু বোকাৰে ভৰি গ‘ল ।    সি ওপৰলৈ চাওঁতে বান্দৰটো ইতিমধ্যে তাৰ পলায়ন কৰিছে ।
শ্রীনেগ্রী শ্রীনিবাসনে নিজৰ গাৰ ফালে  চালে ।  তাৰ ধুনীয়া চোলাটো মটিয়া ৰং ধৰিলে ।    হাত কেইটাও লেতেৰা হোৱাৰ লগতে আঁচোৰো খালে ।   আনকি সি নিজৰ ভৰি কেইটাকে বিচাৰি পোৱা নাছিল ।    ভৰি কেইটা মাটিত লুতুৰি পুতুৰি হৈ গৈছিল ।
হঠাৎ সি অনুভৱ কৰিলে যে তাক বহুৱা যেন লাগিছে । শ্রীনেগ্রী  শ্রীনিবাসন হ‘ল নাম থকা খেতিয়ক ।    এতিয়া সি এসোপামান বোকা, ঘাঁহ, বন, জংঘল আৰু কলৰ মাজত বহি আছে । তাক কেনে বহুৱা যেন        লাগিছে ?
শ্রীনেগ্রী শ্রীনিবাসনে কথাটো ভাবি হাঁহিবলৈ ধৰিলে ।     প্রথমতে তেওঁ অলপমানহে হাঁহিছিল , হিঁ, হিঁ, হিঁ ।    তাৰ পিছত হাঁহিটো ডাঙৰ হ‘ল ।     হাঁ - আ - আ-  হাঁ - আ - আ  !
সি যিমানেই হাঁহিলে, সিমানেই আৰু বেচি হাঁহিবলৈ মন গ‘ল ।  হাঁহি আৰু ডাঙৰ হ‘ল, হাঁ,  হাঁ,  হাঁ ,  আৰু ডাঙৰ !
অলপ পিছতেই সি তাৰ পেটত খামুচি ধৰি বোকাত বাগৰি পৰিল ।  হাঁ আ আ !
হাঁ আ  আ !
তাৰ চকুৰ পানী বাগৰি আহিল ।
হাঁহিটো ইমান সুৰীয়া আছিল যে কাষত থকা চৰাইবোৰো শুনিবলৈ আহিল । হাঁহিটো ইমান ডাঙৰ    আছিল যে বান্দৰবোৰ উভতি আহিল,  ইমান ভাল লগা আছিল যে শিশুহঁতো আগবাঢ়ি আহিল ।  হাঁহিটো ইমান নতুন, যে শুনি গোটেই পৰিয়ালটোৱেই বাহিৰ পালেহি ।
শ্রীনেগ্রী শ্রীনিবাসনে ইমান বেচিকৈ হাঁহিবলৈ ধৰিলে, যে তাক দেখি বাকী সকলোৱেও হাঁহিবলৈ ধৰিলে ।চৰাইবোৰেও মাতিবলৈ আৰম্ভ কৰিলে । কাউৰীয়ে ৰমলীয়ালেে । বান্দৰবোৰে চিঁ চিঁয়াবলৈ ল‘লে ।শিশুহঁতে খিক্ খিকাই হাঁহি উঠিল ।  কলৰ গছবোৰ বাঢ়িবলৈ ধৰিলে । নাপিতে তাৰ দোকানতে মিচিকিয়াই হাঁহি মাৰিলে । দৰ্জীয়েও আনন্দত উৎফুল্লিত হৈ পৰিল । আনকি বহুত দূৰত গুহাত শুই থকা বাঘটোৱেও তাৰ দাঢ়িৰ মাজেৰে হাঁহিবলৈ ধৰিলে ।
হঠাৎ শ্রীনেগ্রী শ্রীনিবাসনে হাঁহি বন্ধ হ‘ল  । তাৰ চাৰিওফালে থকা সকলোবোৰেই সুখী হ‘ল । সি নিজেও সুখী হ‘ল । "আহা, ঘৰলৈ যাওঁ ব‘লা" , সি তাৰ হাত দুখন ল‘ৰা-ছোৱালী কেইটাৰ ফালে আগবঢ়াই  দি ক‘লে ।শ্রীনেগ্রী  শ্রীনিবাসনৰ এতিয়াও কেতিয়াবা খং উঠে, কিন্তু আজিকালি সি হাঁহিবলৈকো ভাল পায় ।আজিকালি নগৰত সকলোতকৈ বেচিকৈ  হাঁহে শ্রীনিবাসনে ।
অনু মোৰ বাইদেউ ।       তাই মোক হমৱৰ্ক কৰিবলৈ সহায় কৰে।
কেতিয়াবা কেতিয়াবা মোৰ হমৱৰ্ক কৰিবলৈ ভাল   নালাগে ।  কিন্তু অনুৱে মোক পঢ়াত বহিবলৈ বাধ্য কৰে ।
অনুৰ এখন ডাঙৰ চাইকেল আছে ।    তাই মোক চাইকেল চলাবলৈ শিকায় ।
মই চাইকেলৰ পৰা পৰিলে তাই দৌৰি আহি      মোক সহায় কৰে ।
অনুৱে মোৰ লগত কাজিয়াও কৰে ।     তেতিয়া মোৰ খং উঠে ।
কিন্তু অলপ সময়ৰ পিছত তাই দুখ প্রকাশ কৰে ।সেই কাৰণেই মই মোৰ অনু বাইদেউক ভাল পাওঁ।
জবাৰ আইতাক গাঁৱত থাকে।আজি ৰাতিপুৱাৰ পৰাই জবাৰ আইতাকৰ কথা মনত পৰি আছে।
তেতিয়া কোনোবাই ঘৰৰ দৰ্জা খট-খটিয়ালে।
দৰ্জাৰ বাহিৰত ডাকুৱাল ৰৈ আছিল। ডাকুৱালে চিঠি আনিছিল।চিঠিত জবাৰ নাম লিখা আছিল।
এইখন হল তাইৰ নামত অহা প্ৰথমখন চিঠি।চিঠিখন তাইৰ আইতাকে লিখিছিল।
আইতাকৰ চিঠি পাই জবা অতি আনন্দিত হ’ল।
তাই আইতাকৰ চিঠিৰ বিষয়ে সকলোকে জনালে।
জবাই ভাবিলে যে তাইও আইতাকলৈ চিঠি এখন লিখিব।
জবাই ইয়াৰ আগতে কেতিয়াও চিঠি লিখি পোৱা নাই।এইখনেই হ’ব তাইৰ প্ৰথমখন চিঠি।
এইটো সমীৰ ।                    সি চতুৰ্থ শ্রেণীত পঢ়ে  ।                                                                  আনটো মই ।                                                                   মই প্রথম শ্রেণীত পঢ়ো ।
প্রত্যেক দিনা ৰাতিপুৱা          আমি পঢ়াশালিলৈ যাবৰ কাৰণে          তৈয়াৰ হওঁ ।          মই মোৰ  ..... বুটাম লগাব পাৰো ।
মোক মোৰ ....... লগাবলৈ        সমীৰে মোক সহায় কৰে  ।
সমীৰে মোক তাৰ ..........  লৈ যায় ।       মই তাৰ ঘন্টি বজাওঁ ।
সমীৰে  ডাঙৰ ........ পঢ়ে ।        সি কলমৰে লিখে ।
মোৰ এটা সৰু .......      আছে ।            ইয়াৰ ভিতৰত দুডাল পেন্সিল আছে ।
পঢ়াশালিৰ পৰা অহাৰ পাছত       সমীৰে ........   খেলে ।       তাৰ তিনি বন্ধুৱেও তাৰ লগত খেলে
সমীৰে এটা ছয় মাৰিলে ।       মই তাক.......... বিচৰাত       সহায় কৰিলো ।
সি মোক এটা ..........   ...... কিনি দিলে ।      এতিয়া পাঁচ বাজিছে ।
এতিয়া ......... যোৱাৰ সময় ।
১। চোলা   ২। জোতা        ৩। চাইকেল    ৪।  কিতাপ          ৫। বেগ      ৬।  ক্রিকেট     ৭।  বল     ৮।  আইচক্রীম      ৯। ঘৰ
এইটো এটা বিশেষ কাম। ইয়াক অৱশ্যে সকলো কামৰ ভিতৰত প্রথমে অগ্রাধিকাৰ দিয়া যায়, কাৰণ তুমি প্রকৃতিৰ আহ্বানক কেতিয়াও নুই কৰিব নোৱাৰা। গতিকে তুমি যেতিয়াই যাৱলগীয়া হ'ব, তুমি যাবই লাগিব!
কিছুমানে এই কামফেৰা ঘৰতে কৰিব পাৰে আৰু আন কোনোৱে বাহিৰলৈ গৈ কৰে। কিছুমানে কামফেৰা কৰি উঠি পানী ঢালিব লাগে আৰু আন কিছুমানে নালাগে। পৃথিৱীৰ আন আন প্ৰান্তত ইয়াৰ ইতিহাস আৰু কামটো কৰা ধৰণৰ পার্থক্য আছে।
﻿অতীতৰ শৌচালয়বোৰআজিৰ পৰা প্রায় ৩০০০ বছৰ পূর্বে সিন্ধু উপত্যকাৰ মানুহবোৰৰ ঘৰৰ ভিতৰতে ধুনীয়া শৌচালয় আছিল। মানুহবোৰে কামফেৰা গোপনীয়তাৰে কৰিব পাৰিছিল আৰু কামটো হোৱাৰ পিছত এবাল্টি পানী ঢালি মল-মূত্রবোৰ নলা-নর্মদাৰে উটি যাব দিছিল। এইদৰে তেওঁলোকে নিজৰ ঘৰবোৰ আৰু বাট্-পথবোৰ চাফ-চিকুণ কৰি ৰাখিবলৈ সক্ষম হৈছিল।
সিন্ধু উপত্যকা বর্তমান সময়ৰ পাকিস্তান আৰু ভাৰতবৰ্ষত অৱস্থিত আৰু ই তিনি প্রাচীনতম সভ্যতাৰ মাজৰ এক অন্যতম, আন দুটা ক্রমে ইজিপ্ত আৰু মেছোপটেমিয়াত । সিন্ধু উপত্যকাৰ ধ্বংসস্তুপৰ পৰা এক আভাস পোৱা যায় যে তেওঁলোকৰ নিৰ্মাণশৈলী আছিল অতি আকর্ষণীয় আৰু তেওঁলোক ধাতু আৰু মাটিৰে বস্তু বনোৱাত পার্গত অছিল, লগতে তেওঁলোকৰ চহৰৰ নলা নর্দমা সমুহ সুপৰিকল্পিতভাবে বনোৱা আছিল।
প্রায় একে সময়তে, একে ধৰণৰ শৌচালয়ৰ ব্যৱহাৰৰ নিদর্শন পৃথিৱীৰ আন আন প্রান্ততো পোৱা গৈছিল। ইজিপ্ত আৰু বেবিলনিয়াৰ ঘৰবোৰৰ ভিতৰত শৌচালয় বনোৱা হৈছিল আৰু স্কটলেণ্ডৰ স্কাৰা ব্রে আৰু ভূমধ্যসাগৰীয় মিনোৱান ক্রিতৰ ধ্বংসাৱশেষত দেখা পোৱা বহুতো নলাই প্রমাণ কৰে যে তেতিয়াও ঘৰৰ ভিতৰতে শৌচালয়ৰ ব্যবস্থা আছিল। তাৰ কিছু বছৰ পিছত, এতিয়াৰ পৰা প্রায় ২০০০ বছৰ মান আগত মানুহে ৰোমত ৰাজহুৱা শৌচালয় ব্যৱহাৰ কৰিছিল। শিলৰ এটা দীঘলীয়া চেপেটা টুকুৰাৰ মাজে মাজে কিছু দূৰত্বত কিছুমান ফুটা সদৃশ বিন্ধা কাটি থোৱা হৈছিল। মানুহ আহি তাৰ খোলা অংশত বহিছিল আৰু ওচৰৰ বন্ধুসকলৰ লগত কথা পাতি পাতি শৌচালয়ৰ কার্য্য শেষ কৰিছিল। এইবোৰ “ৰাজহুৱা” শৌচালয় আছিল!
কামফেৰা কৰি উঠি তেওঁলোকে কেনেকৈ নিজকে চাফাকৈ ধুইছিল ভাবি চাইছানে?
মোৰ উত্তৰটো শুনাৰ পিছত চাগৈ তোমালোকে কেতিয়াও কথাটো জানিবলৈ নিবিচৰা হেঁতেনেই ভাল আছিল বুলিহে ভাবিবা। সিহঁতে এমূৰত এটুকুৰা স্পঞ্জ বান্ধি ৰখা এডাল দীঘল লাঠী লৈছিল, সেইডাল পানীত ডুবাই ডুবাই নিজৰ পিছফালটো চাফা কৰিছিল। যেতিয়া সিহঁতে নিজকে চাফা যেন অনুভৱ কৰিছিল, লাঠীডাল ওচৰৰজনলৈ আগবঢ়াই দিছিল আৰু তেওঁলোকে সেই একেডাল লাঠী পানীত ডুবাই আকৌ ব্যৱহাৰ কৰিছিল। এইখিনিতে মই তোমাক এটা বন্ধুসূলভ উপদেশ দিবলৈ ওলাইছো - যদিহে তুমি কেতিয়াবা তেনেকুৱা শৌচালয়ৰ ব্যৱহাৰ কৰা, পাৰিলে প্রথম স্থানটো তুমি ব্যৱহাৰ কৰিবা ।
এনেকুৱা নহয় যে ৰোমত সকলোৱে ৰাজহুৱা শৌচালয় ব্যৱহাৰ কৰিছিল। আঢ্যবন্ত পৰিয়ালৰ লোকসকলে তেওঁলোকৰ ঘৰতে সাজি লোৱা পাত্রত কামফেৰা কৰে। এবাৰ হোৱাৰ পিছত ময়লাবোৰ বাহিৰত ৰাস্তাত পেলাই দিয়ে। যদি সেই সময়ত কেনেবাকৈ কোনোৱে সেই ৰাস্তাৰে পাৰ হৈছে, তেওঁৰ কাৰণে কথাটো খুবেই দুখজনক !
আজিৰ পৰা প্রায় ৫০০ বছৰ আগত ইংলেণ্ডৰ ৰাণী এলিজাবেথে তেওঁৰ ঘৰৰ ভিতৰত এটা শৌচালয় নিৰ্মাণ কৰাইছিল আৰু তাৰ পৰা ময়লা ওলোৱা নলীডাল বাহিৰৰ আবৰ্জনা পেলোৱা গাঁতত সংযোগ কৰা হৈছিল। কিন্তু সেইটোৰ ব্যৱহাৰ খুব কম হৈছিল কাৰণ বাহিৰৰ পৰা অহা দুৰ্গন্ধই শৌচালয়ত বিয়পি পৰিছিল কাৰণে তাত উশাহ লোৱাটো কঠিন হৈ পৰিছিল । সেইকাৰণে তেওঁ পুনৰ আগৰ দৰেই পাত্রৰ ব্যৱহাৰ কৰিবলৈ লৈছিল।
বর্তমান সময়ৰ শৌচালয়আজিকালিৰ শৌচালয়বোৰৰ পৰা দুর্গন্ধ নোলায়। এইটো কেনেকৈ সম্ভৱপৰ হ'ল বাৰু?১৭৭৫ চনত, ইংৰাজ আবিস্কাৰক আলেকজেণ্ডাৰ কামিঙে ইয়াৰ এটা উপায় উলিয়ালে। এডাল দীঘলীয়া চিধা পাইপ চিধাকৈ নর্দমাটোলৈ সংযোগ কৰাৰ সলনি তেখেতে ইংৰাজীৰ “S” আকৃতিত নলাডাল বনাইছিল। এইটোৱে নিশ্চিত কৰিছিল যে শৌচ- প্রস্ৰাব আৰু পানী একেলগে তললৈ গৈ নর্দমাত পৰাৰ পিছত, কোনো ধৰণৰ গোন্ধ ঘূৰি ওপৰলৈ আহিব নোৱাৰে। কেতিয়াবা তুমি মন কৰিছানে যে পানী মৰাৰ পিছতো কিয় পানী কোমোদটোত ৰৈ যায়?
এইটোৱে বেয়া গোন্ধবোৰক কোঠাটোলৈ পুনৰ ঘূৰি অহাত বাধা দিয়াৰ লগতে তাক বন্ধ কৰি থয়।
পুৰণি কালৰ দৰেই বর্তমান সময়তো পৃথিৱীৰ বিভিন্ন ঠাইত বেলেগ-বেলেগ ধৰণৰ শৌচালয়ৰ ব্যৱহাৰ হৈ আছে। কিছুমান ঠাইত শৌচালয়েই নাই। কিছুমান শৌচালয় বহিবলৈ ব্যৱহাৰ কৰা হয় আৰু কিছুমান শৌচালয়ত গোৰোহাৰ ওপৰত বহাৰ ব্যৱস্থা থাকে। কিছুমানত পানী মাৰিবলৈ বাল্টি সংযোগ কৰা থাকে আৰু কিছুমানত আকৌ এটা টেংকিৰ সৈতে এডাল পানী অহাকৈ হেণ্ডেল থাকে। কিছুমান শৌচালয়ত চাফা হ'বলৈ কাগজৰ ব্যৱহাৰ কৰে আৰু আন কিছুমানত চাফা হবলৈ পানীৰ টেপ নাইবা বাল্টি থাকে।
কিছুমান এনেকুৱা শৌচালয় আছে যিবোৰত পানীৰ ব্যৱহাৰ নহয়। উদাহৰণস্বৰূপে, উৰাজাহজৰ শৌচাগাৰ, তাত পানীৰ অপব্যয় নহয়। মল-মুত্রবোৰ শক্তিশালী ভেকুৱামেৰে চাফা কৰা হয় আৰু তলত থকা টেংকি এটাত জমা কৰা হয়। উৰাজাহাজখন তলত অৱতৰণ কৰাৰ পিছত লেতেৰাখিনি উলিয়াই অনা হয়। আমাৰ মাটিৰ ওপৰতো এনে কিছুমান শৌচালয় আছে যিবোৰত পানীৰ ব্যৱহাৰ কৰা নহয়। এনেকুৱা শৌচালয়সমূহ বিশেষকৈ পানীৰ নাটনি থকা অঞ্চলসমূহত নির্মাণ কৰা হয়, যেনে মহাৰাষ্ট্র আৰু তামিলনাডুৰ একেবাৰে ভিতৰুৱা গাওঁসমূহত। সেইবোৰ শৌচালয়ৰ ভালদৰে ব্যৱহাৰ হৈ আছে। তেনেকুৱা শৌচালয়ৰ অধিক নির্মাণ এক ভাল চিন্তা নহ'বনে?
কাৰণ ইয়াত পানীৰ অপচয় কম হোৱাৰ লগতে ই আৱর্জনা কম কৰি এখন সুন্দৰ পৃথিৱী গঢ়ি তুলিব, নহয় জানো?
ভবিষ্যতৰ শৌচালয়বোৰতুমি কেনেকৈ এটা পানী ব্যৱহাৰ নোহোৱা শৌচালয় বনাবা বাৰু?
প্রথমে, তুমি নিশ্চিত হ'ৱ লাগিব যাতে প্রস্বাব আৰু শৌচ ল'গ হৈ নাযায় । এইটো ইমান টান কাম নহয় - কেৱল পাত্রটো বিশেষভাবে সাঁজিব লাগিব। বাঁহৰ দলিচা এখনৰ দৰে পাত হ'লে পানীজাতীয় ময়লাখিনি পিছলি গৈ বেলেগকৈ পৰিব আৰু ই গোটা ময়লাখিনি বেলেগকৈ গৈ আন ঠাইত পৰাত সহায় কৰিব।
যিহেতু প্রস্ৰাৱ ইমান ক্ষতিকাৰক নহয় (মুকলি ঠাইত জমা হোৱা প্রস্ৰাৱত বেক্টেৰিয়াই আক্রমণ কৰাৰ বাবে এক দুর্গন্ধ ওলায় আৰু লেতেৰা হয়), গতিকে সেইখিনি অলপ সাৱধানে মাটিত পৰিবলৈ দি, পিছলৈ ইয়াক ব্যৱহাৰ কৰিব পৰা যায়। প্রস্ৰাৱৰ পৰা হাইড্র'জেন পৃথক কৰি ইয়াক জেনেৰেটৰৰ ইন্ধন হিচাপে ব্যৱহাৰ কৰিব পাৰি। প্রস্ৰাৱত নাইট্র'জেন, ফচফৰাছ আৰু পটাছিয়াম থাকে বাবে ইয়াক সাৰ হিচাপে ব্যৱহাৰ কৰিব পাৰি। এতিয়া প্রস্ৰাৱৰ সমস্যা সমাধান হ'ল যিহেতু, গোটা ময়লাখিনিৰ কি কৰিব পৰা য়ায়?
যদি ময়লাখিনি ছাঁই আৰু ঘাঁহৰ লগত সম্পূর্ণভাৱে মিহলাই কেইদিনমানৰ কাৰণে গাঁতত থৈ দিয়া হয়, তেতিয়া বেক্টেৰিয়াবোৰে ইয়াক কৃষিকাৰ্য্যত ব্যৱহাৰ কৰিব পৰা সাৰত পৰিণত কৰিব।
এনেকুৱা শৌচালয়সমূহে আমাক এনে এখন পৃথিৱী গঢ়াত সহায় কৰিব য'ত কোনো আৱর্জনা নাথাকিব। তাৰ পৰিৱর্ত্তে ই ব্যৱহাৰোপোযোগী হে হৈ পৰিব। যদি মহানগৰ এখনৰ আটাইবোৰ ঘৰতে তেনেকুৱা শৌচালয়ৰ ব্যৱস্থা কৰা হয়, তেন্তে লেতেৰা কমাৰ লগতে ইয়াৰ চাফ-চিকুণৰ নামত খৰচ হোৱা পইচা ৰেহাই হোৱাৰ উপৰিও নদ-নদী সমূহত আৱর্জনা কমিব। সকলোৰে বাবে কি যে এক সুন্দৰ ভবিষ্যত !
পৃষ্ঠা নং ১৮ ত এটা ব'র্ড খেল দিয়া হৈছে। তোমালোকক কেইজনমান বন্ধু-বান্ধৱীৰ লগতে এটা ৰঙৰ প্রয়োজন হ'ব। তুমি তলত দিয়া খেল-সম্পর্কীয় নির্দেশাৱলী ভালদৰে পঢ়ি লোৱা:৩ ত ৰাণী এলিজাবেথৰ নিজাকৈ ৰখা পাত্র: ৰাণীৰ পাত্রৰ বেআইনী ব্যবহাৰ। শাস্তি : ৰাণীৰ শৌচালয়ত দুবাৰকৈ নিৰ্বাসন। ৬ ত ৰোমান শৌচালয়ৰ প্রথম আসন: তোমাৰ বাবে ভাল!
স্পঞ্জৰ প্ৰথম ব্যৱহাৰ !
সাতখন ঠাই ঘূৰি আহা।
৯ ত শৌচালয়ৰ শাৰীত ফচি আছা!
তেতিয়াহে লৰচৰ কৰিবা যেতিয়া ২ বা ৪ পৰিব। ১২ ত ৰোমান শৌচালয়ৰ শেষৰখন আসন: ছি: সেইডাল ব্যৱহাৰ কৰিবা নে ?
ঠিক আছে তোমাৰ সময় গৈ আছে। তুমি হাৰি যাবা। ১৫ ত মহেঞ্জোদাৰো: অভিনন্দন!
তুমি সকলো সময়ৰ বাবে উত্তম শৌচালয়ত সোমাইছা। তুমি আকৌ পাশাটো ঘূৰাব পাৰিবা। যদি তুমি ২, ৪, ৬ পোৱা তেন্তে আগফালে বহু ঠাইত যাব পাৰিবা। যদি তুমি ১, ৩, ৫ পোৱা তেন্তে বোর্ডৰ যিকোনো গুটি ( তোমাৰটোৰ বাহিৰে) ল'ব পৰিবা আৰু পিছৰ ফালে নিজৰ ইচ্ছামতে ঘূৰাব পাৰিবা।
১৯ ত উঃ, শৌচালয়টো লেতেৰা কৰিলা। ৩ টা ঠাই পিছলৈ যোৱা। ২১ ত পানী নোহোৱা শৌচালয়: অভিনন্দন!
তুমি এইমাত্র পানী নোহোৱা শৌচালয় ব্যৱহাৰ কৰিছা!
তুমি এতিয়া চুটি ৰাষ্টা লোৱা। ২৩ ত উৰি অহা ময়লা!
অ'হ!
উৰি অহা ময়লাত তুমি খুন্দা খালা!
তেতিয়াহে লৰচৰ কৰিব পাৰিবা যেতিয়া তুমি ১ বা ৬ পোৱা।
-
পো পোকৰি বাচ আহে ।
বহুত ধূলি উৰুৱাই।
কোনোবাইসকলোকে মাতে ।
নাজানো ক’লৈ লৈ যায় ।
কিছুমান মানুহ নামি ৰয় ।
কিছুমান মানুহ উঠে ।
বাচখনেপুনৰ ধূলি উৰুৱাই ।
পো পো কৰি গুচি যায়।
দেউতই নাৰিকলৰ চাটনি কৰিছে ।      "এই নাৰিকলৰ খোলাবোৰ ক‘লৈ যায় ?"
বাইদেৱে আকাশত ৰং দিবলৈ বিচাৰিছে ।           " নীলা ৰংবোৰ ক‘লৈ গ‘ল ?   "
মায়ে ক্রছ ৱৰ্ড পূৰা কৰিবলৈ বিচাৰিছে ।          উস:  !
বাতৰি ককাগজবোৰ ক‘লৈ গ‘ল ?‘‘
কাপোৰৰ ওপৰত আইতাৰ বেজিৰ কাম যাদুৰ দৰে চলিছে ।     " বুটামবোৰ ক‘লৈ গ‘ল ?   "
"আজি ঘৰখন বৰ শান্ত হৈ আছে", দেউতাকে ক‘লে ।             " নিশ্চ্য় আমিনা কিবা কামত ব্যস্ত হৈ আছে ।"
" আমিনা ক‘ত ?
তুমি আমিনাক দেখিছা নে ?"
মাকে সুধিলে ।                  "আমিনাই কিবা কাম কৰি আছে নিশ্চয় ?"
আইতাই ক‘লে ।
"মই এটা এলিয়েন তৈয়াৰ কৰি আছো !"
"অ‘ !
তেতিয়াহ‘লে আমিনাই সেই কামটো কৰিছে !"
বায়েকে ক‘লে ।
অনুৱে দেউতাকৰ বহুতো কথাই ভাল পায় । তাই তেওঁ তৈয়াৰ কৰা উজ্জ্বল ৰঙৰ কাগজৰ লেম্পটো ভাল পায় । তেওঁ কৰা মুচমুচিয়া পিয়াজৰ পকোৰা ভাল পায়, আৰু তেওঁ কৰা কাগজৰ কাছটোও ভাল পায় ।ছিৰিৰে উঠি যাওঁতে তেওঁ দুপিয়াই দুপিয়াই যোৱা আৰু খুড়াকৰ লগত কুষ্টি কৰি স্ফূৰ্তি কৰা কথাটোও তাইৰ ভাল লাগে । ঘৰলৈ আলহী আহিলে তেওঁ সদায় তেওঁলোকৰ লগত ধেমালি কৰে । অনুৱে দেউতাকৰ এইসকলোবোৰ ভাল পায়, কিন্তু দেউতাকৰ সকলোতকৈ কি কথা বেচি ভাল পাই জানানে নে ?
সেয়া হ‘ল দেউতাকৰ মোছ কোছা !
সদায় ৰাতিপুৱা দেউতাকে দাঢ়ি খুৰাওঁতে অনুৱে কাষত বহি মনোযোগেৰে তেওঁক চাই থাকে ।     দেউতাকে তেওঁৰ কণমানি কেচিখন দুই আঙুলিৰে ধৰি মোছ কোছা কাটি কাটি সৰু কৰে ।     অনুৱে কয়,"এতিয়া অকণমান বাওঁফালে... এতিয়া অলপ সোঁফালে... নাই, নাই, দেউতা !
তোমাৰ মোছখিনি সৰু নকৰিবা সৰু কৰিলে মই তোমাৰ লগত আৰু কথা নাপাতো !"
দেউতাক গা ধুই ওলাই অহাৰ পিছত অনুৱে সৰু ফণি এখন            লৈ তেওঁৰ মোছখিনি সদায় ধুনীয়াকৈ ফণিয়াই দিয়ে ।           তাৰ পিছত দুই হাতৰ আঙুলিৰ মূৰৰে মোছৰ আগ দুটা পকাই দিয়ে !"
দেউতাকৰ মোছকোছা দেখিবলৈ থিয় হৈ পৰে আৰু তেওঁক গৰ্বিত যেন লাগে !"
"ঠিক আছে দেউতা !
এতিয়া আৰু তুমি ইয়াক বেয়া নকৰিবা ?"
তাই জোৰ দি কয় ।
অনুৱে সদায় ভাবে, দেউতাকে সৈনিকৰ পোছাক এযোৰ           আৰু পাগুড়ি পিন্ধি , কঁকালত এখন তৰোৱাল লৈ ঘোঁৰাত উঠি         যোৱাহ‘লে তেওঁক কিমান মহান যেন দেখিলেহেঁতেন !
চচমা পিন্ধা সৈনিকৰ দৰে !
প্রকৃততে মোছ থকা যি কোনো লোককে অনুৱে ভাল পায় । তাইৰ বন্ধু টুটি নামৰ ছোৱালীজনীৰ            দেউতাকৰ নিচিনা মোছ তাই ভাল পায়। তেওঁৰ মোছ কোছা  শকত!
টুটিৰ ভাল নাম হ‘ল স্মৃতি ।       নিশ্চয় টুটিৰ দেউতাকক এখন ডাঙৰ ফণিৰ দৰ্কাৰ হয় ।      তেওঁ ভাল টেনিচ খেলে, কিন্তু তেওঁ কুষ্টি কৰাহে উচিত ।      তেওঁ যদি অন্য ৰঙৰ পাৰি লগোৱা পাগুড়ি পিন্ধে আৰু ডাঙৰ গদা এডাল লয়,        তেওঁক কিমান শক্তিশালীযেন লাগিব ।
চাহিলৰ দেউতাকৰ মোছ কোছা পেন্সিলৰ  আগৰ দৰে পাতল ।       মোছখিনি তেওঁ কেনেকৈ কাটি সৰুকৈ ৰাখে, ভাবি অনু আচৰিত হয় ।       এটা দীঘল কলা টুপি, এটা দীঘল কোট আৰু ক‘লা চচমা এযোৰ            পিন্ধিলে তেওঁক আমি টি ভিত দেখা, চোৰ ধৰা ডিটেক্টিভ যেন লাগিব !
কিন্তু আমাৰ কাষৰ ঘৰখনত থকা ককাদেউতাৰ মোছখিনি সকলোতকৈ ভাল !
তেওঁৰ মোছখিনি, এসোপামান ডাৱৰ তললৈ নামি আহি তেওঁৰ      নাকৰ তলত বাস কৰা যেন লাগে !
এই মেঘৰ তলতে তেওঁৰ মুখখন লুকাই থাকে ।     এই মেঘৰ তলেৰে তেওঁ কেনেকৈ খায় - ভাবি অনু আচৰিত হয় ?
তাইৰ নাকৰ তলতো একোচা মোছ কিয় নগজে, ভাবি অনু আচৰিত হয় ।       প্রত্যেক ৰাতিপুৱা তাই তাইৰ চাবোনটো পানীৰে ভিজাই এসোপামান ফেন উলিয়ায় ।       সেই ফেনৰে তাইৰ মুখত বিভিন্ন ধৰণৰ মোছ আঁকে ।       তাই কয়,"মোৰ মোছখিনি সকলোতকৈ ভাল, ই শুধ বগা আৰু কোমল !
ই বাৰু ধুনীয়া নহয় নে ?"
তাই মনৰ স্ফূৰ্তিত প্রশ্ন কৰে ।
আজি শ্রীনেগ্রী শ্রীনিবাসৰ বছেৰেকীয়া চুলি কটা দিন ।
শ্রীনেগ্রী শ্রীনিবাস ওচৰতে থকা নাপিতৰ তালৈ যাবৰ কাৰণে ঘৰৰ পৰা ওলাই গ’ল ।
কিন্তু নাপিতে ক’লে,“আজি ইমান দীঘল চুলি কাটিবলৈ মোৰ সময় একেবাৰে নাই !’’
নাপিতৰ কথাত শ্রীনেগ্রীয়ে বৰ দুখ পাই ঘৰলৈ উভতি আহি পত্নীক সহায় খুজিলে ।
কিন্তু পত্নীয়েও ক’লে, “ইমান দীঘল চুলি কাটিবলৈ আজি মোৰো সময় নাই  !’’
পত্নীৰ কথাত শ্রীনিবাসৰ খং উঠিল আৰু তাৰ  দৰ্জী বন্ধুটোৰ ওচৰলৈ গ’ল ।
দৰ্জীয়ে  ক’লে,“ইমান দীঘল চুলি কাটিবলৈ মোৰ সময় নাই !
’’
এইবাৰ অলপ চিন্তিত হৈ শ্রীনিবাস তাৰ মিস্ত্রী বন্ধুৰ কাষলৈ গ’ল ।
মিস্ত্রী বন্ধুৱেও উত্তৰ দিলে, ‘‘আজি ইমান দীঘল চুলি কাটিবলৈ মোৰ সময় নাই !
‘’
বেচেৰা শ্রীনেগ্রী শ্রীনিবাস । এনে লাগিছে, যেন আজিৰ এই বছেৰেকীয়া চুলি কটা দিনটোত তাৰ চুলি  কোনেও কাটি নিদিয়ে  ।
এইবাৰ কান্দি কান্দি সি গাঁৱৰ কাষত থকা জংঘলৰ কাষেৰে যাবলৈ ধৰিলে ।
গৈ গৈ সি এটা গুহাৰ সন্মুখত বহি লৈ ডাঙৰ ডাঙৰকৈ কান্দিবলৈ ধৰিলে ।
‘‘দিনটো প্রায় শেষ হওঁ হওঁ । মই মোৰ চুলি কাটিবলৈ কৰা প্রতিজ্ঞাটো কেনেকৈ ৰক্ষা কৰিম ?
হে ভগৱান, মোক ৰক্ষা কৰা !’’
গুহাৰ ভিতৰত বাঘ এটাই বৰ শান্তিত শুই আছিল । শ্রীনিবাসনৰ কান্দোনৰ পৰা হোৱা হুলস্থুলত বাঘৰ টোপনিত ব্যাঘাত ঘটিল ।
খঙতে গুজৰি গুমৰি বাঘটো গুহাৰ বাহিৰলৈ ওলাই আহি তাৰ ডাঙৰ ডাঙৰ হাতোৰা শ্রীনেগ্রী শ্রীনিবাসনৰ ফালে জোঁকাৰিবলৈ ধৰিলে ।
বেচেৰা শ্রীনেগী শ্রীনিবাসে ইমান ভয় খাল, ইমান ভয় খালে যে …
... তাৰ মূৰৰ গোটেইবোৰ চুলি সৰি গ’ল !
শ্রীনেগ্রী শ্রীনিবাসে উভতি গাঁৱৰ ফালে দৌৰিবলৈ ধৰিলে ।      বাঘটো শুবৰ কাৰণে গুহালৈ উভতি গ’ল ।
এতিয়া আৰু বহুত দিনলৈ শ্রীনেগী শ্রীনিবাসৰ চুলি কাটিবলগীয়া নহ’ব ।
চকা কিয় ঘূৰণীয়া ?
এই বাচখন লৰচৰ নকৰে ।
খাৰু কিয় ঘূৰণীয়া ?
মই চাৰি চুকীয়া খাৰু নিকিনো ।
ৰুটী কিয় ঘূৰণীয়া ?
মই বেলিলে কিয় ঘূৰণীয়া নহয় ।
তোমাৰ ফোটটো কিয় ঘূৰণীয়া ?
এই ফোটটো ভাল দেখি বুলি তুমি ভাবা নে ?
চকু কিয় ঘূৰণীয়া ?
সেই কেইটা ঘূৰণীয়া আৰু ডাঙৰ !
শূন্যটো কিয় ঘূৰণীয়া ?
মই নাজানো ।
এদিন ৰাতি চুমুৱে সপোন দেখিলে।সপোনত তাই এটা পাৰ হৈ গ'ল।
তাই উৰি-উৰি এখন ঘৰৰ চালৰ ওপৰত বহিল।তাইৰ ভোক লাগিছিল।
ভোকত তাই ৰুণ দিবলৈ ধৰিলে।তেতিয়া এজনী ছোৱালী আহিল।
তাই চুমুৰ আগত কিছুমান দানা চটিয়াই দিলে।চুমুৱে দানাবোৰ খাবলৈ ধৰিলে।
হঠাৎতে তাইৰ মুখলৈ এটা শিল গ'ল।তাই চিঞৰি উঠিল।
নিজৰ চিঞৰতে তাইৰ টোপনি ভাঙি গ'ল।মাকে সুধিলে- “কি হ'ল?তুমি চিঞৰিছিলা কিয়?”
চুমুৱে নিজৰ দাঁতকেইটালৰাই চালে।
তাৰ পাছত তাই মাকক ক'লে-তাই সপোন দেখিছিল।এই বুলি কৈ তাই আকৌ শুই পৰিল।
এটা আছিল নিগনি।এজনী আছিল মেকুৰী।
মেকুৰীয়ে দেখা পালে নিগনি। পিছে পিছেদৌৰিলে মেকুৰী।
নিগনিয়ে ভয়ত দৌৰি পলাল। নিগনি গাঁতত সোমাল।
গাঁতটো আছিল সৰু।মেকুৰী থাকিল বাহিৰত।
চনু, মনু আৰু ৰীণা খেলিবৰ বাবে ওলাই গ'ল। তেওঁলোকে এটা মেকুৰী পোৱালী দেখা পালে।
তাই এটা ডাঙৰ নিগনিলৈ চাই আছিল। "সেইফালে চোৱা!"
চনুৱে চিঞৰি উঠিল।
ৰীণাই এটা সৰু পৰুৱা ডাঙৰ নিগনিটোৰ ফালে গৈ থকা দেখা পাইছিল।
হঠাতে এটা ডাঙৰ ছাঁ সিহঁতৰ গাত পৰিল।
এটা বহুত ডাঙৰ ঈগল উৰি আহি ওচৰৰ দেৱাল খনত পৰিলহি।এটা সৰু পৰুৱা, এটা সৰু মেকুৰী পোৱালী, এটা ডাঙৰ নিগনি আৰু এটা বহুত ডাঙৰ ঈগল আহি সেই একেটা দীঘল ৰাস্তাত লগ লাগিলহি।
সেই তিনজন বুধিয়ক ল'ৰা ছোৱালীয়ে এতিয়া কি কৰিব?
সিহঁতে নিজৰ সৰু সৰু হাত কেইটাৰে হাত চাপৰি মাৰিবলৈ আৰম্ভ কৰিলে।ঈগলটোৱে নিজৰ বহল পাখি দুখন মেলি উৰি গুছি গ'ল।
ৰীণাই গছৰ পাত এটা লৈ পৰুৱাটো তাত উঠাই ল'লে। তাই পাতটো দেৱালখনত থৈ দিলে।পৰুৱাটোৱে এটা চেনিৰ দানা দেখা পালে। সেই চেনিৰ দানাটো লৈ পৰুৱাটো ঘৰৰ ফালে দৌৰ মাৰিলে।
ডাঙৰ নিগনিটোৱে এটা আধা খোৱা পকৰি পাই উঠাই ললে আৰু নলাটোত পুনৰ সোমাই পৰিল।সৰু মেকুৰী পোৱালীটোৱে "মেও" বুলি কৈ নিজৰ হাতোৰাটো চেলেকিবলৈ ধৰিলে।
মনুৱে কাপ এটাত গাখীৰ অলপ আনি মেকুৰী পোৱালীটোক খাবলৈ দিলে।তিনিওটা ল'ৰা ছোৱালীৱে পোৱালীটোৰ লগত খেলিলে।
গছৰ ওপৰত বহি থকা সেই বহুত ডাঙৰ ঈগলটোৱে চকু টিপিয়াই বহু দুৰলৈ উৰা মাৰিলে।
সেইদিনা ৰাতি বৰ সুন্দৰ জোনাক আছিল । মঙ্গুৰ পশু-শালাত থকা সকলোবোৰ জন্তু শুই আছিল ।         কিন্তু টিঙ্কুৰ টোপনি অহা নাছিল ।
টিঙ্কুৱে ফুচফুচাই ক‘লে,“মা, মোৰ টোপনি নাই অহা ।‘‘ কিন্তু মাকে তাৰ কথা নুশুনিলে । তাই সোনকালেই টোপনি গ‘ল ।      সি এবাৰ সোঁফালে, এবাৰ বাওঁফালে বাগৰ সলাই থাকিল । শোওঁতে সি তাৰ পেটটো তললৈ পেলাই শুইছিল আৰু পিঠি ঘূৰাই ওপৰলৈ মুখ কৰি ঘূৰি আছিল । কিন্তু টোপনি অহা নাছিল ।
সেয়েহে ৰাতি সি কিনো দেখে তাকে চাবলৈ বাহিৰলৈ ওলাই গ‘ল । ওপৰৰ আকাশত তাৰ ফালে চাই হাঁহি থকা বগা ঘূৰণীয়া জোনবাইটো দেখিলে । দেখি তাৰ বৰ ভাল লাগিল ।      টিঙ্কুৱে ভাবিলে, ৰাতিটো বৰ ধুনীয়া ।
বহুত দূৰত গছৰ ওপৰত কিছুমান সৰু সৰু পোহৰ দেখিবলৈ পালে । তাৰে এটা পোহৰৰ বিন্দু তললৈ নামি আহিল !
“ এটা জোনাকী পৰুৱা !‘‘ পোহৰটোৱে ক‘লে, মই আন্ধাৰত জিলিকি উঠো !
""তুমি মোৰ বন্ধু হ‘বা নে ?"
টিঙ্কুৱে সুধিলে ।"নিশ্চয় মই তোমাৰ বন্ধু হ‘ম !‘‘ জোনাকী পৰুৱাই ক‘লে ।
কিবা এটা উৰি আহি গছৰ ডালত মূৰটো তললৈ কৰি ওলমি থাকিল ।   "তোমাৰ নামটো নো কি চৰাই ?‘‘ টিঙ্কুৱে সুধিলে ।    “মই চৰাই নহয়, বাদুলীহে। মই ৰাতি দেখো !
‘‘ বাদুলীটোৱে ক‘লে ।‘‘ তুমি মোৰ লগত বন্ধুত্ব কৰিবা নে ?‘‘ টিঙ্কুৱে সুধিলে ।" কৰিম !"
বাদুলীয়ে ক‘লে ।
জোপোহাটোত কেইটামান গছৰ পাত লৰচৰ কৰিলে । তাত কোনোবা লুকাই আছে, "তুমিনো কোন !"
টিঙ্কুৱে সুধিলে ।     "মই এটা শিয়াল," শিয়ালে ক‘লে । " ৰাতি মই ঘূৰি ফুৰো । "    "তুমি মোৰ বন্ধু হ‘বা নে ?"
টিঙ্কুৱে সুধিলে ।   "নিশ্চয়, মই তোমাৰ বন্ধু হ‘ম !"
শিয়ালে ক‘লে ।
জিলিকি থকা অকণ অকণ দুটা চকুৱে গছৰ ওপৰৰ পৰা তালৈ চাই আছিল । টিঙ্কুৱে সুধিলে, "তুমি কোন ?"
"মই ফেঁচা," ফেঁচাটোৱে ক‘লে ।" ৰাতি মই খােৱা বস্তু চিকাৰ কৰো ।""তুমি মোৰ লগত বন্ধুত্ব কৰিবা নে ?
""নিশ্চয় কৰিম !"
ফেঁচাটোৱে উত্তৰ দিলে ।
"চিয়িঁ.... !
চিয়িঁ .... !"
"তাত কোন আছে ?"
টিঙ্কুৱে সুধিলে ।   "মই এটা ফৰিং, আন্ধাৰ হ‘লে মই চিয়িঁ... চিয়িঁ... কৰি থাকো ।"     "তুমি মোৰ বন্ধু হ‘বা নে ?"
"নিশ্চয় হ‘ম !"
ফৰিংটোৱে ক‘লে ।
টিঙ্কু আৰু তাৰ বন্ধুবোৰে জঁপিয়াই, দৌৰি-ঢাপৰি, লুটিবাগৰ খাই খেলি খেলি অৱশেষত হামিয়াবলৈ ধৰিলে ।  "মোৰ টোপনি আহিছে, মই এতিয়া ঘৰলৈ যাব লাগিব," টিঙ্কুৱে ক‘লে । এতিয়া তাৰ বহুতো বন্ধু গোট খালে । তাৰ এই বহুতো বন্ধু গোট খোৱা কথাটোৰ কাৰণে সি আজি বহুত সুখী ।     মাকৰ গাত সাবটি  ধৰি সি ক‘লে, "মা, ৰাতিটো নিৰ্জন নহয় । ৰাতিও বিভিন্ন ধৰণৰ ধুনীয়া জীৱ -জন্তুৰে পৰিপূৰ্ণ পৃথিৱীখন  বৰ সুন্দৰ।"
"নিশাচৰ জন্তুবোৰে ৰাতি খায়, খেলে আৰু কাম কৰে। সিহঁতে দিনত শোৱে । তুমি এতিয়া শোৱা উচিত । বন্ধুবোৰৰ লগত দিনত খেলিবলৈ টোপনিয়ে তোমাক শক্তি যোগাব ।"          "কণমানি, শুভৰাত্রি !"
তাই তাক ভালদৰে সাবটি ধৰি ক‘লে ।
উজ্জ্বল ঘূৰণীয়া জোনবাইটোৱে তাইৰ কোমল           পোহৰ বিলাই গোটেই ৰাতিটো জিলিকি থাকিল ।        আৰু টিঙ্কুৱে গোটেই ৰাতিটো শুই থাকিল !
সিংহৰ ভোজলৈ নিমন্ত্ৰণ আহিল৷সকলো জন্তুক তেওঁ  মাতিলে৷
নিগনি আহিল, ভালুক আহিল৷সকলোৱে পেট ভৰাই খালে৷
কেৰ্কেটুৱাই গান গালে৷
ময়ূৰে নাচি দেখুৱালে৷
কান্দি কান্দি হাতী আহিল৷মোক সিংহই নামাতিলে৷
বান্দৰে উপায় দিলে৷
সিংহই হাতীক বুজালে৷পেট ভৰাই কল খোৱালে৷
সকলোৱে বহুত ফূৰ্তিপালে৷
সত্যই একে ঠাইত কেতিয়াও থিৰেৰে থাকিব নোৱাৰে।কেতিয়াবা সি দৌৰে, কেতিয়াবা জঁপিয়ায়, কেতিয়াবা বাগৰে, কেতিয়াবা টাকুৰি ঘূৰা দি ঘূৰে...... আৰু কেতিয়াবা ধুপুচকৈ পৰে!
দেউতাকে কয়, “এক মিনিটৰ বাবে শান্ত হৈ বহি থাকাচোন!”বায়েকে কয়, “দুখ পালে মোৰ ওচৰলৈ কান্দি কান্দি নাহিবা কিন্তু।”
ককাকে কয়, “একো নাভাঙিবা দেই।”শিক্ষয়িত্রীয়ে কয়, “তুমি শ্রেণীটোত ইমান অসুবিধা কৰি থাকা ।”
কিন্তু তাৰ হাত-ভৰি কেইখনে নামানিলে সত্যই কি কৰিব?
আজি ৰবিবাৰ।এই দিনটো সত্যৰ বৰ প্রিয় — আজি সি মাকৰ লগত পথাৰলৈ যাব পাৰিব।
পথাৰলৈ বহু দূৰ, খোজকাঢ়ি গৈ থাকোঁতে, খলা-বমা, লুংলুঙীয়া বাট,মুকলি পথাৰ, ডাঠ জংঘল, আৰু জিৰজিৰকৈ বৈ যোৱা নিজৰা, কিমান কি যে পোৱা যায়!
সত্যই শহাপহুৰ দৰে জঁপিয়ায় আৰু হৰিণাৰ দৰে দৌৰে।মাকে কয়, “সাৱধান, বোকাখিনি বৰ পিছল কিন্তু!”
সি কেৰেলুৱাৰ দৰে বগায় আৰু সাপৰ দৰে চুচৰি যায়।মাকে কয়, “কাইটৰপৰা সাৱধান!”
সি মকৰাৰ দৰে ওলমে  আৰু বান্দৰৰ দৰে জঁপিয়ায়।“উইইইইই!”মাকে কয়,“ঐ বান্দৰৰ পোৱালি, ডাঙৰ ডালবোৰত ধৰিবা।”
সি হাঁহৰ দৰে বঠা মাৰে  আৰু ভেকুলীৰ দৰে সাঁতোৰে।মাকে কয়, “চাবা বেছি দ পানীলৈ নাযাবা?”
সি জেঠিৰ দৰে বগায়  আৰু ছাগলীৰ দৰে জঁপিয়ায়।মাকে কয়, “নিপিছলিবা দেই।”
সত্যই তাৰ হাত দুখনেৰে চৰাইৰ দৰে ডেউকা কোবাই আৰু উৰি  যাবলৈ চেষ্টা কৰে।সি নিজকে শগুণৰ দৰে আকাশৰ ওপৰলৈ উৰি  যোৱা আৰু চুচৰি  ফুৰা বুলি ভাবি লয়।
সন্ধিয়া যেতিয়া বেলি মাৰ যায় আৰু উইচিৰিঙা পোকবোৰে মাতে, তেতিয়া তেওঁলোক ঘৰলৈ ওভতে। ভাগৰি-জুগৰি সত্য মাকৰ পিঠিত উঠি  লয়। তেওঁলোক আকৌ সেই খলা-বমা ৰাস্তাটোৰে, পথাৰৰ মাজে-মাজে জংঘলবোৰ পাৰ হৈ নিজৰাৰ পাৰেৰে ঘৰমুৱা হয়।
ঘৰ গৈ পোৱাৰ পিছত তাৰ বোকাত লুতুৰি-পুতুৰি দেহ আৰু শৰীৰত লগা আঘাতবোৰ দেখি, তাৰ দেউতাক, ককাক আৰু বায়েকে বৰকৈ হাঁহে।
ককাকে গা ধুৱাই দিয়ে।দেউতাকে ৰাতিৰ আহাৰৰ জোগাৰ কৰে।বায়েকে শোৱাৰ সময়ত সি শুনি ভালপোৱা সাধু কৈ শুনায়।
সপোনত সত্যই দৌৰে, জঁপিয়ায়, ঘূৰে, বাগৰিবলৈ ধৰে...
...আৰু সি দূৰলৈ উৰি যায়!
কেনেকে বাৰু সিহঁতে লৰচৰ কৰে?ওহ, তোমালোকে বাৰু জানানে, যে সত্যই লৰচৰ কৰা ধৰণে আন বহু জীৱ-জন্তু, চৰাই আৰু পোক পৰুৱাই বিভিন্ন কাৰণত ভিন্ন ধৰণে লৰচৰ কৰে?আমাৰ দৰে সিহঁতেও, সুস্বাদু খাদ্য, এটা আৰামদায়ক বাসস্থান আৰু পৰিয়ালৰ সন্ধানত ইফালে-সিফাল দৌৰে। তাৰ মাজত কিছুমানে আৰু নিজৰ প্রাণ বচাবলৈও দৌৰে।আহাঁ, আমি কিছুমান প্রাণীৰ চলন-ফুৰণৰ পদ্ধতিবোৰ চাওঁ।
শিহুবোৰ পানীৰ ওপৰলৈ জাঁপ মৰাৰ বাবে বিখ্যাত। তুমি জাঁপ মাৰিব জানা নে?চিতা হ’ল মাটিত বাস কৰা আটাইতকৈ বেগী প্রাণী। সিহঁতে চিকাৰ কৰাৰ সময়ত বৰ বেগাই দৌৰে আৰু জঁপিয়ায়। তুমি বাৰু জঁপিয়াব জানা নে?
কেঁকোৰাবোৰে বেঁকাকৈ খোজ কাঢ়িব জানে?
তুমি বাৰু বেঁকাকৈ খোজ কাঢ়িব  জানানে?ফৰিংবোৰে বহু দূৰলৈ জঁপিয়ায়, বিশেষকৈ যেতিয়া সিহঁতৰ জীৱনলৈ ভাবুকি আহে। তুমি ইমান দূৰলৈ জঁপিয়াব  পাৰিবানে?
শামুকবোৰ চুচৰি যায়। লাহে লাহে, বৰ লাহে লাহে। তুমি লাহে লাহে চুচৰিব  পাৰিবানে?
-
আইতাৰ গাঁৱলৈ যাবলৈ আমি ভাল পাওঁ ।
আইতাৰ বাগিছাত এজোপা বৰ ডাঙৰ আম         গছ আছে ।      বহুতো চৰাই আমগছ জোপালৈ আহে ।
মই আম গছজোপাত লুকাই থাকিবলৈ     ভাল পাওঁ ।    ইয়াত লুকালে মোক কোনেও নেদেখে ।
দেউতাই কুঁৱাটোৰ কাষত মোক         বিচাৰি আছে ।       মায়ে মোক গৰু গোহালিৰ কাষত       বিচাৰিছে ।       কিন্তু মোক কোনেও বিচাৰি পোৱা নাই ।
অৱশেষত আইতাৰ কুকুৰটোৱে     মোক বিচাৰি পালে ।
মই তললৈ নামি আহিলো ।       আইতাই মোক সাবটি ধৰি        মৰম কৰিলে ।
ঝক-ঝক-ঝক। ৰেল লাইনত দৌৰে।
ছক-ছক-ছক। ষ্টেচনত ৰখে।
দূৰ-দূৰনিলৈ গতি কৰে ৰেল গাড়ী।
আগফালে ইঞ্জিন পিছফালে ডবা।
মানুহেৰে ভৰ্ত্তি ৰেল গাড়ীৰ ডবা।
ৰেল গাড়ীত কিছুমান মানুহে কিতাপ পঢ়ে।
কিছুমানে কথা পাতে।
কিছুমানে খিৰিকীৰে বাহিৰলৈ চায়।
এইদৰেই ৰেল যাত্ৰীসকলে ভ্ৰমণ কৰি যায়।
এদিনাখন ককাই আমাৰ দুয়ো ভাই-ভনীক কিছু  পইচা দিলে ।তেওঁ ক'লে, "যোৱাকেইখনমান কিতাপ কিনি আনাগৈ" । আমি দুয়ো বহুত ফুৰ্তি পালোঁ । আমি কিতাপ পঢ়িবহুত ভাল পাওঁ ।
আমি এতিয়াই যাওঁ নে পিছত যাম?
আমি আজি যাওঁনে,নে কাইলৈ যাম ?
থিৰাং কৰিলো যে আমি এতিয়াই যাম।
আমি ডাঙৰ বজাৰলৈ যাওঁনে দোকানলৈ যাওঁ ?
কাৰোবাৰলগত যাওঁ নে অকলেই যাওঁ ?
আমি সৰু দোকানতযোৱাৰ ঠিক কৰিলোঁ ।
কিতাপেৰে ভৰি থকা সৰু দোকানবোৰত সকলো ধৰণৰ কিতাপ পোৱা যায় বাবে আমাৰ বহুত ভাললাগে । দোকানীজন আমাৰ ভাল চিনাকি । তেওঁ আমাক সহায় কৰে ।
বহুতো চিত্র থকা কিতাপ কিনিলে ভাল হ'বনে?
বহুত কাহিনী থকা কিনিলে ভাল হ'ব?
নে সৰু কিতাপ কিনিলে ভাল হ'ব ?
আমি সঠিক কৰিব পৰা নাই । দোকানীজনে আমাৰ ফালেচাই হাঁহিলে ।দোকানীজনে ক'লে "সোণহতঁ আহা মোৰ লগত"। এইবোৰ জীৱ-জন্তু,সৌৱা পৰীৰ সাধু,ওপৰত থকাবোৰ যুদ্ধৰ  কাহিনী,যি লাগে লোৱা ।
মই কেইখনমান কিতাপ চালো ।ভাইটিয়েও চালে।মই মাটিত বহিলো ভাইটি চকীত বহিল ।দুয়ো কিতাপ পঢ়াত লাগিলো, কেতিয়া সময়বোৰ গ'ল গমেই নাপালো ।অকণো শব্দ নাই তাত । ইমান যে শান্তি আছিল কেতিয়া সময়বোৰ গৈ আছিল গমেই পোৱানাছিলো ।
অকণো শব্দ নাই তাত । বহুত শান্তি আছিল ।সময়বোৰ গৈ আছিল ।অৱশেষত কোনখন কিতাপ কিনিব পাৰি বিচাৰি উলিয়ালো।
আমালৈ চাই দোকানীজনে হাঁহিলে । মই বহুত কাহিনী থকা কিতাপ এখন কিনিলো। ভাইটিয়ে এখন বহুতো চিত্র থকা ডাঙৰ কিতাপ কিনিলে । আমি দৌৰি গৈ ঘৰ পালোগৈ ।আৰুককাৰ ওচৰলৈ গলো । ককাই তেওঁৰ ওচৰতে আমাক বহিব দিলে ।তাৰপিছত আমিকিতাপকেইখন পঢ়িয়েই থাকিলো পঢ়িয়েই থাকিলো ..
বনি, নুৰ, নমি আৰু জ’ন। সকলোৱে  ভগা- ছিঙা বস্তু বিচাৰে।
খেলিবও নাযায় আৰু পঢ়িবও নাযায়।ভাগৰ লাগিলে বাটৰ কাষত বহি দিয়ে।
বাইদেউৱে সদায় চাৰিওজনলৈ চায়।কিবা ভাৱে আৰু গুচি যায়।
এদিন বাইদেউ তাত ৰ'ল।এটা বাকচৰ পৰা কিতাপউলিয়ালে।
অলপ দূৰে দূৰে কিতাপ বিলাক ৰাখিলে।তাৰ পাচত এখন কিতাপ খুলি পঢ়িব ধৰিলে।
নুৰে কিতাপখনলৈ জুমি চালে।ৱাহ!
তাত দেখোন সুন্দৰ ছবি আছে।
বনি, জ’ন আৰু নমিয়েও এখনকৈ কিতাব ল'লে।কিতাপৰ লগত সিহঁতেও কথা পাতিলে।
কিতাপৰ লগত কথা-বতৰা এনেদৰেই আগবাঢ়ি গ'ল।চাৰিওজনে পঢ়াৰ লগতে খেলিবলৈয়ো আৰম্ভ কৰিলে।
মোৰ নাম চিমʼ ।
মোৰ চাৰিজন বন্ধু আছে ।
তেওঁলোকৰ নামবোৰ হৈছে জিজʼ, লেলে, চিচা আৰু আয়াণ্ডা ।
মোৰ বন্ধু জিজʼয়ে ফুটবল খেলি ভালপায় ।
মোৰ বন্ধু লেলেই সাঁতুৰি ভালপায় ।
আৰু চিচাই লুকা-ভাকু খেলি ভালপায় ।
মোৰ বন্ধু আয়াণ্ডাই পঢ়ি ভালপায় ।
মই ?
মই তেওঁলোকে যি ভালপায় তাকেই কৰি ভালপাওঁ ।
মই জিজʼৰ সৈতে ফুটবল খেলো ।
লেলেৰ সৈতে সাঁতুৰি ভালপাওঁ ।
চিচাৰ সৈতে লুকা-ভাকু খেলো ।
আৰু তোমালোকে কি কৰি ভালপোৱা ?
আহাঁ, আমাৰ সৈতে ফুটবল খেলা ।
সাঁতোৰো আহাঁ ।
আমি একেলগে লুকা-ভাকু খেলো আহাঁ ।
আৰু আহাঁ আমি একেলগে পঢ়োঁ ।
আজি আমি সকলোৱে একেলগে জখলা এডাল বগাওঁ আহা!
এইডাল পিছে অলপ বেলেগ ধৰণৰহে জখলা। এই জখলাডালত তুমি যিমানেই ওপৰলৈ উঠা সিমানেই চিৰিকেইটাৰ মাজৰ দূৰত্ব প্ৰতি খোজত দহ গুণকৈ বাঢ়ি গৈ থাকে, গৈ থাকে, গৈয়েই থাকে। কেতিয়াবা আমি এবাৰত এটা খোজহে দিম আৰু কেতিয়াবা একেবাৰতে কেবাখোজো পাৰ হৈ যাম।মজাৰ কথা হ’ল যে, এই খোজবোৰৰ শেষ ক’ত আমি কোনেও নাজানো, কেতিয়াবা আকৌ এনেকুৱা লাগে যেন চিৰদিনৰ বাবে গৈয়েই থাকিব লগা হ’ব। আহা, আমি এই ৰোমাঞ্চকৰ যাত্রাটো  আৰম্ভ কৰোঁ।
খোজ নং ০: ১ মিটাৰএটা পাঁচ বছৰীয়া ল’ৰা, এখন ক্ৰিকেট বেট আৰু সদ্যজাত হাতী পোৱালী এটাৰ মাজত সাদৃশ্য কি?সিহঁত আটাইকেইটাৰে উচ্চতা প্রায় ১ মিটাৰ (বা সংক্ষিপ্তত ১ মি.)!
এতিয়া কোৱাচোন, ঘৰৰ বৰ চাং এখনৰ উচ্চতা তিনিটা হাতী পোৱালীৰ উচ্চতাৰ সমান বুলি ক’লে শুনিবলৈ অদ্ভুত নালাগিব নে?
সেয়ে আমি শুনাত শুৱলা লগাকৈ ক’ম যে ঘৰৰ বৰ চাং খন ৩ মিটাৰ ওখ।
খোজ নং ১: ১০ মিটাৰ এতিয়া যিহেতু তুমি এক মিটাৰৰ জোখৰ বিষয়ে জানিলা, আমি জখলাডালত পৰৱৰ্তী খোজটো দিব পৰা হৈছো - এইবাৰ দহ মিটাৰত। এটা তিনিমহলীয়া ঘৰ বা এডাল আমগছ মোটামুটি ১০ মিটাৰ ওখ। ক্ৰিকেট খেলা পিট্চৰ দৈৰ্ঘ পিছে তাৰ দুগুণ। এতিয়া তুমি ১০ মিটাৰ দৈৰ্ঘ্য বা উচ্চতাৰ আৰু কেইটামান বস্তুৰ উদাহৰণ দিব পাৰিবানে?
খোজ নং ২: ১০০ মিটাৰতুমি মন কৰিছানে যে আমি প্ৰতি খোজতে আগৰ সংখ্যাটোৰ সোঁহাতে একোটা শূণ্য যোগ কৰি গৈ আছোঁ আৰু আমি দিয়া খোজৰ সংখ্যা শূন্যৰ সংখ্যাৰ সমান?
জখলা বগাই যোৱাৰ লগে লগে এই কথাটোও মনত ৰাখি যাবা।
তুমি যদি বিদ্যালয়ৰ ক্রীড়া দিৱসত ১০০ মিটাৰ দৌৰ প্ৰতিযোগিতাত ভাগ লৈ পাইছা নতুবা দূৰদৰ্শনত দৌৰবিদসকলক ১০০ মিটাৰ দৌৰত ভাগ লোৱা দেখিছা, সেয়া কিমান দূৰ তুমি ইতিমধ্যেই জানা। এতিয়া কল্পনা কৰা যে ১০০ মি.ৰ সেই ট্রেকটো বা ৰাস্তাটো থিয় কৰাই দিয়া হ’ল!
সেয়া হ’ব দুটা গোল গম্বুজ এটাৰ ওপৰত আনটো উঠাই দিলে যিমান উচ্চতা, তাৰ সমান।  *মহম্মদ আদিল শ্বাহৰ সমাধি গোল গম্বুজ কৰ্ণাটকৰ বিজাপুৰত আছে। ১৬৫৬ চনত যেতিয়া ইয়াক বনোৱা হৈছিল, তেতিয়া ইয়াৰ শিখৰ পৃথিৱীৰ বৃহত্তম আছিল। ই ১৮৮১ চনলৈ পৃথিৱীৰ বৃহত্তম শিখৰ হোৱাৰ গৌৰৱ অব্যাহত ৰাখিছিল!
খোজ নং ৩: ১০০০ মিটাৰ১০০০ মিটাৰৰ বিশেষ নাম এটা আছে-সেয়া হ’ল ১ কিল’মিটাৰ বা ১ কি.মি.। যদি ১০ বাৰ তুমি ১০০ মিটাৰকৈ দৌৰা, তেতিয়া এই দূৰত্ব সম্পূৰ্ণ কৰিব পাৰিবা-হুফ্!
এভাৰেষ্ট শৃংগৰ শিখৰত আৰোহন কৰিবলৈ তুমি প্ৰায় ৯ কি.মি.
বগাই যাব লাগিব।
খোজ নং ৬: ১০,০০,০০০ মিটাৰএতিয়া আমি দুটা খোজ চেৰাই ৬ নম্বৰ খোজটোলৈ যাওঁ আহা। ইয়াত ১ ৰ সোঁহাতে ছয়টা শূণ্য আছে।আমাৰ দেশৰ কাশ্মীৰৰ চূড়ান্ত উত্তৰৰ পৰা কন্যাকুমাৰীত অৱস্থিত চূড়ান্ত দক্ষিণলৈ দূৰত্ব ইয়াৰ প্রায় চাৰিগুণ, বা আমি ক’ব পাৰোঁ যে এয়া হ’ল ১০,০০,০০০ মি.ৰ চাৰি গুণ বা ৪০,০০,০০০ মি.। ৪০,০০,০০ মি.
বুলি কৈ বিভ্ৰান্তিত পৰাতকৈ ইয়াক আমি ৪০০০ কি.মি.
বুলি কওঁ আহা। দুয়োটা একেই।
খোজ নং ৮: ১০,০০,০০,০০০ মিটাৰ সৌ উজ্জ্বল, ধুনীয়া জোনবাইটোনো আমাৰ পৰা কিমান দূৰত?
আমাৰ দূৰত্ব জোখা জখলাডালৰ ঠিক ৮ নং খোজত - ১০,০০,০০,০০০ৰ ই চাৰি গুণ বা পৃথিৱীৰ পৰা ৪,০০,০০০ কি.মি.
দূৰত!
খোজ নং ১১: ১,০০,০০,০০,০০,০০০ মিটাৰআমি দুটা খোজ চেৰাই অগ্নিদীপ্ত সূৰ্যটোলৈ যাওঁ ব’লা!
ই কিমান দূৰত?
এয়া হ’ল ১০,০০,০০,০০০ কি.মি.ৰ লগত ৫,০০,০০,০০০ কি.মি.
যোগ কৰি যিমান পাওঁ তাৰ সমান। ই ভাবিব নোৱাৰা দূৰত্বত!
কিন্তু, ইমান দূৰৰ পৰাই সূৰ্যটোৱে আমাক ৰশ্মি দিয়ে আৰু আমি গৰম দিনত ইয়াৰ বাবেই ঘামেৰে তিতি যাওঁ। আচৰিত নহয়নে?
শেষৰটো খোজ??
?সেই জখলাডালত শেষ খোজ আছেনে?
আমি এতিয়ালৈ নাজানো!
কিন্তু, টেলিস্কোপৰ সহায়ত বৈজ্ঞানিকসকলে সূৰ্যক পাৰ কৰিও বহুদূৰলৈ চাব পাৰিছে। তেওঁলোকে বিচাৰি উলিওৱা সবাতোকৈ দূৰৰ বস্তুটো আছে ২৬ নং খোজত, ১০,০০,০০,০০,০০,০০,০০,০০,০০,০০,০০,০০,০০০ মি.
দূৰত!
সেইটো সাংঘাতিক দূৰত!কি ঠিক, তুমি যেতিয়া ডাঙৰ হ’বা, তেতিয়া চাগে তাতকৈও দূৰৰ কিবা বস্তু আৱিষ্কাৰ কৰি উলিয়াব পাৰিবা, ২৮ নাইবা ২৯ নং খোজত। ভাবিয়েই ভাল লগা নাইনে?
জোখ-মাখৰ খেল শ্ৰেণীকোঠাত কৰিবপৰা তলৰ কামখিনিয়ে ছাত্ৰ-ছাত্ৰীক দীৰ্ঘ দূৰত্বৰ বিষয়ে ধাৰণা দিয়াত অতি সহায় কৰিব। এনে কামত সকলো ল'ৰা-ছোৱালীক একেলগে বা একো একোটা দলত ভাগ হৈ কৰিবলৈ দিব পাৰি। ১.
পুৰণি বাতৰি-কাকতৰ পৰা তেওঁলোকক দীঘল-দীঘলকৈ (প্রত্যেক টুকুৰা প্ৰায় এক ইঞ্চি বহলকৈ) কাগজ কাটি উলিয়াবলৈ কওক। ২.
টেপ নাইবা আঠাৰ সহায়ত কাটি উলিওৱা কাগজৰ টুকুৰাবোৰ জোৰা লগাই এডাল এক মিটাৰ দীঘল কাগজৰ টুকুৰা বনাবলৈ কওক(ইয়াৰ বাবে তেওঁলোকে জোখ লোৱা স্কেলৰ ব্যৱহাৰ কৰিব পাৰে)।
৩.
এই এক মিটাৰৰ জোৰা লগোৱা কাগজৰ টুকুৰাটোৰ জোখত এক মিটাৰকৈ আৰু ১০ খন কাগজ কাটি সিহঁতৰ মূৰবোৰ জোৰা লগাই ১০ মিটাৰ দীঘল কাগজ এটুকুৰা বনাবলৈ কওক। তেওঁলোকে এই দীঘলীয়া কাগজৰ টুকুৰাটোৰ কাষতে ইজনে সিজনৰ মূৰ আৰু ইজনে সিজনৰ ভৰি লগ লগাই এজনৰ পিছত আনজনকৈ বাগৰি দি চাব পাৰে ১০ মিটাৰ সম্পূৰ্ণ কৰিবলৈ তেওঁলোকক কিমান জনৰ প্ৰয়োজন। ৪.
ইয়াৰ পিছত এনেদৰে দহ মিটাৰৰ আৰু ১০খন কাগজ জোৰা লগাই এটুকুৰা ১০০ মিটাৰ দীঘল কাগজ বনাই তাক গোটেই শ্ৰেণীকোঠাত ঘূৰণীয়াকৈ পাৰি দিব পাৰে। ৫.
আৰু এক কিল’মিটাৰ দীঘল বনাবলৈ হ'লে?
ই শ্ৰেণীকোঠাত কেইটা পাক ঘূৰিব বাৰু?
কোনটো দলে সবাতোকৈ প্ৰথমে ইয়াক বনাই উলিয়াব পাৰে?
অভিভাৱক আৰু শিক্ষক-শিক্ষয়িত্ৰীলৈ টোকা: *১ৰ পিছত বহুত শূন্য বহাই ডাঙৰ সংখ্যা এটা লিখোতে ভুল হোৱাটো স্বাভাৱিক, সেয়া সৰু ল’ৰা-ছোৱালীয়েই হওক বা প্ৰাপ্তবয়স্ক!
সেয়ে 'দহৰ ঘাত'ৰ অংকটো অতি জৰুৰী। এই কিতাপখনত ইয়াক ব্যৱহাৰ কৰিবলৈ শিকোৱা হৈছে । তেওঁলোকে এটাই কাম কৰিব লাগিব -১ ৰ সোঁহাতে কিমানটা শূন্য আছে তাক হিচাপ কৰি সেই সংখ্যাটোক ১০ৰ উচ্চমান হিচাপে লিখিব লাগিব। যেনে: ১০০০-ত থকা ৩ টা শূণ্য বুজাবলৈ তেওঁলোকে 10³ বুলি লিখিব পাৰে। ১,০০, ০০,০০০-ক লিখিব পাৰে 10⁷ হিচাপে। *এই কিতাপখনত আমি আমাৰ 'বহুদূৰ মানে কিমান দূৰ?’ বোলা খেলটো সূৰ্যতেই সামৰিছোঁ। আপুনি যদি খেলটোক সূৰ্যতকৈও আগুৱাই লৈ যাব বিচাৰে, আপুনি সূৰ্যৰ পৰা 10¹⁶ মি.
দূৰত্বত থকা প্ৰক্সিমা চেণ্টাউৰিৰ কথা ক’ব পাৰে। নাইবা হাতীপটি তাৰকাৰাজ্যৰ এটা মূৰৰ পৰা আনটোলৈ দূৰত্বৰ বিষয়েও আলোচনা কৰিব পাৰে, সেয়া হ’ল ১,০০,০০,০০,০০,০০,০০,০০,০০,০০,০০০ (বা10²¹) মি.!
*এটা গুৰুত্বপূৰ্ণ কথা হ’ল যে কিতাপখনত দিয়া আটাইখিনি জোখ-মাখ পিছে যথাযথ নহয় মোটামুটিহে। যেনে: ৩,৯৮৪ কি:মি:ক ইয়াত৪,০০০ কি:মি: উল্লেখ কৰা হৈছে। ই পিছে অবৈজ্ঞানিক নহয়,  এনে মোটামুটি জোখবোৰ বিজ্ঞানত অতিশয় গুৰুত্বপূৰ্ণ!
ইয়াকে বুজাবলৈ অপুনি আন এটা খেল খেলিব পাৰে। পেঞ্চিল এডালৰ দৈৰ্ঘ্য প্রায় 10¹ চে.মি.
নে 10² চে.মি.?
স্কুল বাছখনৰ ওজন প্ৰায় 10³ কে.জি.
নে 10⁴ কে.জি.?
ছাত্ৰ-ছাত্ৰীবোৰক নিজৰ সমনীয়াৰ বাবেও নিজাকৈ প্ৰশ্ন  সাজিবলৈ দিয়ক।
-
এজোপা গছ মাটিয়ে সযতনে ৰাখিছে ধৰি। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। গা-গছে কৰিছে ওপৰলৈ গতি। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। গা-গছে কৰিছে ওপৰলৈ গতি। গা-গছৰ পৰা ওলাইছে ঠাল-ঠেঙুলি। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। গা-গছে কৰিছে ওপৰলৈ গতি। গা-গছৰ পৰা ওলাইছে ঠাল-ঠেঙুলি। পাতৰ বিন্যাসে কৰিছে গছডাল শুৱনি। পাতৰ আঁৰে আঁৰে ফুলবোৰ ফুলিছে। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। গা-গছে কৰিছে ওপৰলৈ গতি। গা-গছৰ পৰা ওলাইছে ঠাল-ঠেঙুলি। পাতৰ বিন্যাসে কৰিছে গছডাল শুৱনি। পাতৰ আঁৰে আঁৰে ফুলবোৰ ফুলিছে। ফুলৰ পৰাই ফলৰ ৰূপান্তৰ হৈছে। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
এজোপা গছ মাটিয়ে সযতনে ৰাখিছে ধৰি। মাটিৰ তলেৰে শিপাই সলাইছে গতি। মাটিয়ে শিপাবোৰ আলফুলে ৰাখিছে ঢাকি। গা-গছে কৰিছে ওপৰলৈ গতি। গা-গছৰ পৰা ওলাইছে ঠাল-ঠেঙুলি। পাতৰ বিন্যাসে কৰিছে গছডাল শুৱনি। পাতৰ আঁৰে আঁৰে ফুলবোৰ ফুলিছে।
ফুলৰ পৰাই ফল আৰু ফলৰ ভিতৰত বীজে থিতাপি লৈছে। বন উপবনবোৰে তাৰ চৌপাশে আগুৰি। কৰিছে মনোমোহা গছজোপাৰ গুৰি।
লাহে লাহে .... বীজৰ পৰা ওলাল গজালি। লহপহকৈ আহিল বাঢ়ি। আমি পালো এক সেউজ ধৰণী। আমি পালো এক সেউজ ধৰণী।
সৰু পৰুৱাটোৱে পঢ়িবলৈ     ভাল পায় ।  আৰু কণমানিটোক বাকীবোৰ   পৰুৱাই সদায়েই জোকায় -   পৰুৱাই নপঢ়ে । পৰুৱাই   খােৱাবস্তু বিচাৰিব  লাগে ।    সিহঁতে নিজৰ খোৱাবস্তু নিজে    সংগ্রহ কৰি থ‘ব লাগে ।
সৰু পৰুৱাটোৱে গোটেই     দিনটো পঢ়ে ।    সি পঢে আৰু পঢ়ে, গোটেই     দিনটোৱেই পঢ়ে ।
আনবিলাক পৰুৱাই শীতকালৰ কাৰণে সিহঁতে পোৱা       সকলোবোৰ বস্তু জমা কৰিবলৈ লৈ যায় ।
তাৰ মাক দেউতাক সঁচাকৈয়ে  তাক লৈ পাগল হৈ গৈছে, আৰুসৰু পৰুৱাটোৱেও মনতে দুখ পাইছে ।
শৰৎ কালত গছৰ পাত সৰে ।
পৰুৱাবোৰে সিহঁতৰ খোৱাবস্তু মাটিৰ তলত জমা কৰি থ‘ব লাগিব ।
ৰাণীজনীয়ে ভড়ালটো পূৰ্ণ হৈ থকা বিচাৰে । গতিকে সকলো পৰুৱাই অলপ অলপ বেচিকৈ কাম কৰিব লাগিব ।
সৰু পৰুৱাটোৱে সি পঢ়া এটুকুৰা ঠাইৰ বিষয়ে চিঞৰি চিঞৰি ক‘বলৈ ধৰিলে ।
পৰুৱাবোৰে ইটোৰ পিছত সিটোকৈ শাৰী পাতি যাবলৈ ধৰিলে । সিহঁতে অস্ত যোৱা সূৰ্যৰ দিশে গৈছে ।
সৰু পৰুৱাটোৱে ক‘লে, "হেৰা, ইয়াত এটা আছে !"
পৰুৱাবোৰে ইটোৱে সিটোৰ পিছত শাৰী পাতি যাবলৈ ধৰিলে ।   কোনোবাই আনিলে বাৰ্গাৰ,   আন কোনোবাই বান ।
সিহঁত ঘূৰি অহাত সিহঁতৰ ৰাণী আনন্দিত হ‘ল ।       চিন্তা নাই, এতিয়া ভড়াল ভৰি আছে ।
পৰুৱাৰ মাক আৰু দেউতাকে   মৰম কৰিলে ।
তাক দেখা-শুনা কৰা ছোৱালী  জনীয়ে তাৰ হাতত ধৰি ক‘লে, মই ভাবো, এইবাৰ মই বুজি পালো ।   তুমি কিতাপ পঢ়িবলৈ ভাল পোৱা ...  আৰু ইয়েই মোক এবাৰ কিতাপখন চাবলৈ উৎসাহ দিয়ে  ।
সাগৰৰ কাষৰ জংঘল এখনৰ এটা সুন্দৰ গৰম দিনৰ কথা । তিমি মাছবোৰে পানীৰ ঢৌৰ লগত গান গাই, নাচি-বাগি ফুৰিছিল । সাগৰৰ ডাঙৰ ছীল মাছবোৰৰ কোমল মূগা ৰংৰ শৰীৰটো সূৰ্যৰ পোহৰত চিকমিক কৰিছিল । সিহঁতেকাজিয়া কৰি চিঞৰি-বাখৰি সাগৰীয় চীলৰ লগত খুটিয়া- খুটি কৰি হুলস্থুল কৰি  সময় পাৰ কৰি আছিল ।জংঘলৰ সকলোবোৰ জীৱ জন্তুৱেই বহুত সুখী আছিল ।
‘‘মোক ক্ষমা কৰিবা !
তুমি কৈছা, কথাটো সঁচা হ‘ব নোৱাৰে - এখন ঠাইত প্রত্যেকটো জীৱ কেতিয়াও একেসময়তে সুখী হ‘ব নোৱাৰে ।‘‘        “হুঁ,  ‘প্রত্যেকটো জীৱ সুখী‘ - তোমাৰ এই কথা সঁচা হ‘বও পাৰে , নহ‘বও পাৰে ।  উদাহৰণ স্বৰূপে এই সংবাদদাতা ভালুক ।‘‘   এই ফটোখনত ভালুকে হাঁহিবলৈ চেষ্টা কৰিছে, কিন্তু সি বৰ দুখী । সি উত্তেজনাপূৰ্ণ খবৰ এটাও বিচাৰি পোৱা নাই ।  চৰায়ে খৰকৈ যাব পাৰে আৰু ভালকৈ দেখে কাৰণে সি চৰাইক সাগৰত খবৰ সংগ্রহ কৰিবলৈ পঠিয়াইছিল - কিন্তু চৰায়েও কোনো খবৰ আনিব নোৱাৰিলে ।
উত্তেজনাপূৰ্ণ খবৰবোৰ হ‘ল খং, ভয়, ঘৃণা আৰু লোভৰ খবৰ । আৰু জংঘলত এনে খবৰ এটাও পোৱা নাযায় । ইয়াত সকলোবোৰেই সুখী, সুখী আৰু কেৱল সুখী ।   সাংবাদিক ভালুক এটাই এনে ‘উত্তেজনাপূৰ্ণ  খবৰ‘ নাপালে তাক সাংবাদিক ভালুক বুলি ক‘ব নোৱাৰি - ভাবি ভাবি ভালুকে নিজেই  দুখ কৰিলে । সি এটা চাহ দিয়া ভালুক, নহ‘লে চাফাই কৰা ভালুক বা টেলিফোনত কথা কোৱা ভালুক হোৱা উচিত - টেলিফোনত কথা কোৱা ভালুকৰ কাম হ‘ল - ‘অনুগ্রহ কৰি আপোনাৰ নম্বৰটো পৰীক্ষা কৰক, অথবা লাইনত অপেক্ষা কৰক‘ - আদি কথাবোৰ কোৱা ।‘‘
ভালুকে তাৰ বস্তুবোৰ  টোপোলা বান্ধি লৈ বাচ ৰখা ঠাইলৈ গ‘ল । তেনেতে গছজোপাৰ পাছ ফালৰ পৰা গান গাই থকা চৰ্দাৰজীয়ে ধুপ্ কৰি  সন্মুখলৈ ওলাই আহিল ।
“হেৰা সাংবাদিক ভালুক !
ক‘ৰবালৈ যোৱা নেকি ?‘‘ চৰ্দাৰজীয়ে সুধিলে ।    “তুমি মোক সেই বুলি নামাতিবা, নহ‘লে মই কান্দি দিম ।‘‘ ভালুকে ক‘লে, “এতিয়া সি টেলি ফোনত কথা কোৱা ভালুক হ‘বলৈ ওলাইছে ।‘‘    চৰ্দাৰজীয়ে খং কৰি ক‘লে, “তুমি তেনে দুষ্ট ভালুক নহ‘বা !‘‘ কৈ সি এখন গিটাৰ উলিয়াই গান গাবলৈ ধৰিলে ।“যদি চেক্ চেকী চৰায়ে চেক্ চেক্ নকৰে,  ফেচাই কুৰুলিয়াবলৈ বন্ধ কৰে , পৃথিৱীখন এখন দুখৰ ঠাই হৈ পৰিব, তুমি নাজানা নে ?‘‘
“তুমি দেখ - আ - আ - আ নাই নে ?‘‘ চেক্ চেকী চৰাই আৰু ফেঁচাটোৱে গাইছিল ।“যদি চৰ্দাৰজীয়ে নাগায়, আৰু সাংবাদিক ভালুকে খবৰ নানে,পৃথিৱীখন বেয়া-য়া -আ-  ঠাই হৈ পৰিব, তুমি দেখা নাই নে ?‘‘ চৰ্দাৰজীয়ে গালে ।
ভালুকে দুখেৰে ক‘লে,“মই সাংবাদিক হৈ ভাল পাইছোঁ । মই খবৰ বিচাৰি আনিবলৈ, মানুহৰ লগত কথা পাতিবলৈ আৰু সিহঁতৰ কাহিনী লিখিবলৈ ভাল পাওঁ, কিন্তু মই উত্তেজনাপূৰ্ণ খবৰ এটাও সংগ্রহ কৰিব পৰা নাই । যাৰ মানে হ‘ল...‘‘        গান গাই থকা চৰ্দাৰজীয়ে ক‘লে,“অস্ অস্!
‘‘     বুজি নাপায় চিন্তিত ভালুকে ক‘লে, “কি !‘‘     “তুমি খবৰ বিচাৰিবলৈ ভাল পোৱা !
মানুহৰ লগত কথা পাতিবলৈকো !
মানুহৰ কাহিনী লিখিবলৈকো !
তুমি এটা সাংবাদিক ভালুক । ভালুক, কিন্তু তোমাৰ ভিতৰত আছে এটা মন.... এটা লেখক ভালুকৰ মন !
‘‘
ভালুকে হাঁহিলে । চৰ্দাৰজীয়ে কৈ গ‘ল, “ব‘লা, আমি পৃথিৱীখন ঘূৰি আহো । মই গান গাম আৰু তুমি লিখিবা । উত্তেজনাপূৰ্ণ খবৰ নালাগে  - সেইবোৰ খবৰ তিনি দিনৰ পাছত কোনেও মনত নাৰাখে । তুমি লিখিবা সঁচা মানুহৰ সঁচা কাহিনী - কেতিয়াও পুৰণা নোহোৱা কাহিনী ।‘‘    “সোনকাল কৰা !‘‘ ভালুকে ক‘লে ।
সেইদৰেই গায়ক চৰ্দাৰজী, আৰু লেখক ভালুকেপৃথিৱী ভ্রমণত ওলাল ।       সিহঁত য‘লৈকে গ‘ল তাতে চৰ্দাৰজীয়ে গান গালে আৰু ভালুকে সেই ঠাইৰ মানুহৰ কথা শুনিলে । অৱশেষত ভালুকে বহুতো কাহিনী লিখি উলিয়ালে । সুখী গল্পবোৰে মানুহক কান্দিবলৈ, হাঁহি উঠা গল্পবোৰে মানুহক চিন্তা কৰিবলৈ, দুখী গল্পবোৰে মানুহক আশা কৰিবলৈ শিকালে আৰু ভয়লগা গল্পবোৰে হাঁহিবলৈ শিকালে ।      আৰু ‘গল্প গাঠোতাই‘ গোটেই পৃথিৱীৰ পৰা সেই গল্পবোৰ সংগ্রহ কৰি দীঘল মোটা জিলমিলোৱা সূতাৰে মালা গাঠি গ‘ল আৰু এতিয়া সেই গল্প পঢ়ি তোমালোকে  আনন্দ লাভ কৰিছা ।
টোটোৱে জীৱ-জন্তু ভাল পায় আৰু সি চিড়িয়াখানাত কাম কৰে ।     এদিন সি দেখিবলৈ পালে, গোগো নামৰ গৰিলাটোৰ সজাটো খালি ।     টোটোৱে ভয় খালে । সি গোগোক বিচাৰি ওলাই গ‘ল ।
টোটোৱে ভাবিলে, নিশ্চয় গোগো জংঘলৰ ফালে গৈছে ।       সি প্রতিজোপা গছ আৰু জোপোহাৰ পিছফালে বিচাৰি চালে ।        জংঘলত থকা অন্য জীৱ-জন্তুবোৰেও টোটোক লক্ষ্য কৰিবলৈ ধৰিলে ।       কিন্তু টোটোৱে গোগোক ক‘তো বিচাৰি নাপালে ।
টোটোৱে তাৰ বাইনকুলাৰটো উলিয়াই চালে ।      নদীৰ সিপাৰৰ সকলো ঠাই ভালদৰে পৰীক্ষা কৰিলে ।      গোগো নদীৰ সিটো পাৰত আছে নেকি ?
গোগোক আৰু নাপাওঁ ।       টোটোৱে এটা দীঘলীয়া উশাহ ল‘লে আৰু নদীত জঁপিয়াই পৰিল ।       উশাহ বন্ধ কৰি গোগো পানীৰ তলত লুকাই আছে যদি কি হ‘ব ?
মতি নামৰ কুকুৰটোৰ টোটোলৈ দুখ লাগিল ।     সি ওচৰতে থকা দোকানখনৰ ফালে চাই ভুকিবলৈ ধৰিলে ।
টোটো গৈ দোকানখনৰ দুৱাৰখন খুলি দিলে ।      আনন্দ মনেৰে কল খাই থকা গোগোক  সি তাত দেখা পালে । সি যে দোকানৰ কি অৱস্থা কৰি থৈছে !
টোটোৱে তাৰ ফালে চাই থাকিল; কিন্তু এটাও কথা ক‘ব নোৱাৰিলে  !
পঢ়ুৱৈ বন্ধুসকল,      তোমালোকে চিড়িয়াখানাত কাম কৰিবলৈ ভাল       পাবা নে ?
তুমি চিড়িয়াখানাত কাম কৰিবলৈ পালে,                 কি কাম কৰি সকলোতকৈ আনন্দ পাবা  ?
এটা গৰিলাই এবাৰত কিমান কল খাব পাৰে           বুলি ভাবা ?
তুমি বাৰু কিমান কল খাব পাৰা ?
শ্রী কাটপাদী জংছন নামৰ এখন সৰু চহৰৰ এটা এপাৰ্টমেণ্টত থাকে।আম্মাই এখন গহনাৰ দোকানত কাম কৰে। আপ্পাই এগৰাকী টেক্সি চালক ৰূপে কাম কৰে। তেওঁলোকে তাই কম্পিউটাৰৰ কাম শিকাটো বিচাৰে। তাই যে কম্পিউটাৰ ব্যৱহাৰ কৰি ভাল পায় সেই কথাটো সেইবাবে তেওঁলোকে ভালেই পায়।কম্পিউটাৰটো শ্রীৰ বন্ধু। তাই সদায় কম্পিউটাৰৰ বাবে সময় উলিয়ায়। বিদ্যালয়ৰ প্রকল্পৰ কামৰ বাবে আৰু ই মেইল পঠিয়াবলৈ তাই কম্পিউটাৰটোৰ ব্যৱহাৰ কৰে।
শ্রীৰ খুৰীয়েকেও সিঁহতৰ লগত থাকে। সকলোৱে তেওঁক আক্কা বুলি মাতে। প্রায়ভাগ সময়তে তেখেতে দূৰদৰ্শনত নিজৰ প্রিয় পুৰণি চলচিত্রসমুহ চাই টোপনিয়াই থাকে। তেখেতে শ্রীক মছলা নুডল্‌ছেৰে ভৰা দোচা খাবলৈ দিয়ে।মধ্যাণ্হ আহাৰ খোৱাৰ পিছত শ্রীয়ে খেলিবলৈ ভাল পায়। কিন্তু তাই আক্কাই ভাল পোৱা শিল আৰু খোলাৰে খেলা পৰম্পৰাগত খেলসমূহ খেলি ভাল নাপায়। শ্রীয়ে কম্পিউটাৰত খেল খেলিহে ভাল পায়।
কম্পিউটাৰত কেৱল খেল যে আছে সেয়া নহয়। তাতে ফ্রেণ্ডচনেটো আছে। দুইমাহ আগত তাইৰ তেৰবছৰীয়া জন্মদিনত শ্রীয়ে ফ্রেণ্ডচনেটত যোগদান কৰে। চাহ আৰু লঘু আহাৰ খাই উঠি তাই ফ্রণ্ডচনেটৰ জৰিয়তে নিজৰ বিদ্যালয়ৰ বন্ধুসকলৰ লগত কথা পাতে। বিদ্যালয়ৰ বাছত লগ পাই অহাৰ পিছত সিঁহতে কি কি কৰিলে তাকে পৰস্পৰে পৰস্পৰক কয়। শ্রীয়ে কয় যে তাই নিজৰ চাহকাপত অতিৰিক্ত চেনি খালে। এগৰাকী লগৰীয়াই কলে, “এইটো তুমি সদায় কৰা।” শ্রীয়ে ক’লে, “আৰু মই পঠা মাংসৰ সোৱাদ থকা নুডলছেৰে বনোৱা দোচা খালো।” আন এজন বন্ধুয়ে তাইক জোকালে, “তুমি খোৱাৰ বাহিৰে আৰু কিবা কৰা নে?”
শ্রীৰ খং উঠিল। তাই সিঁহতক বন্ধুতালিকাৰ পৰা আঁতৰাই দিয়াৰ সিদ্ধান্ত ল'লে। পিছলৈ তাইৰ সিঁহতলৈ মনত পৰি থাকিল। কিন্তু সিঁহতক ক্ষমা খোজাৰ আগতেই তাই এটা নতুন বন্ধুত্বৰ অনুৰোধ পালে। অনুৰোধটো ছাইত্রা নামৰ ছোৱালী এজনীৰ পৰা আহিছিল। তাই বৰ ধুনীয়া -একেবাৰে চলচ্চিত্র তাৰকাৰ দৰে।
শ্রীয়ে অনুৰোধটো গ্রহণ কৰিলে। এটা ক্লিক, আৰু তাৰ পিছত সিঁহত বন্ধু হৈ পৰিল।ছাইত্রাই লিখিলে, “তোমাৰ বহুত বন্ধু আছে নেকি?” “নাই!
আৰু মই আজি কেইগৰাকীমান বন্ধু হেৰুৱালো।” তাই এটা দুখী ইমটিকন যোগ দি কলে। “তাতে কি হ'ল?
তোমাৰ কিমান বন্ধু আছে, সেইটো গুৰুত্বপূৰ্ণ নহয়-গুৰুত্বপূৰ্ণ কথাটো হ'ল যে আমাৰ বন্ধুত্বটো কি প্রকৃতিৰ। আৰু এতিয়া তোমাৰ বাবে মই আছো নহয়।” শ্রীয়ে এই কথাটো শুনি ভাল পালে।
“তোমাৰ বিদ্যালয়খন ক'ত?” শ্রীয়ে শুধিলে। “তোমাৰ বিদ্যালয়ৰ ওচৰতে,” ছাইত্রাই লিখিলে। “মই কোনখন বিদ্যালয়ত পঢ়ো তুমি কেনেকৈ গম পালা?” শ্রীয়ে আচৰিত হৈ সুধিলে। “কাৰণ সেই বিদ্যালয়খন মোৰ বিদ্যালয়খনৰ ওচৰতে।” “বঢ়িয়া। তেনেহ'লে আমি লগ কৰিব পাৰিম,” শ্রীয়ে লিখিলে।ছাইত্রাই যাব ওলাই লিখিলে, “নিশ্চয়!
আমি চিৰদিন ভাল বন্ধু হৈ থাকিম। যাওঁ দেই।”
পিছদিনা ৰাতিপুৱা শ্রীয়ে নিজৰ বিদ্যালয়ৰ ওচৰতে থকা বিদ্যালয়খন বিচাৰিলে। কিন্তু তাই এখনো নেদেখিলে। এইটো অলপ আচৰিত কথা যে তাই ওচৰত আন কোনো বিদ্যালয়ৰ কথা শুনা নাই।কিন্তু ছাইত্রা তাইৰ বাকী বন্ধুবোৰতকৈ ভাল।তাই শ্রীৰ বিশেষ বন্ধু আৰু আন কাৰো বন্ধু নহয়।
চিলি চিকেন সোৱাদৰ নুডলছ তাইৰ প্রিয় হোৱা সত্বেও আজি তাই গৰম-গৰম নুডলছখিনি চুয়ো নাচালে।আক্কাই (খুৰীয়ে) ভাবিলে - কি সমস্যা হ'ল। “তোমাৰ গা বেয়া লাগিছে নেকি?” “বিদ্যালয়ৰ এসোপামান কাম আছে,” শ্রীয়ে মিছা কথা কলে।খুৰীয়ে কলে, “তেনেহ'লে যোৱা তোমাৰ গৃহকাৰ্যখিনি শেষ কৰি লোৱা, তেতিয়ালৈ মই শুই লও।” কিন্তু শ্রীয়ে গৃহকাৰ্য নকৰিলে। তাৰ সলনি তাই কম্পিউটাৰটো চলালে আৰু অনলাইন গৈ নিজৰ নতুন বন্ধুৰপৰা বাৰ্তা পাবলৈ ৰৈ থাকিল।শীঘ্রে তাই ছাইত্রাৰ পৰা বাৰ্তা পালে।
“হেৰা বন্ধু। কেনে খবৰ?” “মোৰ ভাল। আজি মই মধ্যান্হ আহাৰ নাখালো,” তাই লিখিলে। “কিয়?” ছাইত্রাই লিখিলে।
“কাৰণ মই তোমাৰ লগত কথা পাতিব বিচাৰছিলো। সেইবাবে মই সোনকালে চাহ খাই শেষ কৰিলো।” শ্রীয়ে লিখিলে। “বঢ়িয়া। এতিয়া তুমি মোক তোমাৰ এখন চেল্ফি পঠিয়াবা নেকি?
আৰু তোমাৰ নম্বৰটো দিয়াচোন যাতে মই তোমাক ফোন কৰিব পাৰো,” ছাইত্রাই লিখিলে। “মোৰ কেমেৰা থকা ফোন নাই,” শ্রীয়ে দুখমনেৰে লিখিলে।
ছাইত্রাই তাইৰ নিজৰ পূৰণি কেমেৰা থকা ফোনটো শ্রীক দিব বিচাৰিলে। “আমি ৰবিবাৰে লগ হওঁ ব’লা। তেতিয়া মই তোমাৰ এখন ফটো তুলিম। আৰু তোমাক মোৰ পুৰণি ফোনটো দিম।” শ্রীয়ে সদায় এটা কেমেৰা থকা ফোন লোৱাৰ আশা ৰাখিছিল। তাই লিখিলে, “আমি ক'ত লগ পাম?” ছাইত্রাই লিখিলে, “ৰেল আস্থানলৈ  আহিবা।” শ্রীয়ে শুধিলে, “সময়?” ছাইত্রাই সিদ্ধান্ত লৈ ক’লে, “যেতিয়া বেংগালুৰু ৰেলখন আহি পায়।”
ঠিক সেই সময়তে আক্কাই কোঠাটো চাফা কৰিবলৈ বুলি সোমাই আহে। “কি কৰি আছা, শ্রী?” “মোৰ এগৰাকী নতুন বন্ধু আছে, খুৰী!” খুৰীয়ে শ্রীৰ কান্ধৰ ওপৰেৰে ছাইত্রাৰ  প্র’ফাইল ফটোখন চালে। “কিন্তু এইজনীতো মই বৰ ভাল পোৱা চলচিত্র অভিনেত্রী মধুহে। তাই তোমাৰ বন্ধু নেকি?” “হয়, কিন্তু তাইৰ নাম ছাইত্রা।
“তোমাৰ বয়স কিমান?” তাই লিখিলে। “তেৰ বছৰ বুলি মই তোমাক কৈছিলো - তোমাৰ লগত একেই,” ছাইত্রাই লিখি পঠিয়ালে।শ্রীয়ে লিখিলে, “ভালেই। ভাল বন্ধুবোৰ সমবয়সীয়া হ’ব লাগে।” “শুনা, তোমাৰ প্রফাইল ফটোত থকা কাণফুলি যোৰ ইমান ধুনীয়া!” শ্রীয়ে লিখিলে। “ধন্যবাদ, মই সেইযোৰ নিজেই বনাইছো।” “বাহ। কালি আমি লগ কৰোতে সেইযোৰকে পিন্ধি আহিবা!” “ঠিক আছে, কিন্তু যদিহে তুমি অকলে আহা,” ছাইত্রাই ক’লে। “কিয়?” শ্রীয়ে লিখিলে। “কাৰণ ময়ো অকলে আহিম। আমাৰ গোপন সাক্ষাৎকাৰৰ বাবে।”
শ্রীয়ে 'ঠিক আছে' লিখি থাকোতে তাইৰ এটা কথা মনত পৰিল। “শুনা ছাইত্রা, মই মোৰ বিদ্যালয়ৰ কাষত আন কোনো বিদ্যালয় দেখা নাই।” কিন্তু ছাইত্রা অফলাইন গুচি গ'ল। তাইৰ নতুন বন্ধুগৰাকীৰ বিষয়ে কিবা অদ্ভুত কথা আছে নেকি?
তাই বাৰু মিছা কথা কৈ আছে নেকি?
শ্রী বিভ্রান্ত হৈ পৰিল আৰু নিজৰ গৃহকাৰ্যত মনোযোগ দিব নোৱাৰিলে। “আক্কা?” তাই মাতিলে। “কোৱা, মাজনী,” আক্কাই ক’লে, “তোমাৰ কিহৰ চিন্তা হৈছে?” শ্রীয়ে সত্য কথাটো কোৱাৰ সিদ্ধান্ত ল'লে আৰু তেওঁক তাইৰ মিছা কৈ থকা নতুন বন্ধুগৰাকীৰ বিষয়ে সকলো কথা ভাঙিপাতি ক’লে। “আক্কা, মই কি কৰা উচিত?”
পিছদিনা বেংগালুৰু এক্সপ্রেছ আহি পোৱাৰ বহু সময় আগতেই আক্কা আৰু শ্রীয়ে কাটপাদী জংছনতগৈ উপস্থিত হ’ল। নতুন বন্ধুগৰাকীয়ে সঁচা কৈছে নে নাই জানিবলৈ তেওঁলোকে এটা গোপন পৰিকল্পনা ৰচিলে। আক্কাই ক’লে, “মই গৈ আস্থান পৰিচালকৰ লগত কথা পাতোগৈ যাতে তেওঁ আমাক সহায় কৰিব পাৰে।”
বেংগালুৰুৰপৰা অহা ৰেলখন সোমাই আহি আছে। শ্রীয়ে চাৰিওফালে নজৰ দিলে। ছাইত্রাই তাইক আস্থানৰ ভিতৰত নে বাহিৰত ৰ’বলৈ কৈছিল তাইৰ মনত পৰা নাই।আক্কা ক'লৈ গ'ল?তাই তেওঁক ক’তো দেখা পোৱা নাই।
ৰেলখনৰপৰা বহুতো যাত্রী নামিলে। তাৰে কোনোৱে দেখাত ছাইত্রাৰ দৰে নাছিল। শ্রীৰ দেউতাকৰ বয়সৰ এজন মানুহ তাইৰ ফালে আগুৱাই আহিল। তেখেতে হাঁহি আছে। “হেৰা শ্রী!” শ্রীয়ে চক খাই উঠিল। তাই তেওঁক চিনি নাপায়। “তোমাক লগ পাই ভাল লাগিছে!” তেখেতে ক’লে। “কোন...আপুনি কোন-আপুনিতো ছাই...ছাইত্রা নহয়!” শ্রীয়ে খোনাই খোনাই ক’লে।
“নহয়। কিন্তু মই এগৰাকী খুৰা আৰু মই তোমাৰ বন্ধু হব বিচাৰো, শ্রী। মই সৰু ছোৱালীৰ লগত বন্ধুত্ব গঢ়ি ভাল পাওঁ,” ছাইত্রাৰ ভাও লোৱা খুৰাজনে ক’লে। “ই.........!” শ্রীয়ে চিঞৰিলে। লগে লগে আক্কাই আস্থান পৰিচালকজনৰ লগত আহি উপস্থিত হ’ল।ছাইত্রাৰ ভাও লোৱা খুৰাজন আচৰিত হৈ পৰিল। শ্রীয়ে যে তাইৰ লগত দুগৰাকী ডাঙৰ ব্যক্তিক লৈ আহিব তেওঁ আশাই কৰা নাছিল।
আক্কাই হাতত লৈ থকা বেগটোৰে তেওঁক মাৰিলে।তাৰ পিছত তেওঁ চিঞৰিলে, “মোৰ ভতিজীৰ কাষলৈ আহিবলৈ সাহস নকৰিবা!” “আ...স্!” সি চিঞৰিলে।ঠিক সেইসময়তে ৰেলখন চলিবলৈ ধৰিলে। সি এটা দবাৰ দৰ্জাখনলৈ দৌৰিলে। আস্থান পৰিচালকজনে তাক ধৰিবলৈ খৰখেদাকৈ আগুৱাই গ’ল। কিন্তু সি ৰেলখনত মানুহবোৰৰ মাজত অন্তৰ্ধান হৈ গ'ল।তেওঁলোক আটায়ে আৰক্ষী থানালৈ গ'ল।
“তোমালোক দুয়ো বৰ সাহসী!” মহিলা আৰক্ষীগৰাকীয়ে কলে। “এই প্রবঞ্ছক লোকজনৰ বিষয়ে আমাক জনোৱাৰ বাবে ধন্যবাদ । শ্রী, তুমি বিশ্বাসী প্রাপ্তবয়স্ক ব্যক্তি এগৰাকীৰ লগত কথাখিনি খোলাকৈ পাতি বৰ বুধিয়কৰ কাম কৰিলা!
তুমি অনুগ্রহ কৰি চাইবাৰ নিৰাপত্তাৰ বিষয়ে লিখা এই প্রচাৰ পত্রিকাখন নিজৰ বিদ্যালয়ত লগাবা নে?
লগতে আমি তোমাৰ বিদ্যালয়ত চাইবাৰ নিৰাপত্তাৰ ওপৰত এটা ক্লাছ ল’ব বিছাৰো।” তেখেতে ক’লে যে চাইবাৰ অপৰাধ কোষৰ এগৰাকী বিশেষজ্ঞই শ্রীৰ কম্পিউটাৰটো এবাৰ চাব লাগিব।
পিছ দিনা, এগৰাকী চাইবাৰ অপৰাধ বিষয়াই শ্রীৰ কম্পিউটাৰটো ভালকৈ চালে। কেইঘণ্টামানৰ ভিতৰতে আৰক্ষীয়ে ছাইত্রাৰ ভাও লোৱা মানুহজনক বিচাৰি উলিয়ালে।তেওঁলোকে বাংগালুৰুৰ কাৰ্যালয়ৰপৰা তাক ধৰি আনিলে আৰু গম পালে যে মানুহজনে বহুতো সৰু ল'ৰা-ছোৱালীৰ লগত সামাজিক মাধ্যমৰ (social media) জৰিয়তে বন্ধুত্ব স্থাপন কৰাৰ চেষ্টা চলাই আছিল। শ্রীয়ে সিদ্ধান্ত ল'লে যে অকল বিদ্যালয়ৰ পৰাহে বন্ধু বাচি ল’ব।তাই নিজৰ বন্ধুসকলক চাইবাৰ 'বন্ধুৰ' লগত হোৱা তাইৰ এই ভয়লগা অভিযানটোৰ কথা ক’বলৈ উদগ্রীৱ হৈ পৰিল।
ইণ্টাৰনেটৰ বহুতো উপকাৰিতা আছে। ই এক অপূৰ্ব প্রযুক্তি।কিন্তু অপব্যৱহাৰ কৰিলে ই সমস্যাৰো সৃষ্টি কৰিব পাৰে। ইণ্টাৰনেট সচেতনতাৰে ব্যৱহাৰ কৰিবা।তোমাৰ নাম, ঠিকনা, বিদ্যালয়ৰ নাম, দূৰভাষ নম্বৰ বা ইমেইল আই ডি অনলাইনত অচিনাকি মানুহক নিদিবা।
নিজৰ মা-দেউতা বা অভিভাৱকক নেদেখুওৱাকৈ অনলাইনত কোনো ব্যক্তিকে নিজৰ ফটো নপঠিয়াবা।অসুবিধাজনক বাৰ্তাত সঁহাৰি নজনাবা।কেৱল অনলাইনযোগে চিনাকি হোৱা কোনো ব্যক্তিৰ লগত  মা-দেউতা বা অভিভাৱকক নোকোৱাকৈ কেতিয়াও মুখামুখি হোৱাৰ ব্যৱস্থা নকৰিবা। মনত ৰাখিবা যে অনলাইনত লগ পোৱা মানুহবোৰ আচলতে তুমি ভবাধৰণৰ নহ'বও পাৰে।
-
কোভলমৰ  এখন সৰু মাছমৰীয়া গাঁৱত কালী বীৰপথিৰান এজন নায়ক ।এইকাৰণে নহয় যে তেওঁ কোনো অভিনেতা ।এইকাৰণেও নহয় যে তেওঁ কোনো ডাঙৰ গুণ্ডা বা বদমাছক হৰুৱাইছে।তেওঁ এইকাৰণেহে বিখ্যাত কাৰণ তেওঁ নাচিবলৈ শিকিলে।
২০০০ চনৰ কথা । কালী তেতিয়া আঠ বছৰীয়া। আন ল'ৰাবোৰৰ দৰে কালীও স্কুললৈ যায়, বন্ধুবোৰৰ লগত খেলে আৰু টি.ভি চায়। কিন্তু আন ল'ৰাবোৰতকৈ সি বেলেগ, কাৰণ সি নাচি ভাল পায়। টি.ভি.
ত কালীয়ে পদ্মিনীৰ নৃত্য চায় বৰ ভাল পায় । তেওঁ এগৰাকী বিখ্যাত নৃত্য পটিয়সী আৰু অভিনেত্ৰী । কালীয়ে তেওঁৰ দৰেই নূপুৰ পিন্ধি ভাৰতনাট্যম নচাৰ অভ্যাস কৰে।তৰি ধন ঝুনু ধিমিতক ধৰি কিত তক তধীগিণতোমতধীগিণতোম  তধীগিণতোম ।
এনেদৰেই চাই চাই শিকি কালীয়ে ইমানেই ভাল নাচিবলৈ ল'লে যে কালীৰ শিক্ষক সকলেও বিদ্যালয়ৰ কার্যসূচী সমূহত কালীক নাচিবলৈ ক'বলৈ ধৰিলে। অলপদিনৰ ভিতৰতে সেই সৰু মাছমৰীয়া গাঁওখনত কালী ভাৰতনাট্যমৰ নর্তক হিচাপে জনাজাত হৈ পৰিল ।সাৰা চন্দা চেন্নাইৰ এখন হস্পিতালৰ সঞ্চালিকা । এদিন তেওঁ কালীক নৃত্য কৰা দেখা পালে ।ধিত তেয়ুম তত তা তেই ধিত তেয়ুম তত তা তেই
কালীৰ প্রতিভা দেখি সাৰা অবাক হৈ গ'ল । তেওঁ এইকথা জানি অত্যন্ত প্রভাৱিত হ'ল যে কালীয়ে ইমানবোৰ কেৱল নিজেই শিকিছে । " তুমি কলাক্ষেত্রত ভাৰতনাট্যম শিকিব বিচাৰা নে? "
কার্যসূচীৰ পিছত তেওঁ কালীক সুধিলে । কালীয়ে প্রথমে হাঁহি দিলে । ভাৰতনাট্যম ?
দলিত সম্প্রদায়ৰ পৰা একেবাৰে কেইজনমানেহে ভাৰতনাট্যম শিকাৰ সুযোগ পাইছে  আৰু তাত পার্গত হোৱা তো বহু দূৰৰ কথা । কালীৰ পৰিয়ালে নাচ শিকাৰ বাবে টকাও গোটাব নোৱাৰে আৰু ল'ৰাই নাচক পেচা হিচাপে ল'ব পাৰে জানো?
কিন্তু সাৰায়ে ধেমালি কৰি থকা নাছিল । "তুমি ভাৰতনাট্যম শিকা উচিত কালী, তোমাৰ ফীজ মই দিম " তেওঁ ক'লে ।
সাৰাই কালীক কলাক্ষেত্র দেখুৱাবলৈ লৈ গ'ল । কলাক্ষেত্রক দেশৰ ভিতৰতে নৃত্য আৰু কলাৰ সকলোতকেৈ শ্রেষ্ঠ কেন্দ্র হিচাপে জনা যায় ।ই চেন্নাইত অৱস্থিত আৰু ইয়াৰ পৰিৱেশো মনোৰম । কেউফালে বহুতো গছে আৱৰি থকা ।কলাক্ষেত্রৰ প্রমুখ লীলা ছেমছন নিজেও ভাৰতনাট্যমৰ এগৰাকী প্ৰসিদ্ধ শিল্পী । তেওঁ কালীক নাচিবলৈ ক'লে ।কালীয়ে নিজৰ পেন্টৰ ওপৰতে ধূতি এখন পিন্ধি লৈ এটি চিনেমাৰ গানত নাচিলে । শিক্ষকে তাক দেখি গম পালে যে তাৰ মাজত এজন নৃত্যশিল্পী হ'ব পৰাৰ সকলো গুণ আছে ।
কিন্তু কালীয়ে এইটোকে ঠিৰাং কৰিব নোৱাৰিলে যে সি ডাঙৰ হৈ কি হ'ব খোজে । সি অভিনেতা, কালেক্টৰ, শিক্ষক বৈজ্ঞানিক বা নর্তকৰ মাজত কি হোৱাটো উচিত বাৰু ?
তাৰ বন্ধু  বা পৰিয়াল কাৰোৰে পৰা সি উত্তৰ বিচাৰি নাপালে ।"আজিলৈ কোনোবাই নাচি পইচা ঘটিব পাৰিছেনে?
এইটো সময় নষ্ট কৰাৰ বাদে আন একো নহয়।" তাৰ মামাকে ভোৰভোৰালে ।" আৰে ছোৱালীয়েহে নাচে, তইও ছোৱালীৰ দৰে হৈ যাবি" তাৰ বন্ধুবোৰে তাক জোকায় ।
মাকে কালীক সুধিলে যে সি অন্তৰেৰে কি বিচাৰে । "তই নাচি ভাল পাৱ নেকি?
নাচি তই আনন্দ পাৱ নেকি?
তই গোটেই জীৱন ইয়াকে কৰিব বিচাৰ নে?
""হয় । নৃত্যই মোৰ কাৰণে সকলো মা" তেন্তে তই কাৰো কথা নুশুনিবি। যদি তই ইয়াৰ পৰা সুখ পাৱ তেন্তে তই নৃত্য শিক।"সদায়ৰ দৰে মাকৰ ওচৰত তাৰ সকলো প্রশ্নৰে উত্তৰ আছিল।
স্কুলৰ শেষ পৰীক্ষাৰ পাছত কালীয়ে দক্ষিণচিত্র নামৰ সংস্থা এটিত তিনি ধৰণৰ লোকনৃত্য শিকিবলৈ আৰম্ভ কৰিলে।ওয়িলাট্টমদিমতা নকডি নকধিন ধিনদিমতা নকডি নকধিন ধিনথাপাট্টমতকুকুকু  তকুকুকু ত তকুকুকু থা ততকুকুকু  তকুকুকুত তকুকুকু থা তকৰাগাট্টমদত্ত দগুণ দগুনদত্ত দগুণ দগুন
তাৰ পিছৰ মাহতে কালীয়ে কলাক্ষেত্রত ভাৰতনাট্যম শিকিবলৈ ল'লে । আৰম্ভণিৰ দিনবোৰত তাৰ ভয় ভয় লাগিল।যেতিয়া পাঠৰ বোজা বাঢ়ি যায় আৰু তাৰ ভৰি বিষায়, কালীয়ে মাকৰ ওচৰত কান্দিবলৈ ধৰে।মাকে গম্ভীৰভাৱে সোধে, "তই ম'হ চৰাবলৈ বিচাৰ নেকি ? "
"নাই নিবিচাৰো।" "তেন্তে যা আৰু মন-প্রাণ লগায় শিক।"
কালীৰ নিজৰ নতুন জগতখন ভাল লাগিবলৈ ধৰিলে। তাৰ কিছু নতুন বন্ধুও গোট খালে। যেতিয়া তামিল ক'ব নোৱাৰা বন্ধুবোৰৰ লগত তাৰ কথা পাতিবলৈ অসুবিধা হয়, তেতিয়া সি মুদ্রাৰে কথা পাতে।"তুমি খোৱা-বোৱা কৰিলানে ?
""বন্ধত ঘৰলৈ গৈছিলানে?"
কলাক্ষেত্রত সি এক পার্গত নৃত্যশিল্পী হৈ উঠিল। তাৰ দেহ মেদহীন আৰু উর্জাৰে ভৰি পৰিল।এতিয়া সি কেইবা ঘন্টা ধৰি নাচিব পৰা হ'ল। সি নৃত্যৰ লগতে কর্ণাটকী সংগীতো শিকিবলৈ ল'লে।গোটেই দেশ আৰু বিদেশৰ পৰা অহা ছাত্রসকলৰ মাজত বহুকেইজন তাৰ ভাল বন্ধু হৈ পৰিল।সকলোৱে নিজৰ নিজৰ সপোন, আশা-আকাংক্ষাবোৰৰ লগতে ঘৰৰ পৰা অনা খাদ্যও কালীৰ লগত ভগাই লয়।
কালীয়ে দেশৰ বহু ঠাইৰ লগতে বিদেশৰ পৰাও নৃত্যৰ বাবে আমন্ত্রণ পাবলৈ ধৰিলে।সি বাছ, ৰেলগাড়ী আৰু উৰাজাহাজেৰে বহু ঠাইলৈ ভ্রমণ কৰে। তাৰ বায়েকহঁতে তাক জোকাই, " মনত আছেনে বমি নকৰাকৈ তোৰ বাছৰ যাত্রা পুৰা নহৈছিল।"কালীয়েও বায়েকহঁতৰ লগতে হাঁহে। এইটো সঁচা যে বাছত যাত্রা কৰাৰ সময়ত সি সদায়েই নিজৰ লগত এটা নেমু আৰু প্লাষ্টিকৰ বেগ এটা লৈ গৈছিল।সময়ৰ লগেলগে কালীয়ে  নৃত্যৰ বাবে বহু পুৰস্কাৰ আৰু সন্মান লাভ কৰিলে।তাৰপাছত সি কোভলমত কুতম্বলম নামৰ এখন নৃত্যৰ বিদ্যালয় আৰম্ভ কৰিলে।
এতিয়া কালী আন এক কার্যসূচীৰ বাবে সাজু হৈছে। সি বৰ সাৱধানে ৰূপসজ্জা কৰিছে।                                                   সহজভাৱে নৃত্যৰ পোছাক পিন্ধিছে।                                                    মখমলৰ পর্দাখন ওপৰলৈ উঠিছে।                                                আৰু এয়া কালীয়ে নাচিবলৈ ধৰিছে।
নৃত্যশিল্পী কালী বীৰপথিৰন"দ্য পীপল্স আর্কাইভ অৱ ৰুৰেল ইণ্ডিয়া"ৰ তথ্য অনুসৰি ২৫ বৰ্ষীয় কালী বীৰপথিৰনেই হয়তো একমাত্র পুৰুষ যি ভাৰতনাট্যমৰ লগতে তামিলনাডুৰ আন তিনিটা প্রাচীন নৃত্যশৈলীতো দক্ষতা দেখুৱাবলৈ সক্ষম হৈছে।তামিলনাডুৰ চেন্নাইৰ কিছু আঁতৰত কোভলম নামৰ এক মাছমৰীয়াৰ গাঁৱত জন্ম লাভ কৰা কালীয়ে শৈশৱতে নিজৰ পিতাকক হেৰুৱাইছিল।তেওঁৰ মাক এল্লামাল্লী বীৰপথিৰন এগৰাকী নির্মাণ কার্যৰ সৈতে জড়িত মজদুৰ আছিল।তেখেতে অশেষ কষ্টেৰে কালী আৰু তেওঁৰ ভাই-ভনীহঁতক ডাঙৰ-দীঘল কৰিছিল।চেন্নাইৰ গ্রেমালটেছ হস্পিতালৰ প্রবন্ধন সমিতিৰ সদস্যা সাৰা চন্দাই দেশৰ আগশাৰীৰ নৃত্য প্রশিক্ষণ সংস্থা কলাক্ষেত্রত কালীৰ প্রশিক্ষণৰ খৰছ বহন কৰিছিল।
কালীয়ে দক্ষিণচিত্রতো কন্নন কুমাৰৰ পৰা নৃত্যৰ প্রশিক্ষণ লাভ কৰিছিল।নৃত্যত স্নাতোকোত্তৰ ডিপ্লোমা গ্রহণ কৰি কালীয়ে কোভলমত কুতম্বলম নামক এক  নৃত্য বিদ্যালয় স্থাপন কৰে।"দ্য পীপল্স আর্কাইভ অৱ ৰুৰেল ইণ্ডিয়া"ই কালীৰ জীৱনৰ আধাৰত এক তথ্যচিত্র নির্মাণ কৰে। ইয়াৰোপৰি বহু আলোচনী তথা টেলিভিছন চেনেলত কালীৰ সাক্ষাৎকাৰ সম্প্রচাৰ হৈছে।নৃত্যৰ বাবে কালীয়ে বহু সন্মান লাভ কৰিছে। ইয়াৰ ভিতৰত মিউজিক একাডেমীৰ দ্বাৰা প্রদান কৰা 'স্পিৰিট অৱ য়ুথ" সন্মান উল্লেখযোগ্য।
"দ্য পীপল্স আর্কাইভ অৱ ৰুৰেল ইণ্ডিয়া" (PARI) ৰ বিষয়ে "দ্য পীপল্স আর্কাইভ অৱ ৰুৰেল ইণ্ডিয়া"  পৃথিৱীৰ সকলোতকৈ জটিল গ্রাম্য জীৱনৰ এক জীৱন্ত দস্তাবেজ আৰু সংগ্রহকোষ। ইয়াৰ প্রতিস্থাপক সম্পাদক পি.
সাইনাথ, তেওঁৰ দল আৰু তেওঁলোকৰ বিশাল স্বয়ংসেৱক সমূহৰ আশা যে তেওঁলোকে  ৮৩৩ মিলিয়ন গ্রামাঞ্চলৰ লোকৰ জীৱনযাত্রাক তেওঁলোকৰ সংগ্রহকোষত সুৰক্ষিত কৰিব যিসকলে ৭০০ বিভিন্ন ভাষা কয়।PARI ভৱিষ্যতে ব্যৱহাৰ হ'বলগীয়া পাঠ্যপুথিৰ প্রস্তুতিৰ কামতো নিয়োজিত হৈ আছে। এইসমুহ অসংখ্য কাহিনী, চিত্র, ভিডিঅ' আৰু শ্ৰৱণ সামগ্রীৰ ওপৰত আধাৰিত। যিসমূ্‌হ www.ruralindiaonline.org এই ৱেবছাইটত উপলব্ধ।
ধুম ধাড়াক্কা !
ধুম ধাড়়াক্কা !
ধুম ধাড়াক্কা !
ধুমগছজোপাৰ একেবাৰে ওপৰৰ ডাল এটাত বহি ডিচ্চিয়ে তাইৰ ঢোলটো বজাবলৈ ধৰিলে |তাইৰ মৰমৰ ভায়েক তিনিটায়ো এটা এটাকৈ গছজোপাৰ সেইটো ডাললৈকে উঠি আহিল... আৰু সিঁহতৰ মৰমৰ ভেঁড়াটোৱে তলৰ ঘাঁহনিতে চৰি ফুৰিল |"ডিচ্চি... !"
চিৰ, পাইন, দেৱদাৰু আৰু এশ্ব্ গছবোৰৰ মাজেৰে দেউতাকৰ মাতটো প্ৰতিধ্বনিত হৈ অহা তাই শুনিবলৈ পালে..."আঁহা, আমি নৈৰ সিপাৰে থকা আইতাৰ ঘৰলৈ যাওঁ, ল'ৰাহঁত, তোমালোকে ভেঁড়াটিক ভালদৰে ঘৰলৈ লৈ যাবা দেই |"
"আমিও যাব নোৱাৰোঁ নে ?"
, শ্য়ামে অনুনয় কৰি ক'লে |"পিছৰবাৰ"... দেউতাই দৃঢ়তাৰে ক'লে, " ডিচ্চি তাতে কেইদিনমান থাকিব, আইতাক চোৱাচিতা কৰিব লাগিব, আইতাৰৰ বৰ অসুখ এতিয়া |"
নৈৰ পানীৰ মাজেৰে দেউতাই গাধটোক লগত লৈ আগে আগে গৈ থাকিল | ডিচ্চিয়েও নিমাখিত প্ৰাণী এটিৰ দৰে স্কাৰ্টটো আঁঠুলৈ দাঙি নৈৰ চেঁচা পানীৰ মাজেৰে আগবাঢ়িল | হঠাতে অহা এক প্ৰচণ্ড ঢৌত তাই বাগৰি পৰিল |"সাৱধানে যোৱা", কাষতে মাছ মাৰি থকা খুড়াকে তাইক ক'লে | কিছু সময়ৰ ভিতৰতে নদীত পানী বাঢ়ি বানৰ সৃষ্টি কৰিলে | খুড়াই ডিচ্চিক কেনেবাকৈহে পানীত উটি নোযোৱাকৈ ধৰি ৰাখিব পাৰিলে |
তাইৰ বাওঁ ভৰিখন ডাঙৰ শিল এটাৰ তলত লাগি ধৰিলে | দেউতাকলৈ চালে তাই... পানীৰ শব্দৰ মাজত তেওঁৰ মাতটো ক'ৰবাত হেৰাই গৈছিল | গাধটোৰ পিঠিত থকা লামলাকটুবোৰ পানীত পৰি উটি গৈছিল | খুড়াকে তাইৰ ভৰিখন ডাঙৰ শিলটোৰ তলৰপৰা কিবাকৈ উলিয়াই আনিলে |
ডিচ্চিক মাকৰ কাষত থৈ খুড়াকে ডিচ্চিৰ দেউতাকক বিচাৰি গ'ল | কিন্তু কেইদিনমান পিছত তেওঁৰ প্ৰাণহীন দেহটোহে পোৱা গ'ল | ডিচ্চিয়ে দেউতাকক হেৰুৱাই বৰ দুখ পাইছিল | তাইৰ মনত পৰিছিল যে কিছুমান বহিৰাগত কোম্পানিয়ে সিহঁতৰ হাবিৰ গছবোৰ কাটি খেলৰ সঁজুলি যেনে ক্ৰিকেট বেট আদি বনাই বিক্ৰী কৰি ধন ঘটিছিল | ক্ষোভত তাই কৈ উঠিল , " নাজানেনে সিহঁতে এনেকৈ গছ কাটি হাবি ধ্বংস কৰাৰ বাবেই কিমান মানুহে কষ্ট খাবলগীয়া হয়... তাই নিজৰ দেউতাকক হেৰুৱাব লগা হ'ল !!"
পাৰিবনে পাহৰিব ডিচ্চিয়ে সেই কথাবোৰ কেতিয়াবা ?
কেতিয়াও নোৱাৰে!
!
তাই নিজকে চম্ভালে | খুড়াকে কয় , " সদায় ভাল কথা ভাবিবা, তেতিয়া সকলো ভাল হয় |" কথাষাৰ ভাবিয়ে তাইৰ মনলৈ এক নতুন সাহস আহে | তাইক মৰম কৰা মাক, ভায়েক, খুড়াক ,খুড়ীয়েকৰ কথাভাবে | তাই খুড়াকক দেউতাকৰ নিচিনাই ভাল পায়, কিন্তু মাকৰপৰা খুড়াকে নতুনকৈ জুৱাখেলত ধৰা কথা শুনিলে তাই দুখ পায়... "খুড়াইনো বেয়া কাম কৰিব পাৰে নে?"
লাহে লাহে দিনবোৰ আগৰদৰে হৈ পৰে.. গতানুগতিক
ডিচ্চিয়ে তাইৰ মৰমৰ গছজোপাৰ ডাল এটাত বহি তলৰ ঘাঁহনিডৰালৈ চাই থাকে.. খুড়াকে বনাই দিয়া পেংদুডাল তাইৰ বৰ মৰমৰ | গছৰ ডালত থকা চৰাইৰ বাহ চাবলৈ তাই আৰু অলপ ওপৰলৈ বগাই গ'ল | মৰমৰ গছডালক কাণে কাণে তাই ক'লে , " মই তোমাৰ দৰেই শক্তিশালী.. য়েটি আৰু য়াকৰ দৰে সাহসী "
তেনেতে ভায়েক শ্য়ামে আহি তাইক গাঁৱৰ সভালৈ যাবলৈ মাতি থৈ গ'ল | লৰালৰিকৈ গছৰ ওপৰৰপৰা নামি তাই ভায়েকৰ পিছে পিছে খোজ ল'লে | সভা আৰম্ভ হৈছিলেই | গাঁৱৰ মুখিয়াল গৌৰী বাইদেউক সকলোৱে বেৰি ধৰিছিল |
" আমি নিৰক্ষৰ হ'লেও অজ্ঞানী নহওঁ" , গৌৰী বাইদেৱে কৈছিল , " আমি কেতিয়াও আমাৰ হাবিৰ গছ কাটিবলৈ নিদিওঁ | যেতিয়া চন্দ্ৰ ঠিকাদাৰে গছ কাটিবলৈ মানুহ আনিব, আমি প্ৰতিদনেই একোজোপা গছক জোৰকৈ সাৱতি ধৰি থাকিম | এয়াই হ'ব আমাৰ অহিংস প্ৰতিবাদ | " সকলোৱে হয়ভৰ দিলে আৰু চিপকো শ্ল'গান দি সভা শেষ কৰি নাচি নাচি ঘৰমুৱা হ'ল |ধুম ধাড়াক্কা ধুম ধাড়াক্কা ধুম ধাড়াক্কা ধুম
" হাবিৰপৰা আমি কি কি পাওঁ কোৱাচোন ", ডিচ্চিয়ে বাটে বাটে সকলোকে সুধি গৈ থাকিল |" মাটি, পানী আৰু বিশুদ্ধ বায়ু পাওঁ " -- সকলোৱে সমস্বৰে কৈ উঠিল |
তেনেতে একে ৰঙৰ কাপোৰ পিন্ধা মানুহ কিছুমান কুঠাৰ লৈ সিহঁতৰ সন্মুখত ঠিয় হ'ল | চন্দ্ৰ ঠিকাদাৰে কোৱা ধৰণে সিহঁতবোৰে হাবিৰ কাটিবলগীয়া গছবোৰত X চিন দিবলৈ আহিছে | গাওঁবাসীয়ে খঙত জোৰকৈ জোৰকৈ ঢোল বজাই চিপকো শ্ল'গান দি সিহঁতক খেদি পঠালে আৰু নিজৰ মাজত একতাৰে এই কাৰ্যৰ বিৰুদ্ধে মোকাবিলা কৰাৰ পণ ল'লে |
ধুম ধাড়াক্কা ধুম ধাড়াক্কা ধুম ধাড়াক্কা ধুম
চন্দ্ৰ ঠিকাদাৰে এটা বিকট হাঁহি মাৰি কুঠাৰ অনা মানুহখিনিক লৈ বাছ এখনত উঠি গুচি গ'ল |লাহে লাহে... যদিও সকলো সাধাৰণ হৈ পৰিছিল তথাপি চিপকো ৰ কুচকাৱাজ চলি থাকিল | স্কুলৰ শিশুহঁতে ফলিত হাবিৰ গছবোৰৰ ছবি আঁকিছিল, চিপকোৰ শ্ল'গান গাই নাচিছিল |ধুম ধাড়াক্কা ধুম ধাড়াক্কা ধুম ধাড়াক্কা ধুম
স্কুল ছুটীৰ পিছত ডিচ্চি আৰু তাইৰ ভায়েকহঁতে হাবিলৈ ভেঁড়াটোক চৰাবলৈ নিছিল | লগত আন সমনীয়াবোৰেও খেলিবলৈ গৈছিল | সকলোৱে গছবোৰক বহুত মৰম কৰিছিল , গছবোৰো সিহঁতৰ খেলাৰ লগৰী আছিল বুলিলেও ভুল নহয় | সন্ধিয়া হ'লে আটায়ে নাচি বাগি ঘৰলৈ আহিছিল | মূৰৰ ওপৰত জোনাকী পৰুৱাই নাচি নাচি পোহৰ বিলাইছিল | ডিচ্চিয়ে ভাৱত বুৰ গৈ কেতিয়াবা বহুত সময়লৈকে হাবিতে আছিল, মৰমৰ গছজোপাক তাই সাৱতি কিবাকিবি কথা পাতি থাকিছিল |
" কোনেও মোৰ গছজোপাক কাটি নোহোৱা কৰিব নোৱাৰে ! "
নিজকে দৃঢ়ভাৱে কৈ তাই ঘৰমুৱা হৈছিল |
কিন্তু হঠাতে এখন বাছ আহি পাহাৰৰ টিলাটোৰ সিমূৰে ৰ'ল | আন্ধাৰত তাই চকামকাকৈ দেখিলে সেয়া আন কোনো নহয়, হাতে হাতে কুঠাৰ লৈ অহা চন্দ্ৰ ঠিকাদাৰৰ মানুহ... নিশ্চয় হাবিৰ গছ কাটিবলৈ আহিছে !!
ভয়তে তাই উধাতু খাই দৌৰিবলৈ ধৰিলে যাতে সোনকালে গাওঁবাসীক খবৰটো দি হাবিৰ গছবোৰ কটা যোৱাৰপৰা একেলগে বচাব পাৰে |
তেনেতে ঐক্য়সাজ পৰিধান কৰা এজুম মানুহ হাতে হাতে কুঠাৰ লৈ সিঁহতৰ সন্মুখ পালেহি | বাহুবলী চন্দ্ৰ ঠিকাদাৰে একেবাৰে আগত ঠিয় হৈ মানুহবোৰক গছ কাটিবৰ বাবে চিন দি যাবলৈ নিৰ্দেশ দিলে | ডিচ্চি আৰু আন শিশুহঁতে ততাতৈয়াকৈ চিপকো গীত জুৰি গাঁৱৰ ৰাইজক সজাগ কৰিবলৈ বুলি শ্ল'গান দিব ধৰিলে -- " আমি আমাৰ সম্পদ অৰণ্য়খনক ধ্বংস কৰি পেলাবলৈ নিদিওঁ, ব'লা আমি গাঁওবাসীক সতৰ্ক কৰি দিওঁগৈ যাতে সকলোৱে মিলি গছ কাটিবলৈ অহা মানুহজাকক খেদি পঠিয়াব পাৰোঁহঁক |"
ধুম ধাড়াক্কা ধুম ধাড়াক্কা ধুম ধাড়াক্কা ধুম !!
তাইৰ বুকুখনে ধান বনাদি শব্দ কৰিছিল
ঘৰ পায়েই মাকক ফোঁপাই ফোঁপাই তাই ক'ব ধৰিলে , " মা, মোৰ গছজোপা কাটি পেলাব ... সিহঁতে "" কোনে ?
ৰ'বা, অলপ পানী খোৱাচোন ""কুঠাৰ অনা মানুহবোৰে , মা... বহুত মানুহ আহিছে |"" ৰ'বা, আমি কিবা কৰিব লাগিব সোনকালে"" মই গাঁৱৰ আটাইকে খবৰটো দি একগোট কৰোঁ, মা" কিছুপৰ পিছতে সকলো গাঁওবাসী আহি উপস্থিত হ'ল | গাঁৱৰ মুখিয়াল গৌৰী বাইদেৱে ক'লে, " একতা আৰু অহিংসাৰ শক্তি আমি সিহঁতক দেখুৱাই দিম |" এতিয়াহে ডিচ্চিৰ মনটোৱে অলপ সাহস পালে.. ঢোলটো বজাই তাই জুৰিলে, ধুম ধাড়াক্কা ধুম ধাড়াক্কা ধুম ধাড়াক্কা ধুম
" চিপকো ", তাই চিঞঁৰিলে |বাকীসকলে ক'লে , " সকলোৱে একোডালকৈ গছ সাৱটি ধৰিবা " অণ্ঠকণ্ঠ শুকাই নোযোৱালৈকে এনেদৰে গোটেই বাটটো শ্ল'গান দি দি তেওঁলোক আগবাঢ়ি গৈ থাকিল |
X চিনটো আঙুলিৰে মোহাৰিব খুজি তাইৰ সৰু আঙুলিকেইটা কঁপি উঠিল | চন্দ্ৰ ঠিকাদাৰ আহি তাইক জোৰকৈ গছডালৰপৰা আঁতৰাব খুজি কৰ্কশভাৱে ক'লে, " আঁতৰ হ " | হঠাতে গছৰ আঁৰত থকা এটি অৱয়ৱ দেখি সচকিত হৈ তাই কৈ উঠিল, " ... খুড়া ... তুমিও ?? "
চাৰিওফালে নীৰৱতা |খুড়াকে কুঠাৰখন হাতৰপৰা এৰি দিলে |" জুৱা খেলি খেলি মই বৰ ঋণী হৈ পৰিছিলোঁ অ' , বহুত বিচৰাৰ পিছতো কৰিবলৈ একো কামো পোৱা নাছিলোঁ " তলমূৰকৈ থাকিয়ে খুড়াকে কৈ গ'ল |ডিচ্চি আৰু ভায়েকহঁতে দৌৰ মাৰি গৈ খুড়াকক সাৱতি ধৰিলেগৈ |
" খুড়া, আমি কাম কৰি তোমাৰ ঋণবোৰ পৰিশোধ কৰাত সহায় কৰিম; মই এখন উৰা-চাদৰ বৈ দিম, তুমি বিক্ৰী কৰিব পাৰিবা ", ডিচ্চিয়ে ক'লে |" মই চাবোন বনাই তোমাক সহায় কৰিব পাৰিম ,খুড়া ", ৰামে কৈ উঠিল |শ্য়ামে ক'লে, " পানীৰ কাৰখানাত কাম কৰি মই তোমাক সহায় কৰিম, খুড়া |"খুড়াকৰ দুচকুৰে চকুলো বৈ আহিল |
ডিচ্চিৰ সুৰত একেলগে মিলাই খুড়াকে গাওঁবাসীক কৈ উঠিল, " হাবিয়ে আমাক কি দিয়ে ? "
" মাটি, পানী, বিশুদ্ধ বায়ু " -- সকলোৱে একেলগে ক'লে |
" হেৰ', মূৰ্খ ছোৱালী... হাবিৰপৰা আমি কাঠ, ৰেজিন, আৰু বিভিন্ন লাভজনক সামগ্ৰী পাওঁ " , চন্দ্ৰ ঠিকাদাৰে মাত দিলে |" আৰু বিলম্ব নহয়, এতিয়াই কুঠাৰেৰে কাটি সকলো গছ নোহোৱা কৰিব লাগে" , কুঠাৰ লৈ অহা মানুহবোৰক হুকুম দিলে তেওঁ |" নাই নাই কৃপা কৰি গছবোৰ নাকাটিবা " , ডিচ্চিয়ে কাবৌ কৰিলে , " আমাৰ গছবোৰেই আমাৰ ৰক্ষক ! "
" তাই ঠিকেই কৈছে " , খুড়াকে শলাগিলে , " বানত তাই নিজৰ দেউতাকক হেৰুৱালে |........ এজন এজনকৈ কুঠাৰ লৈ থকা মানুহবোৰে হাতৰপৰা কুঠাৰবোৰ মাটিত পেলাই দিলে আৰু, হাবিৰপৰা ওলাই গুচি গ'ল |
ধুম ধাড়াক্কা ধুম ধাড়াক্কা ধুম ধাড়াক্কা ধুম !!"
চিপকো !
গছবোৰ সাৱটি ধৰা " , উচুপি উচুপি কোৱা তাইৰ মাতষাৰ হাবিৰ আন্ধাৰৰ বুকুত প্ৰতিধ্বনিত হ'ল | " হাবিখনৰ গছবোৰ কাটি আমাৰ গাওঁখনো নোহোৱা কৰি পেলোৱা ", ক্ষোভত ডিচ্চিৰ মাকে চন্দ্ৰ ঠিকাদাৰক ক'লে |হঠাতে বিজুলী ঢেৰেকণি হ'বলৈ ধৰিলে | খঙত একো নাই হৈ চন্দ্ৰই মাটিত ভৰিৰে জোৰেৰে মাৰি দিলে | আৰু বিবশ , উপায়ন্তৰ হৈ হাবিৰপৰা ওলাই গুচি গ'ল |
ধুম ধাড়াক্কা                           ধুম ধাড়াক্কা                                          ধুম ধাড়াক্কা                                                          ধুম !
!
তাকে দেখি ডিচ্চিয়ে এক স্বস্তিৰ নিশ্বাস পেলালে ," মই বিশ্বাস কৰিব পৰা নাই যে কুঠাৰ অনা মানুহবোৰ গ'লগৈ !!"
" আমি কৰি দেখুৱালোঁ ", মাকে ক'লে, " এতিয়া আমি ভাৰতবৰ্ষৰ সকলো অংশলৈ এই আন্দোলন বিয়পাব লাগিব | "" চিপকো !
গছবোৰক সাৱটি ধৰা !! "
, আৱেগিক হৈ পৰি সকলোৱে কান্দি পেলালে |আটায়ে হৰ্ষধ্বনি দি বিজয়োল্লাস কৰিব ধৰিলে  , হাতে হাত ধৰি সকলোৱে নাচিব ধৰিলে |ডিচ্চিৰ মৰমৰ গছজোপায়ো বতাহতে হালিজালি যেন নাচিবহে খুজিছিল !!
তাইৰ গালখন গছজোপাৰ গাত লগাই দি কাণে কাণে তাই ক'লে, " ময়ো তোমাৰ দৰে.. য়েটিৰ দৰে শক্তিশালী আৰু দুৰ্দান্ত , য়াকৰ দৰে স্থিতপ্ৰজ্ঞ | "
ধুম ধাড়াক্কা                          ধুম ধাড়াক্কা                                         ধুম ধাড়াক্কা                                                          ধুম !!!!!!
!
* ফান্টু হ'ল ভুটীয়া সম্প্ৰদায়ৰ নাৰীসকলে পৰিধান কৰা এক বিশেষ ধৰণৰ উৰা-চাদৰ |* য়েটি হ'ল হিমালয় অঞ্চলত বাস কৰা বুলি কল্পনা কৰা এক প্ৰকাৰৰ আদিম মানৱ* য়াক হ'ল দীঘল নোমযুক্ত এক ঘৰচীয়া জন্তু
সহায়ক গ্ৰন্থাৱলী : ১.
ৰামাচন্দ্ৰ গুহৰ ৰচিত The Unquiet Woods ২.
মাৰ্ক শ্বেপাৰ্ড ৰচিত Chandi Prasad Bhatt,  Goura Devi and the Chipko Movement ৩.
ই চি এম ব্ৰাউন ৰচিত Among the  Bhotiyas and Their Neighbors
" অৰণ্য় মানে মাথোঁ গছ-গছনিয়ে নহয়, ই মানৱ সমাজৰো এক অংগ " -- জেক ৱেচট'বি, The Purpose of  Forests গ্ৰন্থৰ ৰচয়িতা |* ভুটীয়াসকলে হিমালয়ৰ উচ্চাংশত বসবাস কৰে, প্ৰকৃতিপ্ৰেমী এই সম্প্ৰদায়ে জীৱন নিৰ্বাহৰ বাবে অৰণ্য়ৰ ওপৰতে নিৰ্ভৰশীল |* ১৯৭০ চনত অলকানন্দাত হোৱা বানৰ সময়ত চমোলি জিলা নিবাসী গৌৰা দেৱী নামৰ এগৰাকী নিৰক্ষৰ জনগোষ্ঠীয় নেত্ৰীয়ে অৰণ্য় বচাবৰ বাবে স্থানীয় নাৰীসকলক একত্ৰিত কৰি আন্দোলনৰ গুৰি ধৰিছিল |* অলকানন্দা ভেলীত চণ্ডী প্ৰসাদ ভট্ট নামৰ এজন সমাজসেৱকে সম্পূৰ্ণ অহিংস নীতিৰে চিপকো আন্দালনৰ পৃষ্ঠপোষকতা কৰিছিল |* " পৰিৱেশতন্ত্ৰ হ'ল স্থায়ী অৰ্থনীতি " , চিপকো আন্দোলনৰ হোতা সুন্দৰলাল বহুগুণাই কয় |
* পুথিত উল্লেখ কৰা ডিচ্চিৰ দৰেই কণমানি ভুটীয়া ছোৱালী এজনীয়ে চিপকো শ্ল'গানেৰে অহিংসভাৱে গোটেই অৰণ্য়ৰ গছবোৰ কটা যোৱাৰপৰা বচাইছিল |* ১৯৮০ চনত ভাৰত চৰকাৰে অৰণ্য় সংৰক্ষণৰ বাবে এক আইন প্ৰণয়ন কৰে | ভাৰতৰ পৰিৱেশ সংৰক্ষণৰ সৈতে জড়িত এই আন্দোলনক এক প্ৰমুখ স্থান দিয়া হয় |
চিপকো আন্দোলন ভাৰতবৰ্ষৰ এক উল্লেখনীয় পৰিৱেশ সংৰক্ষণ          আন্দোলন
সুন্দৰলাল বহুগুণা চিপকো আন্দোলনৰ এজন প্ৰমুখ নেতা আছিল
সহায়ক পুথি : *  ৰামচন্দ্ৰ গুহ ৰচিত The Unquiet Woods* Chandi Prasad Bhatt,  Gaura Devi and the Chipko Movement
চিপকো আন্দোলনক বহুতে এক নাৰীবাদী আন্দোলন বুলিও  অভিহিত কৰিব খোজে কিয়নো ইয়াত      নাৰীৰ সক্ৰিয় অংশগ্ৰহণ পৰিলক্ষিত হয়|
* পুথিত উল্লেখ থকাৰ দৰে , ডিচ্চিৰ নিচিনা এজনী কণমানি ভূটীয়া ছোৱালীয়ে কুঠাৰেৰে গছ কাটিব অহা মানুহখিনিক দেখি ততাতৈয়াকৈ গাওঁবাসীক খবৰ দিছিলগৈ | আৰু অতিশয় গছপ্ৰেমী এই ছোৱালীজনীয়ে চিপকো শ্ল'গানেৰে সম্পূৰ্ণ অহিংসভাৱে কুঠাৰেৰে গছ কাটিব খোজা সকলৰপৰা অৰণ্য়ক বচাইছিল |* ১৯৮০ চনত ভাৰত চৰকাৰে অৰণ্য় ৰক্ষণাবেক্ষণ আৰু সংৰক্ষণৰ বাবে এক আইন প্ৰণয়ন কৰিছিল | ভাৰতবৰ্ষৰ প্ৰমুখ আৰু প্ৰথম পৰিৱশজনিত আন্দোলনবোৰৰ ভিতৰত এই চিপকো আন্দোলনো অন্য়তম |
পৃথিৱী গ্ৰহত এতিয়া ২৫৬৩ চন।মায়াহঁতৰ পৰিয়ালটোৰ মহাকাশ ভ্ৰমণ কৰিব পৰা ৰকেট এখন আছে। কিন্তু, তাইক কোনো ডাঙৰ মানুহৰ অনুপস্থিতিত সেইখন ব্যৱহাৰ কৰাৰ অনুমতি দিয়া হোৱা নাই।মায়াৰ নলে-গলে লগা বান্ধৱী আভাৰ পিছে প্লুট' ভ্ৰমণ কৰাৰ বৰ মন। মহাকাশ আৰু জ্যোতিৰ্বিজ্ঞান বুলি ক'লেই তাইৰ মনটো নাচিবলৈ ধৰে। প্লুট'লৈ লৈ যাবলৈ তাই মায়াক প্ৰায়েই কাকূতি-মিনতি কৰি থাকে।
আজি আভাই মায়াক সদায়ৰ দৰে পুনৰ ক’লে, “ব’লানা, ব’লানা!” মায়াই আপত্তি কৰিলে, “মা-দেউতাই খং কৰিব ও!” “তোমাৰ মা-দেউতাচোন সপ্তাহৰ শেষ দিনকেইটাত ঘৰত নাইয়েই, আৰু প্লুট’লৈ কিমাননো দূৰ?
তেওঁলোক অহাৰ আগতেই আমি ঘূৰি আহি পাম।” আভাই কথা দিলে। মন নথকা স্বত্বেও অৱশেষত মায়া মান্তি হ’ল। তাইৰ ভাইটি ৰেহানো লগতে ওলাল।গ্ৰীষ্মকালৰ সেই ৰাতিটোত তিনিও পৃথিৱীৰ পৰা উৰা মাৰিলে। আভাই ফূৰ্তিতে জপিয়ালে।
আভাই এটা-এটাকৈ সৌৰজগতৰ আচৰিত আচৰিত কথাবোৰ ক’বলৈ আৰম্ভ কৰিলে, “তোমালোকে জানানে, এদিন যে সূর্য্যটোৰো মৃত্যু হ’ব?” তাই সুধিলে। “কি যে কোৱা আভা, সূর্য্যৰ বাৰু কেনেকৈ মৃত্যু হ’ব?” ৰেহানে সুধিলে। “শুনা, সূর্য্যটোৱে নিজৰ শক্তি পায় হিলিয়াম উৎপন্ন কৰিবলৈ দহন কৰা হাইড্ৰ’জেনৰ পৰা। লাহে লাহে, তাৰ গোটেই হাইড্ৰ’জেনখিনিয়েই দহন হৈ যাব, হয়টো পাঁচ বিলিয়ন বছৰৰ ভিতৰত।” আভাই ৰেহানক এইটোও ক’লে যে যেতিয়া সূর্য্যৰ সমান আকাৰৰ তৰা এটাৰ মৃত্যু হয়, তেতিয়া ই বগা বাওনা বা বগা মৃত তৰাত পৰিণত হয়। কিন্তু, সূর্য্যতকৈ ডাঙৰ আকাৰৰ তৰা এটাৰ মৃত্যু হ’লে ই কৃষ্ণ গহ্বৰলৈ পৰিণত হয়।
আভাই খোনাই খোনাই ক’লে, “আ...আ...আমি এতিয়াই ইয়াৰপৰা আঁতৰি যাব লাগে। আমি কৃষ্ণ গহ্বৰটোলৈ গৈ পালে ই আমাক চিৰদিনৰ কাৰণে খাই থৈ দিব।” “কিয়?”, ৰেহানে জানিব বিচাৰিলে। “আগতে ইয়াৰ পৰা ব’লা, পিছত ক’ম!” আভাই কান্দো কান্দো হৈ ক’লে। এইফালে মায়া ভয়তে কঁপি আছে। তাই কম্পিউটাৰটোক চিঞৰি নিৰ্দেশ দিলে, “সমগ্র পাৱাৰ, দুগুণ পাৱাৰ। কৃষ্ণ গহ্বৰৰ পৰা তীব্র গতিৰে আঁতৰাই লৈ যোৱা।সমস্ত সমল প্রয়োগ কৰা।”
'জৰুৰীকালীন অগ্নিবৰ্ধক।'কিন্তু কৃষ্ণ গহ্বৰৰ শক্তি অতি বেছি।'কৃষ্ণ গহ্বৰৰ কাষলৈ ধাৱমান।৪ কিল’মিটাৰ। ৩ কিল’মিটাৰ। ২ কিল’মিটাৰ।' “আমাক ই কাষলৈ টানি আছে!”  মায়াই ক’লে। হঠাৎ কম্পিউটাৰটোৱে ঘোষণা কৰিলে, '১ কিল’মিটাৰত স্থিৰ। ৫০০ মিটাৰ দূৰত্ব। সৰ্বাধিক পাৱাৰ। স্থিৰ। স্থিৰ। স্থিৰ। স্থিৰ।'
“কৃষ্ণ গহ্বৰৰ পৰা একোৱেই সাৰি আহিব নোৱাৰে নেকি?” মায়াই সুধিলে। আভাই মূৰটো জোকাৰি ক’লে, “আনকি পোহৰো কৃষ্ণ গহ্বৰৰপৰা বাহিৰলৈ ওলাই আহিব নোৱাৰে। কৃষ্ণ গহ্বৰৰ দিগবলয় গৈ পোৱা মানেই উভতি অহাৰ ৰাস্তা বন্ধ। দিগবলয়ৰ ভিতৰত সোমোৱা যিকোনো বস্তুৱেই বহিৰ্জগতৰ বাবে চিৰদিনৰ কাৰণে হেৰাই যায়।” ৰেহান শিহৰিত হৈ উঠিল, পিছে মায়াৰ প্রশ্ন শেষ হোৱা নাই। তাই জানিব খুজিলে গোটেই বিশ্বব্ৰহ্মাণ্ডত সৰ্বমুঠ কেইটা কৃষ্ণ গহ্বৰ আছে।
ৰকেটখন পৃথিৱীৰ নিচেই ওচৰ আহি পালে। “মোৰ ঘৰলৈ যাবলৈ মন গৈছে।” ৰেহানে ক’লে। মায়াই ক’লে, “আমি গৈ পাবলৈ আৰু বেছি সময় নাই।” সকলোকে আশ্বস্ত কৰি কম্পিউটাৰটোৱে ঘোষণা কৰিলে, 'অৱতৰণ কৰিবৰ হ’ল। পৃথিৱীলৈ পুনৰ স্বাগতম।'
মায়া আৰু ৰেহানৰ ঘৰৰ পিছফালৰ চোতালত আহি ৰখা যানখনৰ পৰা তিনিও দৌৰি ওলাই আহিল। শীতল বতাহ এজাক আহি সিহঁতৰ মুখত কোবাই গ’ল। “আমি যোৱাৰ সময়ত প্ৰচণ্ড গৰম নাছিল জানো?
মই ভাবিছিলো আমি মাত্র কেইঘণ্টামানৰ কাৰণেহে ঘৰৰ পৰা দূৰত আছিলো!” মায়াই ক’লে।
“মায়া... ৰেহান... এয়া শীতকাল...!” আভাই ক’লে। মায়াই আভাৰ কথাত সঁহাৰি জনাই ক’লে, “আন যিকোনো ঠাইতকৈ কৃষ্ণ গহ্বৰৰ ওচৰত সময়ে বেলেগ হাৰত দৌৰে।” সিহঁতে কৃষ্ণ গহ্বৰৰ লগত যুঁজি থকা সময়খিনিতেই পৃথিৱীত ছমাহ পাৰ হৈ গ’ল। মায়া আৰু ৰেহানৰ মাক-দেউতাক কেবামাহো আগতে সপ্তাহান্তিক ভ্রমনৰপৰা ঘৰলৈ উভতি আহি পালে। তিনিওকে চিন্তাৰ ক’লা ডাৱৰে ছানি ধৰিলে।
বৈজ্ঞানিকসকলৰ মতে ৩ কি.মি.তকৈ কম ব্যাসাৰ্ধৰ কৃষ্ণ গহ্বৰ তৰাৰ মৃত্যুৰ ফলত উৎপত্তি নহয়। সৰু সৰু কৃষ্ণ গহ্বৰৰ উৎপত্তি প্ৰাচীন সময়ৰ বিশ্ব ব্ৰহ্মাণ্ডৰ সময়তেই হৈছিল আৰু সেইবোৰ আজিও ৰৈ গ’ল।দিগবলয়: ই কেতিয়াও উভতি নহাৰ অঞ্চলখিনিৰ সীমা। দিগবলয়ৰ বাহিৰত থাকিলে যিকোনো বস্তু কৃষ্ণ গহ্বৰৰ পৰা সাৰি  আহিব পাৰে, কিন্তু এবাৰ ইয়াত প্ৰৱেশ কৰিলে যিকোনো বস্তু ঘূৰি অহা অসম্ভৱ।ভৰ: সাধাৰণতে, যিকোনো বস্তুৰ ওজনকেই ভৰ বোলা হয়। শুদ্ধকৈ ক’বলৈ হ’লে, বস্তু এটাক লৰচৰ কৰিবলৈ কিমান টান তাৰ জোখ-মাখ।
-
কাউৰী পুৱাতে  চুস্কিত শোৱাৰ পৰা উঠিল।তাইৰ বাবে আজিৰ দিনটো এক বিশেষ দিন। আনন্দতে গোটেই ৰাতি তাইৰ টোপনি নাহিল।তাই নিজৰ বিচনাৰ কাষৰ খিড়িকী খনেৰে বাহিৰলৈ চালে।লাড্ডাখত এতিয়া বসন্তই ৰং চৰাইছে। নৰাবগৰী গছবোৰ ফুলেৰে ভৰি পৰিছে।দহিকতৰা চৰাই দুটাৰ মাজত ইতিমধ্যেই দিনটোৰ বাবে ব্যস্ততা আৰম্ভ হৈছে।সিহঁতে কিচিৰ-মিচিৰ কৰি পোকবোৰ বিচাৰি ফুৰিছে।চুস্কিতৰ আমা-লে ও ইতিমধ্যে শোৱাৰ পৰা উঠিছিল।তাই মাকে পাকঘৰত গুৰ-গুৰ চাহ বনাই থকাৰ শব্দ শুনা পাইছে।
চুস্কিত প্রায় এঘন্টামানৰ পৰাই সাৰে আছে। আজিৰ  দিনটো  তাইৰ জীৱনত সদায় মনত ৰাখিবলগীয়াকৈ বিশেষ।আজিৰ দিনটোত নো কি এনে বিশেষত্ব আছে তোমালোকে ক'ব পাৰিবানে?আজি লোচৰ মানে নৱবর্ষও নহয়। সেইটো আহিবলৈ এতিয়াও কেইমাহ মান বাকী আছে।গাঁৱত আজি কোনো বিশেষ উৎসৱ যেনে গোনপা উৎসৱ বা কোনো বিয়া আদিও নাই।তেন্তে?
আজি চুস্কিতৰ স্কুলত প্রথম দিন।এই দিনটোৰ বাবে নবছৰীয়া চুস্কিতে কিমান দিনৰ পৰা যে বাট চাই আছিল!
চুস্কিতৰ ঘৰৰ পৰা স্কুললৈ বৰ বেছি দূৰ নহয়।তালৈ যাবলৈ হ'লে মূল ৰাস্তালৈকে খোজকাঢ়ি যাব লাগে। প্রার্থনা চক্রটো পোৱাৰ আগতেই বাওঁফালে ঘুৰিলে এটি সৰু জুৰি আছে। প'পলাৰ গছবোৰৰ কাষেৰে ডাঙৰ ডাঙৰ শিলবোৰত ভৰি দি জুৰিটো পাৰ হ'ব পাৰি।আনটো পাৰ পাই এটা  আওগৰীয়া ৰাস্তাৰে অলপ দূৰ খোজকাঢ়িলেই স্কুলখন পোৱা যায়।চুস্কিতৰ গাঁও স্কিতপো য়ুলৰ সকলো ল'ৰা-ছোৱালী তেনেকৈয়ে কোনো অসুবিধা নোহোৱাকৈ খোজকাঢ়ি স্কুললৈ যায়।কিন্তু চু্স্কিত তেনেকৈ যাব নোৱাৰে।কাৰণ তাই যে খোজকাঢ়িব নোৱাৰে।
চুস্কিতৰ ভৰি দুখন আনৰ দৰে নহয়।তাই সৰুৰে পৰাই খোজকাঢ়িব নোৱাৰে। তাইৰ দেউতাকে তাইক গাঁৱৰ আমচীৰ ওচৰলৈ লৈ গৈছিল। লেহত থকা ডাক্তৰৰ ওচৰলৈও লৈ গৈছিল।কিন্তু কোনোৱে তাইৰ ভৰি দুখন ভাল কৰিব নোৱাৰিলে।প্রথমে চুস্কিতে অকণো অনুভৱ কৰা নাছিল যে তাই তাইৰ সৰু ভাই স্তোবদন বা তাইৰ সম্বন্ধীয় বাকী ল'ৰা-ছোৱালী বোৰৰ দৰে নহয়।কিন্তু লাহে-লাহে তাই  অনুভৱ কৰিলে যে এনে বহুতো কাম আছে যিবোৰ তাই সিহঁতৰ দৰে কৰিব নোৱাৰে।যেতিয়াই তাই মন মাৰি থাকিছিল, তাইৰ আবা-লেই তাইক কৈছিল,"হ'ব দে, তই যে সিহঁততকৈ কিমান ধুনীয়াকৈ চিলাই কৰিব পাৰ আৰু ছৱি আঁকিব পাৰ!
'প্রায়েই দেউতাকে তাইৰ কাৰণে লেহৰ পৰা বহুতো ৰং পেঞ্চিল লৈ আহিছিল।
সদায় মাকে পাকঘৰত কাম কৰি থকাৰ সময়ত তাই পাকঘৰৰ খিড়িকীখনৰ কাষতে বহে আৰু খিড়িকীৰে যি দেখে তাকে আঁকে। সদায় ৰাতিপুৱা  তাই সিহঁতৰ ঘৰৰ গৰু-ছাগলীবোৰ চৰাবলৈ লৈ যোৱা দেখে।তাই চাই ৰয় ঘৰৰ কাষেৰে বৈ যোৱা জুৰিটোৰ নীলা পানী।ঘৰলৈ অহা প্রতিজন লোকৰ খবৰ ঘৰৰ মানুহক সকলোতকৈ আগত তায়েই দিয়ে।
ইফালে-সিফালে যাবলৈ তাই এখন চকা লগা চকী ব্যৱহাৰ কৰে।ডাঙৰ মানুহবোৰে সেইখনক হুইলছেয়াৰ বুলি কয়।সেইখন সোঁ,বাওঁ, আগলৈ বা পাছলৈ যিকোনো ফালে লৈ যাব পাৰি। মাত্ৰ হাতেৰে তাৰ চকা দুটা ঘূৰাব লাগে।তাৰবাবে বাহুত ইমানখিনি শক্তি লাগে যাতে তাই নিজৰ শৰীৰৰ ওজনৰ লগতে চকীখনৰ ওজনৰ সৈতে সেইখন ঠেলিব পাৰে।তাইৰ দেউতাকে যিদিনা প্রথম সেই চকীখন আনিছিল, সেইদিনা ঘৰৰ সকলোৱে বৰ ভাল পাইছিল।
"এতিয়া আৰু মই সকলো ঠাইলৈ চুস্কিতক কোলাত লৈ যাব নালাগে,মই তাইক চকীত বহাই চকাৰ সহায়ত লৈ যাব পাৰিম।" মাকৰ চকুত আনন্দৰ চকুপানী আছিল। "মই এতিয়া সকলো ঠাইলৈ যাব পাৰিম।" চুস্কিতে আনন্দতে কিৰিলি পাৰিছিল।"প্লীজ মোকো মাজে-মাজে এইখনত বহিবলৈ দিবা দেই।" স্তোবদনে অনুনয়ৰ সূৰত কৈছিল।সি সেইখন ঠেলিবও বিচাৰিছিল।সি সেইটো কাম মজাৰ হ'ব বুলি ভাৱিছিল।সিহঁতৰ পোহনীয়া মেকুৰীজনীয়ে একেকোবে চকীখনৰ ওপৰত উঠি আৰামেৰে শুই পৰিছিল।তাই যেন ক'ব খুজিছিল,"এইখন তো মই শোৱা কাপোৰৰ গাদীখনতকৈ বহু বেছি আৰামদায়ক।
লাহে লাহে চুস্কিতে হুইলছেয়াৰখন চলাবলৈ শিকিলে।সদায় আবেলি তাই মাকক কয় তাইক ঘৰৰ বাহিৰত হুইলছেয়াৰ খনত বহাই দিবলৈ।তাত বহি তাই স্কুলৰ পৰা ঘূৰি অহা ল'ৰা-ছোৱালীবোৰক চায়।সিহঁতে বাটটো হাঁহি-ফুর্তি কৰি আহে।কিছুসময়ৰ পাছত লেহৰ পৰা অহা আবেলিৰ বাছ খন আহে।নিজৰ কামত যোৱা আৰু বজাৰলৈ যোৱা মানুহবোৰ সেই বাছখনেৰে ঘৰলৈ উভতে।পাকঘৰৰ খিড়িকীৰে চোৱাতকৈ ইয়াৰ পৰা সকলোবোৰ আৰু বেছি ভাললগা হৈ পৰে।
এদিন আবেলি চুস্কিত তাইৰ ককাদেউতাকৰ সৈতে বাহিৰত বহি থাকোতে এটা ল'ৰা তাইৰ ওচৰলৈ আহিল। তাৰ হাতত ককাকৰ বাবে এখন চিঠি আছিল। সি ক'লে," জুলে!বাছৰ ড্রাইভাৰে আপোনাক দিবলৈ কৈছিল।""মোৰ নাম আব্দুল," সি চুস্কিতৰ ফালে চাই ক'লে।"মই চৰকাৰী স্কুলৰ ষষ্ঠ শ্রেণীত পঢ়ো।মই প্রায়েই ভাৱো যে তুমি স্কুললৈ কিয় নোযোৱা?
"চুস্কিতে ক'লে," জুলে আব্দুল, মই কেতিয়াও স্কুললৈ যোৱা নাই। স্কুললৈ যোৱাৰ ৰাস্তাটো বৰ উখোৰা-মোখোৰা আৰু শিলাময়।মোৰ হুইলছেয়াৰ খন তাত ফচি যাব।লগতে মই স্কুলৰ সন্মুখৰ জুৰিটোও পাৰ হ'ব নোৱাৰিম।মোৰ মা-দেউতাৰ কাৰণে মোক স্কুললৈ নিয়াটো বৰ অসুবিধাজনক।"
"তুমি স্কুললৈ যাব বিচাৰা নে?
"আব্দুলে সুধিলে। "নিশ্চয়!"
চুস্কিতে ক'লে। "মই মোৰ ভাইৰ পৰা স্কুলৰ বিষয়ে বহুত কথা শুনিছো।মইও তোমালোকৰ দৰেই পঢ়িব খুজো,মোৰো মন যায় বহুতো বন্ধু গোটাবলৈ। যাৰ লগত মই খেলিব পাৰো।মোৰ মন যায় স্কুলৰ ইউনিফর্ম পিন্ধিবলৈ আৰু পৰীক্ষা দিবলৈ।মাজে-মাজে মোৰ ভাইটিটোৱে স্কুলত সি শিকা গান মোক শিকাই দিয়ে।তুমি বিশ্বাস নকৰিবা,মই কেতিয়াবা সপোন দেখো জানানে যে মই স্কুলৰ বেগ পিঠিত লৈ স্কুললৈ গৈছো আৰু টিফিনৰ পৰা আহাৰ খাইছো....""হৈছে হৈছে!"
ককাকে মাজতে ক'লে। "চুস্কিত, কিমান আৰু সপোন দেখ!তই নাজান নেকি যে তই স্কুললৈ যাব নোৱাৰ। মই কিমান বাৰ যে তোক বুজাইছো।যিমান পাৰ ঘৰতে শিক।"
"প্লীজ মেমে-লে," ককাক খঙতে তাৰ পৰা উঠি গুছি যোৱাত তাইৰ চকুপানী ওলাই গ'ল। "মেমে-লেই নাজানে যে মোৰ কেনেকুৱা লাগে," তাই লাহেকৈ ক'লে।মোৰ  মনত পৰে যেতিয়া মোৰ ভাইটিয়ে প্রথম পঢ়িবলৈ শিকিছিল আৰু গৌৰৱেৰে নেওঁতা মাতি শুনাইছিল।মোৰ মা-দেউতাই যে সেইদিনা কিমান আনন্দ পাইছিল।কাৰণ তেওঁলোক কেতিয়াও স্কুললৈ গৈ পোৱা নাছিল।মইও পঢ়িবলৈ আৰু শিকিবলৈ খুজো।অংক শিকিব খুজো।তুমি বুজিছানে বাৰু?
""উমমম" আব্দুলে ক'লে। "চুস্কিত মই আকৌ তোমাক লগ পাম। এতিয়া মই যাব লাগিব।মোৰ মায়ে মোলৈ বাট চাই আছে ছাগৈ। জুলে!"
পিছদিনা প্রাতঃসভাৰ পিছত আব্দুল সিহঁতৰ প্রধান-শিক্ষকৰ ওচৰলৈ গ'ল।"জুলে,আঝাং-লে!মই আপোনাৰ লগত এজনী ছোৱালীৰ বিষয়ে কথা পাতিব খুজিছো। তাই আমাৰ গাঁৱতে থাকে কিন্তু স্কুললৈ নাযায়।তাইৰ নাম চুস্কিত।তাই স্তোবদনৰ বায়েক।""উমমম,মই তাইৰ বিষয়ে জানো। তাই খোজ কাঢ়িব নোৱাৰে ন?
"প্রধান-শিক্ষকে ক'লে।
"হয় আঝাং-লে।তাই হুইলছেয়াৰৰ সহায়ত চলা-ফুৰা কৰে কিন্তু তাই স্কুললৈ আহিব নোৱাৰে কাৰণ তাইৰ ঘৰৰ পৰা স্কুললৈ অহা ৰাস্তাটো বৰ উখোৰা-মোখোৰা।আঝাং-লে,মই ভাৱিছো আমি বাৰু তাইক সহায় কৰিব নোৱাৰোনে?আমি সকলোৱে মিলি ৰাস্তাটো সমান কৰি তুলিব পাৰো আৰু জুৰিটোৰ ওপৰত এখন সাঁকো বনাব পাৰো"প্রধান-শিক্ষকে তাৰ পিঠিত চপৰিয়াই ক'লে'" বৰ ভাল কথা কৈছা আব্দুল।তুমি চুস্কিত আৰু তাইৰ সমস্যাবোৰৰ বিষয়ে কেনেকৈ ইমান দকৈ ভাবিলা?"
"আঝাং-লে যোৱা সপ্তাহত নাগৰিক শাস্ত্রৰ শ্রেণীত আমি সকলো নাগৰিকৰে মৌলিক অধিকাৰ সমূহৰ বিষয়ে পঢ়িছিলো।শিক্ষা সকলো শিশুৰে অধিকাৰ ।তেন্তে চুস্কিতৰো সেই অধিকাৰ নাই নে?"
"হয়,তুমি একেবাৰে ঠিক কথাই কৈছা আব্দুল।ৰ'বা মই কথাখিনি আন শিক্ষকসকলৰ লগতো আলোচনা কৰিম" প্রধান-শিক্ষকে ক'লে।
পিছৰ দিনা প্রধান-শিক্ষকে সকলো শিক্ষকৰ সৈতে কথাটো আলোচনা কৰিলে।তেওঁ সকলোকে আব্দুলৰ কথাখিনি জনালে আৰু সেই বিষয়ে তেওঁলোকৰ মতামতো জানিব বিচাৰিলে। এজনে ক'লে,"অসম্ভৱ, আমাৰ স্কুললৈ এনেকুৱা ল'ৰা-ছোৱালী কেনেকৈ আহিব পাৰিব?তাই কেনেকৈ লিখিব, খেলিব আৰু আন ল'ৰা-ছোৱালীৰ দৰে শৌচালয়লৈ যাব?"
"সেইটোৰ সমাধানেইতো আমি উলিয়াব লাগে,"প্রধান-শিক্ষকে ক'লে,"মই শুনিছো মন্টেক য়ুলৰ গাঁও শিক্ষা সমিতিয়ে তেনে এজন শিশুৰ বাবে বিশেষ শৌচাগাৰ বনোৱাত সহায় কৰিছে।আমি তেওঁলোকৰ পৰা সহায় ল'ব পাৰো।কিন্তু আমি চুস্কিতক প্রথমে স্কুললৈ আনিব লাগিব।তাৰ পিছত আমি স্কুলত তাইক কেনেকৈ সহায় কৰিব পাৰো তাৰ উপায় উলিয়াব পাৰিম।"
দুই সপ্তাহৰ পিছত স্কুলত বৰ  খৰখেদাকৈ কাম আৰম্ভ হ'ল। সকলো                   ছাত্র-ছাত্রী মুকলি পথাৰখনত একগোট হ'ল। সিহঁতে নিজৰ নিজৰ                            বেগবোৰ অনা নাছিল।কাৰণ আজি পাঠদান নহয়।
শিক্ষকসকলে সিহঁতক তিনিটা দলত ভাগ কৰিলে। এটা দলে চুস্কিতহঁতৰ ঘৰৰ সন্মুখত আৰু আনটো দলে জুৰিৰ কাষৰ ৰাস্তাটোৰ ফালে কাম আৰম্ভ কৰিলে। কিছু ডাঙৰ ল'ৰা-ছোৱালীৰ তৃতীয়টো দলে শিক্ষকসকলৰ সৈতে জুৰিটোৰ ওপৰত কাঠেৰে এখন মজবুট সাঁকো বনোৱাত লাগিল।
ল'ৰা-ছোৱালীবোৰে কামৰ মাজে-মাজে হাঁহি-ফুর্তি কৰিলে আৰু গান গালে।সিহঁতে ৰাস্তাটো সমান কৰিবৰ বাবে শিলবোৰ আঁতৰালে আৰু জুৰিলৈকে কাঠৰ টুকুৰাবোৰ কঢ়িয়াই লৈ গ'ল।প্ৰধান-শিক্ষকে এটা দলৰ পৰা আন এটা দলৰ ওচৰলৈ গৈ কাম কিমান আগবাঢ়িছে তাৰ উমান ল'লে।
চুস্কিতৰ মাক-দেউতাকে সকলোৰে বাবে গৰম চাহ আৰু বিস্কুটৰ ব্যৱস্থা কৰিলে।চুস্কিতৰ ককাকে জুৰিৰ কাষৰ উইল' গছজোপাৰ তলত বহি অহা-যোৱা কৰি থকা ল'ৰা-ছোৱালীবোৰক চাই থাকিল।"মই সপোনতো ভৱা নাছিলো যে মই এনেকুৱাও এটা দিন দেখা পাম।" নিজে নিজেই ভাৱি ভাৱি তেখেতৰ চকুৰে চকুপানী বাগৰি আহিল।বেলি লহিওৱাত ল'ৰা-ছোৱালীবোৰে ভাগৰি-জুগৰি কিন্তু প্রসন্ন মনেৰে ঘৰলৈ উভতিল।চুস্কিতৰ ঘৰৰ পৰা স্কুললৈ যোৱাৰ ৰাস্তা বনোৱাৰ কাম হৈ গৈছিল।
চুস্কিত এয়া জীৱনত প্রথমবাৰৰ বাবে স্কুললৈ গৈছে।সেয়ে তাই ইমান উত্রাৱল হৈ আছে।            তাইৰ সপোনটো আজি বাস্তৱত পৰিণত হৈছে।
কাহিনীত ব্যৱহাৰ কৰা যিবোৰ শব্দ তোমালোকৰ বাবে নতুন -আবা-লে = দেউতাআমা-লে = মামেমে-লে = ককা-দেউতাআমচি = তিব্বতীয় চিকিৎসাত প্রশিক্ষণপ্রাপ্ত এজন স্থানীয় চিকিৎসকআঝাং-লে= জ্যেষ্ঠজনৰ বাবে ব্যৱহাৰ কৰা এক সন্মানসূচক সম্বোধনগোনপা = বৌদ্ধ মঠগুৰ-গুৰ চাহ= দীঘল বেলনাকৃতিৰ এক পাত্রত বনোৱা মাখন দিয়া চাহ।এই পাত্রত মাখন, নিমখ আৰু গাখীৰৰ সৈতে চাহখিনি মথা যায়।মথাৰ সময়ত গুৰ-গুৰ শব্দ হয়।জুলে= অভিবাদন,নমস্কাৰ, বিদায়
মিঠাই বনোৱা মানুহজনেজুই ধৰিলে৷তাৰ পাছত চৌকাটোৰ ওপৰত কেৰাহিটো পাতিলে৷
কেৰাহীটোত জেলেপী বনালে৷তাৰ পাছত জেলেপী খিনি চেনি পানীত ডুবালে।
আয়েছাই জেলেপী দেখি ৰ'বই নোৱাৰিলে।
জেলেপীৰ লোভত মুখৰ পানী পৰিব ধৰিলে।
ঘৰৰ পৰা পইচা লৈ আনিলে৷
হেঁপাহ পলোৱাই জেলেপী খালে।
ৰীমাইঘৰৰ বাহিৰত খেলি আছিল।
তেতিয়া তাই কাৰোবাৰ কেকাই থকা মাত শুনিলে। তাই ইফালে-সিফালে চাব ধৰিলে।
এটাসৰু মেকুৰী পোৱালী ৰাস্তাৰ কাষত পৰি আছিল।
ৰীমা তাৰ ওচৰলৈ গ'ল।মেকুৰীটোৱে ঠেঙতদুখ পাইছিল।সেইটো দেখি ৰীমাই ভয় খালে।
তাই মাকক মাতিলে।মাক বাহিৰলৈ আহিলে আৰু মেকুৰীপোৱালীটো ডাঙি ঘৰলৈ লৈ গ'ল।
মাকে মেকুৰীটোৰ ভৰিত দৰৱ লগাই কাপোৰেৰে বান্ধি দিলে।
ৰীমাই এটা বাটিত অলপ গাখীৰ লৈ আনিলে।মাকে বাতিটো হাতত লৈ তাক গাখীৰখুৱালে।গাখীৰ খাই সি মাকৰ কোলাত শুই গ'ল।
সেইদিনাৰ পৰা মেকুৰী পোৱালীটো ৰীমাৰ লগত থাকিবলৈ ল'লে।
এটা আছিল পোৱালী কুকুৰ।
এটা আছিল পোৱালী মেকুৰী।
আৰু এটা ডাঙৰ মেকুৰী।
পোৱালী কুকুৰ- পোৱালী মেকুৰী- ডাঙৰ মেকুৰী।
আটাইয়ে মিলি সিজালে পিঠা।
নিসিজাকৈ থাকি গ'ল পিঠা।
আকৌ সিজালে পিঠা।
এতিয়া জ্বলি গ'ল পিঠা।
বন্তিয়ে পখিলাৰ সৈতে খেলি ভাল পাই ...
.... আৰু চৰাইৰ সৈতেও
তাই কাগজৰ নাৱৰ সৈতেও খেলি ভাল পায়।
বালিঘৰ সাজিও ভাল পাই তাই ।
﻿বন্তি যেতিয়া ঘৰলৈ ওভতে, তাইৰ মাকে তাইক পৰিষ্কাৰ হ'বলৈ কয়।কিন্তু তাই নুশুনে।
"মই চাবোন বেয়া পাওঁ!"
তাই চিঞৰি উঠে।
এদিনাখন ৰাতি তাই এটি সপোন দেখিলে। তাইৰ সঁজাৰ চাৰিওদিশতে গোটেই বিজাণু, তাইক আক্ৰমণ কৰি আছে।
বন্তিক বিজাণুৱে পিছে পিছে খেদিব ধৰিছে।তাই প্ৰাণ বচাবলৈ দৌৰিছে আৰু  চিঞৰিছে, "বচোৱা...
বচোৱা!"
হঠাৎ চাবোনৰ ৰজা বুদবুদি আহি ওলায়।"বন্তি, ভয় নকৰিবা,"তেওঁ ক'লে। "যোৱা বিজাণুবোৰক আক্ৰমণ কৰা!
"চাবোনৰ ৰজাই তেওঁৰ  বুদবুদ সৈন্যক আদেশ দিলে।
বুদবুদ সৈন্যই বিজাণুবোৰক দুৰলৈ খেদি পঠিয়ালে।
আজিকালি বন্তিয়ে চাবোন ব্যৱহাৰ কৰি ভাল পায়, তাই ব্ৰাছ কৰে আৰু নিজক পৰিষ্কাৰকৈ ধোৱেও।
দেউতাক কামলৈ ওলাই যোৱাৰ পিছত ৰমেশে ভঙা আয়নাৰ টুকুৰাবোৰ উঠালে আৰু ৱাল্লীয়ে চাহ কৰিবলৈ গ’ল।
কাঢ়া মিঠা চাহকাপ কৰিবলৈ ইতিমধ্যেই শিকি পেলাইছিল। চাহত শোহা মৰাৰ মাজতে আম্মাই গৰম গিলাছটোৰে তেওঁৰ টনটনাই থকা কপালত আৰু ফুলি থকা গালখনত সেক দিলে। মই পৰিছিলোঁ। উজুটি খাই পৰি গৈছিলোঁ। মোৰ হাতৰপৰা গিলাছটো পৰি চূৰ্ণ বিচূৰ্ণ হৈ গ’ল। এইবোৰেই আছিল আম্মাই সচৰাচৰ দিয়া অজুহাত।তেওঁ কোৱা কথাবোৰ কিমান সত্য আছিল কোনেও বিচাৰ কৰি চোৱা নাছিল। আনকি মাকৰ এই মিছা কথাবোৰ যেতিয়া সৰু ল’ৰা-ছোৱালীহালেও বাৰে বাৰে ক’বলৈ লৈছিল, তেতিয়াও কোনেও নজৰ নিদিছিল।
সিহঁতৰ চুবুৰীৰ দোকানখনৰ মালিক মুৰুগানে সুধিলে, “আৰে, কি হ’ল, একেৰাহে তিনিদিন তুমি পাওৰুটি কিনিছাযে?”
দোকানত সেইদিনা ৰাতিপুৱা বেছি গ্রাহক নাছিল বাবে ৱাল্লীৰ সামগ্রীসমূহৰ হিচাপ বহীত লিখি থকাৰ সময়তে তেওঁ ৱাল্লীৰ লগত কথা পাতিলে। “তোমাৰ মাৰ গা এতিয়াও বেয়া নেকি?
তেওঁ যদি এতিয়াও ৰন্ধা-বঢ়া কৰিব পৰা নাই, তোমালোকে তেওঁক এবাৰ ডাক্টৰৰ ওচৰলৈ লৈ যাব নালাগিছিল জানো?” ৱাল্লীয়ে হুমুনিয়াহ কাঢ়ি ক’লে “এইটো তেনেকুৱা বেমাৰ নহয় অ’ মুৰুগন ককাইদেউ।” তাইৰ কথা শুনি মুৰুগনে আকৌ সুধিলে, “তেন্তে কেনেকুৱা বেমাৰ?” ৱাল্লিয়ে মাকৰ মিছা কথাটোকে পুনৰাবৃত্তি কৰি কলে, “তেওঁ হাতত বৰ বেয়াকৈ দুখ পালে। ৰাস্তাত পিচলি একেবাৰে কান্ধখনত ভৰ দি পৰি গৈছিল।” কিন্তু তাইৰ চকুযুৰিয়ে আন কিবাহে কৈ আছিল। যদিও তাই মুৰুগনৰ চকুত চকু থৈ কথা ক’ব পৰা নাছিল, মুৰুগনে সহজ হ’ব পৰা নাছিল। কিবা এটা যেন তেওঁৰ ঠিক ল’গা নাছিল।সেইদিনা সন্ধিয়া ঘৰলৈ গৈ কথাটো তেওঁ ঘৈণীয়েক চাৰচাৰ লগত আলোচনা কৰিলে। চাৰচাৰ পৰা ৱাল্লীৰ মাক মিনাক্ষীৰ বিষয়ে সঁচা কথাটো শুনি তেওঁ আচৰিত হ’ল।
“তেওঁ উজুতি খোৱা বা পৰি যোৱা নাই। এয়া তেওঁৰ ৰাক্ষসস্বৰূপ গিৰিয়েকৰ কাম। গিৰিয়েকক দেখিলেতো এনে লাগে যেন সি মাখি এটাও নামাৰে। কিন্তু সেইখন এখন মুখা। বেচেৰী মিনাক্ষীজনী - ল’ৰা-ছোৱালীহালক সুৰক্ষা দিবলৈ তাৰ মাৰ-কিলবোৰ নিজে গাত পাতি লয়।”
কথাবোৰ শুনি মুৰুগন বৰ চিন্তাত পৰিল আৰু ক’লে, “মইতো এইবোৰ কথা গম পোৱা নাছিলোঁ। তুমি মোক আগতে কোৱা নাছিলা কিয়?
আমি কিবা এটা ব্যৱস্থা কৰিব লাগিছিল।” যিয়েই নহওক, আমি দুয়োটা পৰিয়াল বছৰ বছৰ ধৰি একেটা চুবুৰীতে একেলগে বাস কৰি আছোঁ। মিনাক্ষী আৰু ল’ৰা- ছোৱালীহালে এনেকৈ ভুগি থকাটো চাই থাকিব নোৱাৰি। চাৰচাই আচৰিত হৈ সুধিলে, “তাৰমানে তুমি এইবোৰ কেতিয়াও মন কৰা নাই?
মিনাক্ষীৰ আঁচোৰৰ চিনবোৰ?
কেই সপ্তাহমান আগতে তেওঁৰ কাটি যোৱা ওঁঠটো?
এইবোৰ দেখি মোৰ মনটো খুব বেয়া লাগে। কিন্তু আমি কৰিবই বা পাৰোঁ কি?
আমি হস্তক্ষেপ কৰিলে পৰিস্থিতি আৰু বেয়ালৈহে ঢাল খাব পাৰে।” মুৰুগানে কিবা এটা কৰাৰ আগতে দ’কৈ ভাবিবলৈ ধৰিলে - কিদৰে মিনাক্ষী আৰু ল’ৰা-ছোৱালীহালৰ বাবে পৰিস্থিতি অধিক বেয়া নোহোৱাকৈ তেওঁলোকক সহায় কৰিব পাৰি।কিছুদিনৰ পিছতে মুৰুগানে কৰিব বিচৰা সহায় আহি ৱাল্লীৰ ঘৰত উপস্থিত হ’লহি - এমোকোৰা হাঁহিৰে খাকী পোছাক পৰিহিত এগৰাকী আৰক্ষী বিষয়াৰ ৰূপত।
কমবয়সীয়া মহিলা আৰক্ষী বিষয়াগৰাকীয়ে প্রথমে নিজৰ পৰিচয় দি ক’লে, “মই উপ-পৰিদৰ্শক জয়া। মুৰুগন মামাই এপাক আপোনাক লগ কৰিবলৈ কৈছিল। আজি মোৰ কৰ্তব্য সোনকালে শেষ হ’ল। সেয়েহে ঘৰলৈ যাওঁতে ইয়াতে সোমালোঁ।”
সৌভাগ্যবশত: ৱাল্লীৰ আপ্পা (দেউতাক) সিদিনা ঘৰত নাছিল। দেউতাক ঘৰত থাকিলে তিনিও ভয়ত কঁপি থাকিবলগীয়া হয়। দেউতাকৰ হিংস্র খংটো উঠাৰ ভয়তে তেওঁলোকে কোনো কামেই নিৰ্ভয়ে কৰিব নোৱাৰে।মিনাক্ষীয়ে ল’ৰা-ছোৱালীহঁতক সদায় কাকূতি কৰে, “দেউতাৰাৰ খং উঠাই নল’বা দেই।” “ৰমেশ, গান নাগাবাচোন!
ৱাল্লী, বলটো নদলিয়াবানা!”
উপ-পৰিদর্শক জয়াই ল’ৰা-ছোৱালীহালৰ কথাবোৰ ধৈর্য্যৰে মন দি শুনিলে। তাৰ পিছত তেওঁ মাকৰ সৈতে সৰু সৰু মাতেৰে দীঘলীয়াকৈ কথা পাতিলে। ল’ৰা-ছোৱালীহালে সেইখিনি সময়ত স্কুলত ঘৰত কৰিবলৈ দিয়া কামত ব্যস্ত হৈ আছিল। যোৱাৰ সময়ত জয়াই তাইৰ ফোন নম্বৰটো যেনে-তেনে লিখি থ’বলৈ ক’লে, আৰু এনেকৈ কথা দিলে, “তোমালোকে যিকোনো সময়তে মোক এইটো নম্বৰত ফোন কৰিব পাৰা - দিনতেই হওক বা ৰাতিয়েই হওক। যদি মই নিজে আহিব নোৱাৰোঁ, মই কেইমিনিটমানৰ ভিতৰতে আন পহৰাদাৰী আৰক্ষী বিষয়াক তোমালোকৰ ওচৰলৈ পঠিয়াই দিম।”আম্মাই তেনেতে মাত লগালে, “মোৰ লগত ফোন নাই নহয়। মোৰ স্বামীয়ে মোক ফোন ল’বলৈ নিদিয়ে।”
জয়াই তথাপি নিজৰ ফোন নম্বৰটো আম্মাৰ হতুৱাই লেখালে। বাইকত উঠি বিদায় লোৱাৰ আগে আগে জয়াই ক’লে, “এনে এক ভয়ংকৰ পৰিস্থিতিৰ কাৰণে আপুনি জগৰীয়া নহয়”। এনে হিংস্রতাক ডাঙৰ কথা নহয় বুলি সহ্য কৰি নাথাকিব। আপোনালোক তিনিওৱে নীৰৱে ইয়াক স্বাভাৱিক বুলি মানি লোৱাটো উচিত নহয়। “আৰু মিনাক্ষী, তুমি আমি আলোচনা কৰা কথাখিনিৰ বিষয়ে ভালদৰে ভাবিবা আৰু মই দিয়া পৰামৰ্শমতে কাম কৰিবা।”
জয়া যোৱাৰ পিছত ৱাল্লীয়ে মাকক সুধিলে, “আম্মী, জয়াই কি বুজাব খুজিছিল বাৰু?” “উপ-পৰিদর্শকগৰাকীয়ে মোক পৰিয়ালৰ কোনোবা এগৰাকীলৈ লিখি আমাৰ সমস্যাবোৰ জনাবলৈ দিহা দিছে। তেওঁ কৈছে যে সমস্যাবোৰ এনেদৰে লুকুৱাই থোৱাতকৈ আমাৰ কোনো শুভাকাংক্ষীৰ সৈতে আলোচনা কৰাটো ভাল। তেখেতে আৰু কৈছে যে ইচ্ছা কৰিলে মই আৰক্ষী চকীত অভিযোগ দাখিল কৰিব পাৰোঁ। কিন্তু কি কৰিলে ভাল হ’ব মই ধৰিব পৰা নাই। এইবোৰে আমাক কিবা সহায় কৰিব জানো?”
ৰমেশে বিমৰ্ষ হৈ মূৰ দুপিয়ালে। সি এইকেইদিনত উদাস আৰু সকলোৰে প্রতি সন্দিহান হৈ উঠিছে। যিদিনাই সি মাকক ৰক্ষা কৰিবলৈ দৌৰি গৈছিল সেইদিনাৰপৰা সিও দেউতাকৰ ৰোষত পৰিছে। “উপ-পৰিদর্শকগৰাকীয়ে নিশ্চয় আমাক তেওঁৰ ব্যক্তিগত নম্বৰ দিয়া নাই। লাগিলে নম্বৰটোত যোগাযোগ কৰিবলৈ চেষ্টা কৰি চোৱা।” সি মাক আৰু ভনীয়েকক একপ্রকাৰে প্রত্যাহবান জনাই বিৰক্তিৰে ক’লে, “মই এটা ডাঙৰ চকলেটৰ বাজি লগাই কৈছোঁ, সেই নম্বৰত ফোন কৰিলে তোমালোকে এটা বাণীবদ্ধ বার্তাহে শুনিবলৈ পাবা। কোনো মানুহে ফোনটো নুঠায়।” “তেন্তে আমি প্রথমে কাৰোবালৈ চিঠি লিখোঁ দিয়া। পাতিলৈ (আইতালৈ) লিখাই ভাল হ’ব নেকি?” ৱাল্লীয়ে জানিছিল যে আপ্পাই তেওঁৰ মাকক অলপ ভয় কৰিছিল।
কিছুদিনৰ পিছত আম্মাই পাতিলৈ চিঠি এখন লিখি পঠিয়ালে। তাৰপাছত তিনিও তেওঁৰ উত্তৰলৈ অতি আগ্রহেৰে বাট চালে।পাতিয়ে আমাৰ ঘৰলৈ অহা হ’লে ভাল আছিল। তেওঁ যদিও অলপ বেচি শাসন কৰে, তেওঁ আহিলে সিহঁতে বৰ ৰং পায়। কিয়নো তেওঁ ঘৰতে বনোৱা বহুত খোৱা বস্তু লৈ আহে।
ৱাল্লীৰ চুলিকোছা তেওঁ সদায় নতুন নতুন ৰূপত সজাই দিয়ে আৰু সৰু পথটোত সিহঁতৰ লগত ক্রিকেট খেলে। মাজে সময়ে আম্মায়ো সিহঁতৰ সৈতে খেলে। ঘৰত পাতি আৰু ৰমেশে একেলগে গান গায়। দেউতাকে বিৰক্ত হ’লেও পাতি থকাৰ বাবে নিজৰ খংটো নিয়ন্ত্রণ কৰে। নিশ্চয় ক’ব, সিহঁতৰ আইতাকে আপ্পাক বুজাই ক’ব যে তেওঁৰ হিংস্রতা একেবাৰে গ্রহণযোগ্য নহয়।
দুসপ্তাহ পাৰ হৈ গ’ল। পাতিৰ পৰা একো উত্তৰ নাপাই তিনিও বৰ চিন্তিত হ’ল। দুখ মনেৰে ভাবিবলৈ ধৰিলে - এতিয়া কি কৰা যায়!আপ্পা ক’ৰবালৈ গৈছিল। ঘূৰি আহোঁতে সিহঁতৰ বাবে এটা খবৰো লৈ আহিলে। নিৰ্বিকাৰ হৈ তেওঁ ক’লে, “কিছুদিনৰ আগতে মায়ে মোক ফোন কৰিছিল। তেওঁ হেনো কাইলৈ ইয়ালৈ আহিব। আমাৰ সৈতে কেইমাহমান থাকিব বিচাৰিছে। কেইমাহমান!
কিয় আহে মই বুজি পোৱা নাই। হো লোৱা...” তেওঁ অলপ টকা পাকঘৰৰ মেজলৈ দলিয়াই দি আকৌ ক’লে, “দোকানৰ বিলখিনি পৰিশোধ কৰিবা আৰু মাহৰ বজাৰ কৰোঁতে মাৰ প্রিয় কফিবিধ আনিবলৈ নাপাহৰিবা।” খঙত জোৰেৰে দুৱাৰখন বন্ধ কৰি তেওঁ ওলাই যোৱাৰ লগে লগে ল’ৰা-ছোৱালীহালে ফূৰ্তিত জঁপিয়াই উঠিল। ৰমেশে মাকক খাটনি ধৰিলে, “তাৰপৰা অলপ টকা আমাক মিঠাই কিনিবলৈ দিয়ানা, আম্মা!” আম্মাই সন্মতি দিলে। তেওঁৰ মুখৰ আধাফুটা হাঁহিটো যেন সিহঁতৰ বাবে টকাখিনিতকৈও মূল্যৱান হৈ পৰিছিল।
বিদ্যালয়লৈ গৈ থাকোঁতে ৱাল্লীয়ে ৰমেশক মুৰুগনৰ দোকানৰ সন্মুখত ৰ’বলৈ ক’লে। উপ-পৰিদৰ্শক জয়া সিহঁতৰ ঘৰলৈ অহাৰ পিছৰে পৰা মুৰুগনে যেতিয়াই পাৰে সিহঁতৰ লগত কথা পাতিব বিচাৰিছিল। সিহঁতে দোকানত সোমাওঁতে তেওঁ ব্যস্ত আছিল; গতিকে ৱাল্লীয়ে ৰমেশক মিঠাই ৰখা ঠাইখিনিলৈ হেচুকি লৈ গ’ল।
তাই দাবীৰ সুৰত ৰমেশক ক’লে, “তুমি আন কিবা কিনি টকাখিনি খৰচ কৰাৰ আগতে মোৰ ডাঙৰ চকলেটটো কিনি দিয়া, কিয়নো বাজিত ময়েই জিকিম।”ৰমেশে যে উপ-পৰিদর্শক জয়া অহাৰ দিনা বাজি লগাইছিল মনত পেলাবলৈ তাক অলপ সময় লাগিল। সি হাঁহিলে আৰু ভনীয়েকক খৰধৰ কৰিবলৈ ক’লে। বস্তুখিনি বাচি লোৱাৰ পাছত ৱাল্লীয়ে মুৰুগনৰ ওচৰ পালেগৈ আৰু তেওঁৰ ফোনটো ব্যৱহাৰ কৰি এটা ফোন কৰিব পাৰিব নেকি সুধিলে। তাই জয়াৰ নম্বৰটো টিপিলে। এটা চিনাকি মাতে সেইফালৰ পৰা উত্তৰ দিলে, “অ মুৰুগন মামা, কোৱা।”
ৱাল্লীয়ে বুঢ়া আঙুলিটো উলিয়াই জোকাৰি জোকাৰি ৰমেশৰ ফালে দেখুৱাই দিলে। ইংগিতেৰে তাক বুজাই দিলে যে আৰক্ষী বিষয়াগৰাকীয়ে ফোনৰ উত্তৰ নিদিব বুলি কৰা তাৰ ধাৰণাটো ভুল।
“জয়াবা, মই ৱাল্লীয়ে কৈছোঁ।” জয়াই অলপ শংকিত হৈ সুধিলে, “সকলো ঠিকে আছেনে, ৱাল্লী?
কিবা সহায় লাগিব নেকি বাৰু?” “আমি সকলো ঠিকে আছোঁ, বা। মোৰ পাতি আমাৰ লগত কেইমাহমান থকাকৈ আহিব। তাকে জনাবলৈ মই ফোন কৰিছো। আম্মাই আপ্পাৰ বিষয়ে আৰু ইয়াত পৰিস্থিতি কিমান বেয়া আছিল সকলো লিখি তেওঁলৈ চিঠি পঠিয়াইছিল।” “বা:, এয়াতো বহুত ভাল খবৰ!
এতিয়া মোক কেনেকৈ যোগাযোগ কৰিব পাৰি তুমিও জানা, নহয় জানো?
যিকোনো সময়তে তোমাক সহায়ৰ প্রয়োজন হ’লে মোক ফোন কৰিবাদেই।”
ফোনটো কৰি উঠাৰ পিছত মুৰুগনে বহু প্রশ্নৰ উত্তৰ পাই গ’ল। আৰু ল’ৰা-ছোৱালীহালে চকলেটৰ বাকলিটো গুচাই গুচাই দোকানৰপৰা ওলাই আহিল। ৱাল্লীৰ মনটো বহুত পাতল পাতল লাগিল - সিহঁতে ভগাই খোৱা চকলেটটোৰ বাবে নহয়, আনকি তাই ককায়েকৰপৰা আৰু এটা চকলেট আদায় কৰিবলৈ সক্ষম হোৱাৰ বাবেও নহয়।
বৰং এইকাৰণেহে তাইৰ মনটো ভাল লাগিছিল যে আজি বহুদিনৰ মূৰত ৰমেশে বিদ্যালয়লৈ খোজ কাঢ়ি গৈ থাকোঁতে গুণগুণাই গান গাই গৈছিল।
নিজৰ ঘৰত ঘটা হিংসাত্মক ঘটনাৰ লগত শিশুৱে কিদৰে মোকাবিলা কৰিবখুব গালি-গালাজ কৰি থকা আৰু হিংস্র স্বভাৱৰ মাক-দেউতাকৰ লগত বাস কৰা সৰু ল’ৰা- ছোৱালীবোৰ প্রায়ে ভয়াতুৰ, খঙাল বা লাজকুৰীয়া হোৱা দেখা যায়। এয়া স্বাভাৱিক। যদি তোমাৰ চিনাকি কোনোবা এনে পৰিস্থিতিত আছে, তেন্তে তুমি তেওঁক তলৰ কথাখিনি জনাবা।হিংস্রতাক নীৰৱে সহ্য কৰা অনুচিত। সকলো শিশু আৰু প্রাপ্তবয়স্ক লোকৰ, বিশেষকৈ নিজৰ ঘৰৰ ভিতৰত, নিৰাপদে থকাৰ অধিকাৰ আছে হিংসাৰ বাবে কেতিয়াও শিশুটো জগৰীয়া নহয়। শিশুৰ ব্যৱহাৰ বা কাম হিংসাৰ কাৰণ হ’ব নোৱাৰে।ঘৰুৱা হিংসা এক অপৰাধ। ঘৰুৱা হিংসাৰ বিষয়ে যদি অভিযোগ দাখিল কৰা হয়, তেন্তে ভাৰতীয় আইনে শিশু আৰু মহিলাক সুৰক্ষা প্রদান কৰে। তেনে অপৰাধৰ বাবে দোষীক শাস্তি বিহা হয়।
কোনো শিশুৱে যদি নিজে তেনে দুৰ্ব্যৱহাৰৰ বিষয়ে অভিযোগ দিবলৈ অপাৰগ হয়, তেওঁৰ বন্ধু- বান্ধৱী আৰু সহপাঠীয়ে তেওঁক এনেদৰে সহায় কৰিব পাৰে-কোনো বিশ্বাসী মানুহৰ লগত সমস্যাটো আলোচনা কৰি কিবা এটা কৰাত আগভাগ ল’বলৈ পৰামৰ্শ দিয়া। ককা, আইতা, খুড়া-খুড়ী, ঘৰৰ ওচৰৰ কোনো লোক বা বিদ্যালয়ৰ প্রধান শিক্ষকো তেনে বিশ্বাসী ব্যক্তি হ’ব পাৰে। নিজৰ মাক-দেউতাকৰ লগত সমস্যাটো আলোচনা কৰি এই বিষয়ত তেওঁলোকৰ সহায় বিচাৰা।যদি প্রয়োজন হয়, তেওঁলোকৰ হৈ ১০৯৮ত ফোন কৰা। এই ২৪ ঘণ্টীয়া চাইল্ডলাইন সেৱা গোটেই ভাৰতবর্ষৰ যিকোনো প্রান্তৰ পৰা যিকোনো শিশু বা বয়স্ক লোকে ব্যৱহাৰ কৰিব পাৰে। ই কোনো শিশু বা ঘৰতে থকা বয়স্ক লোকে নির্যাতন বা হিংসাৰ বলি হ’লে তৎকালীনভাৱে সহায় আগবঢ়ায়।
-
আজি মই পঢ়াশালিলৈ নাযাওঁ।
কিয়নো আজি ৰবিবাৰ।
আজি মই টিভি নাচাওঁ।
চাৰিওদিশে বিদ্যুৎ সংযোগ ব্যাহত হৈ আছে।
আজি মই কি কৰিম?
আজি মই শৰীৰৰ অংগসমূহৰ কথা শুনিম। শৰীৰৰ কথা বাৰু শুনে নেকি?
প্রথমে মই মনে মনে থাকিম। একেবাৰে চুপ্-চাপ্। যাতে মই শৰীৰৰ অংগসমূহৰ কথা শুনিব পাৰো।
এতিয়া মই উশাহ নিশাহৰ শব্দ শুনিব বিচাৰো। উশাহত...   নিশাহত... উশাহত...   নিশাহত...
মই এতিয়া জোৰেৰে উশাহ লওঁচোন... খ.....ক!আৰু নিশাহ এৰি দিওঁ.... ফু....চ!
এইবাৰ মই হৃদপিণ্ডৰ শব্দ শুনিম ধপ্... ধপ্... ধপ্...
আমি হৃদপিণ্ডৰ ধপ্ ধপনি সঘনাই আৰু জোৰেৰে শুনিবলৈ পাওঁনে?নিশ্চয়, যদি আমি ২০ বাৰ তল ওপৰকৈ জপিয়াও তেনেহ’লে পাম।
এতিয়া চোৱাচোন মোৰ হৃদপিণ্ডৰ ধপ্ধপনি সঘনাই হৈছে বা বাঢ়িছে।  ধপ্... ধপ্... ধপ্...
যদি মই বুঢ়া আঙুলিটো হাতৰ তলুৱা আৰু বাহুৰ মাজত ধৰো তেনেহ’লে মই হৃদপিণ্ডৰ প্রতিটো ধপ্ধপনি শুনিবলৈ পাম। আঙুলিয়ে বাৰু শুনে নেকি?
মই মোৰ নিজৰ হাঁহি শুনিব পাৰো। হা:..হা: হা:..হা: হা:..হা: হা:..হা:
আৰু মোৰ কান্দোনও শুনিব পাৰো। উ...উ...উ...উ...উ...উ
আৰু মোৰ হাত চাপৰিও তাপ্ তাপ্ তাপ্ তাপ্
কেতিয়াবা-মই মোৰ পেটৰ শব্দও শুনিবলৈ পাওঁ গুৰ্...গুৰ্ গুৰ্...গুৰ্ গুৰ্...গুৰ্
পেটটোৱে তেতিয়া কি কয় জানানে?
খাবলৈ দিয়া খাবলৈ দিয়া।
মোৰ নাকটোৱে এতিয়া মায়ে পাকঘৰত বনাই থকা জেলেপীৰ শব্দ শুনিছে।   নাকেও শুনে নেকি?
মোৰ শৰীৰৰ শব্দ শুনাটো সঁচাকৈয়ে হাস্যমধুৰ। এতিয়া মই মোৰ দাঁতেৰে চোবোৱা শব্দ শুনিবলৈ পাম।
মোৰ পেটটোৱে এতিয়া মায়ে বনোৱা গৰম ফৰম জেলেপী খাবৰ বাবে ৰৈ আছে।
শৰীৰৰ অংগৰ সৈতে শব্দবোৰমিলোৱা হাত                                 সুঁহুৰি    ওঠ                                  চপট্   চপট্                           ভৰিৰ পতা                       তাপ্  তাপ্
এদিনাখন ৰাজিয়ে শান্তিৰে গছৰ তলত বহি বাজ্জি খাই-খাই এখন কিতাপ পঢ়ি আছিল। তেনেতে এটা কাউৰী তাইৰ ওচৰ পালেহি।তাই কাউৰীটোক দেখি কলে - “নমস্কাৰ কাকা!”
ৰাজিয়ে বাজ্জি একামোৰ খাবলৈ মুখখন মেলিছিলহে,তেনেতে কাউৰীটো ওপৰলৈ উৰি আহি বাজ্জিটো থাপ মাৰি উৰি গুছি গ'ল।
ৰাজিয়ে চিঞৰি-চিঞৰি কলে, “কাম নোহোৱা চৰাই, মোক মোৰ বাজ্জি ঘুৰাই দে।” ৰাজিয়ে বেৰৰ ওপৰেৰে জাঁপ মাৰি তাৰ পিছে-পিছে ৰাস্তাৰে দৌৰিব ধৰিলে।
চৰাইজনী লাহে লাহে উৰি গৈ আছিল। তেনেতে তাইৰ দেহৰ আকাৰ ডাঙৰ হ'ব ধৰিলে আৰু তাইৰ দেহৰ ওজন বাঢ়িব ধৰিলে। সকলোতকৈ বিপদসংকুল আছিল তাইৰ ক্রমে সৰু হৈ যোৱা পাখি দুখন। “মই তোক অতি সোনকাল ল'গ পাম।” ৰাজিয়ে ক'লে ।
ঠিক সেই সময়তে সেইফালেৰে চেলিম এখন চলাই আহি আছিল। ভাগৰুৱা কাউৰীটো আকাশৰপৰা সৰি পৰিল আৰু চেলিম আৰু তাৰ চাইকেলত আহি পৰিল: থাচ্!। ৰাজি দৌৰি আহি সিহঁতৰ ওচৰ পালে।
তাই ওচৰ পাই দেখিলে, চেলিম চাইকেলখনৰ সৈতে মাটিত বাগৰি পৰি আছিল। তাই দেখিলে যে তাৰ মূৰৰ ওপৰত এটা দেখিবলৈ অদ্ভুত, শক্তিশালী আৰু ডাঙৰ প্রাণীয়ে ধপ-ধপাই আছিল। ঠিক তেনেতে সি তাৰ চোকা দাঁত কেইটাৰে চেলিমকক জোৰকৈ  কামুৰি দিলে।  চম্প…!“আ:!” বুলি ডাঙৰকৈ চিঞৰি, চেলিমে  ক'লে“চোৱা তোমাৰ কাউৰীয়ে মোক কামুঁৰি আছে!”
“এইটো মোৰ কাউৰী নহয়।” ৰাজিয়ে ক'লে। “আচলতে এইটো কাউৰীয়েই নহয়।” কাউৰী বুলি ভাবি থকা প্রাণীটোলৈ দুয়ো চাবলৈ ধৰিলে। “তুমি ঠিকেই কৈছা, ই এক ডাইন'চ'ৰ হে!” চেলিম চিঞৰি উঠিল।
কাউৰীৰ দৰে দেখা ডাইন'চ'ৰজনীয়ে চটফটাবলৈ ধৰিলে আৰু ওচৰতে থকা বজাৰখনৰ ফালে দৌৰি গ'ল। ৰাজিয়ে সুধিলে, “যদি এইটোৱে আন মানুহকো কামোৰে?” “আমি ইয়াক ৰখাব লাগিব”, চেলিমে ক'লে।
কা...... ক্রা.......... বুলি  কাউৰীৰ দৰে দেখা ডাইন'চ'ৰটোৱে জোৰকৈ শব্দ কৰি সকলোকে খুন্দিয়াই বজাৰৰ ফালে আগবাঢ়িল।
কেৱল প্রফেছৰ খুড়ীদেউহে আচৰিত হৈ প্রাণীটোৰ ফালে চাই ৰ'ল: “এইটো সেই.......?
মোৰ মতিভ্রম হোৱা নাইতো?
এইটো এটা জীৱন্ত থেৰ'পড হয় নে?”
ৰাজি আৰু চেলিমে দৌৰা -দৌৰিকৈ গৈ প্রফেছৰ খুড়ীক উঠাই দিলে। ৰাজি আৰু চেলিমে কৌতুলহ'ল ভাবে সুধিলে, “প্রফেছৰ খুড়ী আপুনি দেখিলে নে .....?”তেখেতে ক'লে, “হয় মই  এটা চৰাই ডাইন'চ'ৰদেখিছো ?
তোমালোকে ইয়াক ক'ত পালা?” তেখেতে ক'লে যে “ই এতিয়া এক লুপ্তপ্রায় অৱস্থাত আছে। মই মোৰ ওৰে জীৱন ইয়াক লৈ গৱেষণা কৰি-কৰি আজিলৈকে ইয়াৰ মাথোঁ পুৰণা হাড়ঁ হে দেখিছো।”
সেই সময়তে কাউৰীৰ দৰে দেখা প্রাণীটো বজাৰৰ পৰা ওলাই গ'ল। ৰাজি, চেলিম আৰু প্রফেচৰ খুড়ীয়ে প্রাণীটোৰ পিছ ল'লে। ৰাজিয়ে খুব খৰকৈ দৌৰিবলৈ ধৰিলে আৰু তাৰফালে যাবলৈ ধৰিলে।
ৰাজিয়ে কাউৰী- ডাইন'চ'ৰ টোক ওচৰলৈ অনি ক'লে “পাই গ'লো তোক!” চেলিমে তলত বহি লৈ ক'লে, “ই  টি-ৰেক্স লৈ ৰুপান্তৰিত হৈ আছে !”প্রফেচৰ খুড়ীয়ে ফোপাই ফোপাই কলে - “সিহঁত..... অ'হ.... একেই..... হামা ...... পৰিয়াল। মানে চৰাই আৰু ডাইন'চ'ৰ। ই ওলোটাকৈ ক্রমবিকাশ কৰি আছে।” টি-ৰেক্স- এক ডাইন'চ'ৰৰ প্রজাতি।
তেনেতে এটা জেঠী ডাইন'চ'ৰটোৰ সমুখেৰে পাৰ হবলৈ লওতে থাপ মাৰি কামোৰ মাৰি দিলে।ৰাজিয়ে চিঞৰি দিলে, “ছি:, থু, নৰখাদক!”“এইটো এনেকুৱা কথা হৈছে যেন মই মোৰ সম্পর্কীয় ভাই- ভনীক খাই পেলাইছো।”, চেলিমে মাত লগালে।“নাই, সেইটো কথা নহয়।” প্ৰফেচৰ খুডীযে ক'লে, “চৰাইবোৰ ডাইন'চ'ৰৰে উত্তৰ পুৰুষ। গতিকে ইহঁতৰ যথেষ্ট পৰিমাণে ঘঁৰিয়ালৰ লগত মিল আছে। কিন্তু জেঠী হৈছে এক সম্পুর্ণ বেলেগ প্রজাতিৰ সৰীসৃপ।”
সেই কাউৰী ডাইন'চ'ৰটোৱে মাটিত নেজডাল পকাই শুই ল'লে আৰু এটা দুখলগা শব্দ উলিয়ালে: ক্রা......... ক্রোম্প।চেলিমে ক'লে, “ই চাগে আৰু উৰিব নোৱাৰিব কাৰণে দুখ মনে আছে।” ৰাজিয়ে মৰমেৰে তাৰ নাকত লাহেকৈ থপৰিয়াই দিলে।
তাৰ পিছত সিহঁত প্রফেচৰ খুড়ীৰ ঘৰলৈ গ'ল। তাত মেজ এখনৰ ওপৰত বাজ্জিৰে ভৰা প্লেট এখন থোৱা আছিল। “মমম..” ৰাজিয়ে ক'লে।“ক্ৰা!” ডাইন'চ'ৰেও মাত লগালে। ই প্রফেচৰ খুডীৰ সমান ওখকৈ থিয় দি প্লেটখন থপিয়াই লৈ গোটেই বাজ্জিৰ লগতে ষ্টীলৰ প্লেটখনো চোবাই দিলে ।
খাই-বৈ উঠি সি এটা ডাঙৰকৈ উগাৰ মাৰি সি তাৰ দাঁতকেইটা বহলকৈ উলিয়াই এটা হাঁহি মাৰি দিলে : কাকা........!
তাকে দেখি ৰাজি আৰু চেলিমে ইটোৱে আনটোৰ ফালে চাই হাঁহি মাৰিলে আৰু একেলগে ক'লে,“কাকাচাউৰুচ ৰেক্স !”
চৰাইবোৰ থেৰ'প'ডচ নামৰ ডাইন'চ'ৰ প্রজাতি এটাৰ উত্তৰপপুৰুষ। সিঁহতক প্রায়ে 'জীৱন্ত ডাইন'চ'ৰ' বুলি কয়। কেইটামান মাত্র পার্থক্যৰ বাহিৰে আন বহু ক্ষেত্রত চৰাই আৰু ডাইন'চ'ৰৰ মিল আছে।চৰাইবোৰ *নেজৰ হাড় চুটি ।* উৰিবলৈ, দীঘল কোমল পাখি থাকে আৰু ভৰিত আৰু কেতিয়াবা ডিঙিত অলপ মাংস থাকে। * ঠোঁট থাকে, দাঁত নাথাকে। * বহল ডেউকা। * পাতল, ফোপোলা হাড় থাকে। ডাইন'চ'ৰ বোৰ * দীঘল নেজ। * মাংসপেশী থাকে, চুটি চুটি নোমেৰে ভৰা পাখি। * ওলাই অহা নাক, দাঁতৰ সংখ্যা বহুত। * সৰু ডেউকা, উৰিব নোৱাৰে। * গধুৰ হাড়।
এটা  বার্দ'চ'ৰ বনোৱা!
আগৰ পৃষ্ঠাত থকা হাড়বোৰ তোমাৰ বহীত আঁকি লোৱা, তাৰ পিছত এখন কেঁচীৰ সহায়ত সেইবোৰ কাটি উলিওৱা আৰু যোৰা লগোৱা। এইবাৰ তুমি হাড়ঁবোৰৰ পৰা ডাইনা'চ'ৰ বা চৰাই বনাবলৈ চেষ্টা কৰা, নতুবা দুয়োটাই বনাবলৈ চেষ্টা কৰা।
-
সুপ্রভাত !
উঠিবৰ সময় হ’ল ।
মই নুঠো !
মই ইমান ডাঙৰ কামটো কৰিব নোৱাৰো !
মই দাঁত  নামাজো !
মই গা নোধোওঁ !
ৰাতিপুৱা মই ইডলী নাখাওঁ !
মই পাঠশালালৈয়ো নাযাওঁ  !
হু…         কিন্তু আজি তোমাৰ শ্রেণীৰ ল’ৰাহঁত চিৰিয়াখানালৈ বনভোজৰ কাৰণে যোৱাৰ কথা !
মই চেনীৰ লগত ইড্লী খাম !
মই পাঠশালালৈকো যাম !
গা ধোওঁতে মই গান গাম !
মই দাঁতো মাজিম !
অস্’ !
এইটো অতি দৰ্কাৰী কাম !
এই অতি দৰ্কাৰী কামটো মই কৰিম !
মই আহিছো ৰকেটৰ নিচিনাকৈ …, অনুগ্রহ কৰি মোক বাট এৰি দিয়া,                  মোৰ আগত কোনো থিয় নহ’বা !
সেউজীয়া ঘাহনীৰে ভৰা ৰাষ্ট্রীয় উদ্যান কাজিৰঙা।তাত ৰংমন নামৰ এটা সৰু গঁড় পোৱালি আছিল।ৰংমন বৰ বলী আছিল আৰু সি তাৰ মাক দেউতাকৰ সতে বাস কৰিছিল। তাৰ ধোৱাবৰনীয়া নোমবিহীন ছালখন আছিল গাঁঠিৰে ভৰা। এশিঙিয়া খড়গটোৰ বাবে সিহতি বৰ গৌৰব অনুভব কৰে। ৰংমন কাজিৰঙাৰ মাজেৰে বৈ অহা ব্রহ্মপুত্রৰ পাৰৰ বোকাত লুতুৰি-পুতুৰি হৈ বৰ ভাল পাইছিল।
গৰমৰ দিনৰ এটি আবেলি। ৰংমনে নদীলৈ পানী খাবলৈ আহিছিল। এই ঠাইখনলৈ অহা এজাক জীৱ- জন্তুৰ লগ হোৱা তাক বহুতে দেখিছিল।তাত আছিল গজৰাজ হাতী, দুষ্ট বান্দৰ, হিমু নামৰ হৰিণ, কলীয়া কাউৰী, নেলু নামৰ ষাঁড়গৰু, ক’লা দীঘল ডিঙিৰ হৰিণী, সাৰেং পক্ষী , হৰি আৰু ভানু নামৰ দুটা ভেকুলী।
গজৰাজেই প্রথমে মাত লগাইছিল-  “মই গজৰাজ আৰু এইবিলাক মোৰ বন্ধু“। ৰংমনে বৰ লাজ লাজ কৈ সকলোলৈকে চাইছিল।  “তোমাৰ নাম কি?” দুষ্ট বান্দৰে সুধিলে । ৰংমনে ঘূৰি চাই আৰু এখোজ পিচুৱাই আহিছিল। “মই ৰং –ৰং...” ঠিক সেই সময়তে এটা মাখিয়ে তাৰ নাকৰ ওপৰত বহি দিয়াত ৰংমনে হাঁচিয়াইছিল।
দুষ্ট বান্দৰ টোৱে খিল্ খিলাই হাঁহি পানীলৈ হাউলি অহা গছৰ ডাল এটিলৈ জাপ মাৰিলে “হিঃ, হিঃ, হিঃ, ৰং ৰং ...” সিহত সকলোৱে ভাবিছিল যে সি মাত্র ৰং। হিমু নাম হৰিণ টোৱে তালৈ চালে। আৰু নাকটো ঘুৰাই তললৈ হাউলি পানী খালে । ভানু আৰু হৰিয়ে দ পানীত সাতুৰি অনবৰতে পানীত ডুবিয়াইছিল। হৰিণীয়ে ৰংমনলৈ ঘূৰি চোৱা নাছিল। কলীয়া কাউৰীয়ে জোৰে চিঞৰিছিল। “অ’ তুমি ৰং – কি আচৰিত নাম”
ৰংমনে সিহঁতলৈ ঘুৰি চাইছিল। “ৰং-ৰং, হিঃ হিঃ হিঃ” দুষ্ট বান্দৰ টোৱে বাৰে বাৰে চিঞৰিছিল। ৰংমনে, পিছুৱাই আহিছিল আৰু চোঁচা লৈছিল। তাৰ মূৰটো হলাই, নাকেৰে জোৰেৰে বতাহ উলিয়াইছিল। তাৰ ছুটি শকত ঠেংকেইখনেৰে বৰ জোৰে দৌৰ দিলে।
সি অলপো ৰোৱা নাছিল। তাৰ বৰ খং উঠিছিল। কিয় তাক ইমান লাজে আগুৰি ধৰিছিল যে সি তাৰ নামটোকে কব নোৱাৰিলে। নদীৰ পাৰৰ ওখ ঘাঁহনিৰ মাজেৰে সি দৌৰিব ধৰিছিল। পথাৰৰ নিগনি, বনৰীয়া শহা আৰু ঈগল চৰাই সকলোকে সি পিছ পেলাই আহিছিল। হঠাতে সি নিজকে ৰাষ্ট্রীয় উদ্যানৰ কাষেৰে যোৱা ৰাজ আলিত উপস্থিত হোৱা বুলি গম পালে। সি ৰাজ আলিৰ মাজতে ৰৈ দিলে।
“কিয় মই ইমান লাজ কৰিলো ।মই নামটোকে কব নোৱাৰিলো । মই কঠোৰ পৰিশ্রম কৰিবই লাগিব।” সি বাৰে বাৰে জোৰকৈ নাকেৰে গোৰগোৰাবলৈ ধৰিলে। “ৰাইন ৰাইন ৰাইন সি পুনৰ গোৰগোৰাবলৈ ধৰিলে। “এনেদৰে নহ’ব” সি নিজে নিজে কৈছিল। “ৰাইন... ৰাইন” হঠাতে কোনোবাই হর্ণ বজাইছিল। বাছ,কাৰ ,আৰু ট্রাকবোৰ ৰৈ গৈছিল। ৰাজ আলিৰ মাজতে গঁড় পোৱালি টোৱে কি কৰিছে?
“পি- পি- পি ...পি- পি- পি” ৰংমনে ভয় খাইছিল। সি এপাক ঘূৰি তলৰ মুকলি ঠাইলৈ দৌৰ দিলে । সি তাৰ ঠেঙেৰে যিমান পাৰে  সিমান দৌৰিছিল।
ওখ ঘাঁহনি দৰা নোপোৱালৈকে সি দৌৰিয়ে থাকিল।  “ৰা-ই-ন ৰা-ই-ন , ৰা-ইন-ৰা-ই-ন” আকাশৰ ওপৰৰ পৰাই ঈগল চৰাইটোৱে তাৰ ঘূৰনীয়া আৰু তীক্ষ্ণ চকু দুটিৰে তললৈ চাইছিল।  সি দেখিছিল যে ৰংমনে বৰ জোৰেৰে আৰু স্পষ্টকৈ তাৰ নামটো কবলৈ অভ্যাস কৰি আছিল। পথাৰৰ মাজত থকা নিগনিটোৱেও লক্ষ্য কৰিছিল। শহাটোৱেও । সিহঁতে হাঁহিব পৰা নাছিল।  “ৰা-ই-ন- ৰং-ৰাইনচৰচ- মই গঁড় , মই ৰংমন, মই গঁড়।”
অৱশেষত ৰংমনে লাজ নকৰা হ’ল। সি পথাৰৰ নিগনিটোলৈ চাই কৈছিল, “মই ৰংমন, মই গঁড়”।সি আগৰ সেই ঠাইলৈ ঘূৰি গৈছিল। যত সকলো জন্তুৱে ব্রহ্মপুত্রৰ শীতল পানী খাইহি। তেনেতে তালৈ গজৰাজ আহিল। পিছে পিছে নেলু, হিমু, দুষ্ট বান্দৰ কলীয়া আৰু হৰিণী। ভানু আৰু হৰি ইতিমধ্যে তাত আছিল।
পথৰুৱা নিগনি, বনৰীয়া শহা আৰু ঈগলেও তাত যোগ দিছিল। ৰংমনে সকলোলৈকে চাইছিল। লাহে লাহে আৰু সাহসেৰে সি স্পষ্টকৈ কৈছিল, “মই ৰংমন, গঁড় ৰংমন,” সি কল্পনাই কৰিব পৰা নাছিল যে সি ইমান স্পষ্টকৈ তাৰ নামটো ক’ব পাৰিব।
ৰংমনে সকলোলৈকে চাইছিল। লাহে লাহে আৰু সাহসেৰে সি স্পষ্টকৈ কৈছিল, “মই ৰংমন, গঁড় ৰংমন,” সি কল্পনাই কৰিব পৰা নাছিল যে সি ইমান স্পষ্টকৈ তাৰ নামটো ক’ব পাৰিব।  জৰাজে কৈছিল, “হেৰা ৰংমন গঁড়” ঈগলে মাত দিছিল, “সি নিজৰ নামটো ক’বলৈ বৰ পৰিশ্রম কৰিছে । আমি আনক ঠাট্টা কৰা উচিত নহয়।” ঘূৰি চাইছিল।  ঘূৰি চাইছিল।  “ঠাট্টা নকৰিবা।”
দুষ্ট বান্দৰে কৈছিল, “আহা আমি বন্ধু হওঁ । ৰংমন গঁড়।” “এই ৰাষ্ট্রীয় উদ্যান সকলোৰে বাবে ,” গজৰাজে শুঁৰদাঙি চিঞৰি কৈছিল। “আমি মিলি জুলি থাকিব লাগে।  আনক হাঁহিব নালাগে।” আন জন্তুবোৰেও কৈছিল, “হেল্ল ৰংমন গঁড়” । ৰংমন বৰ সুখী হৈছিল। সি তাৰ নামটো ক’বলৈ শিকিছিল। লাজকুৰীয়া স্বভাব এৰি ৰংমনে বহুতো নতুন বন্ধু পাতিলে।
সাগৰৰ পানীবোৰ কিয় লুণীয়া?
সাগৰৰ পানীৰ সোৱাদ লুণীয়া হয়, কাৰণ সাগৰত নিমখ থাকে ।
চকলেটবোৰনো কিয় মিঠা হয়?
চকলেট খাই মিঠা লাগে, কাৰণ ইয়াত চেনি থাকে ।
আৰু নেমুবোৰ টেঙা কিয়?
নেমুত থকা এচিডে ইয়াৰ সোৱাদ টেঙা কৰে ।
চকুপানীতো নিমখ থাকে নেকি?
হয়, থাকে ।
আমত বাৰু চেনি থাকে নেকি?
হয় । পকা আমত চেনি থাকে ।
দৈত বাৰু এচিড থাকে নেকি?হয়, দৈত কিছু এচিড থাকে ।
দুই যজা ভাই-ভনী, সমৰ আৰু নিভ্যা স্কুল বাছৰ কাৰণে অপেক্ষা কৰি আছিল ।“পিছলৈ ঘূৰি নাচাবা । সি আমালৈ চাই আছে !‘‘ সমৰে ভনীয়েক নিভ্যাৰ কাণত ফুচফুচাই ক‘লে।
মিঠাইৱালা ৰাক্ষসটোৱেৰাস্তাৰ সিটো কাষত থকা  তাৰ দোকানৰ পৰা সিহঁতক চাই আছিল ।সি বৰ ডাঙৰ আৰু দেখিবলৈ ভয়ানক ।‘‘তাৰ মুখখন এটা বুলডগৰ নিচিনা !‘‘ সমৰে কঠোৰভাৱে ক‘লে।“তাৰ নাকটো চিঙ্গাৰা এটাৰ নিচিনা !‘‘ নিভ্যাই ক‘লে । “আৰু তাৰ আঙুলিবোৰ নোমাল ভেন্দীৰ নিচিনা !‘‘
মিঠাইৱালা ৰাক্ষসটো দেখিবলৈ ভয়ানক হ‘ব পাৰে, কিন্তু তাৰ দোকানত বহুত ভাল ভাল মিঠাই, পুতলা আৰু অন্য বস্তু আছে ।
তাৰ তাত বহুত ৰং-বিৰংৰ মিঠাই আৰু চকলেট আছে ।অন্য ল‘ৰা-ছোৱালীবোৰ দোকানলৈ যোৱা সিহঁতে দেখে, কিন্তু এই যজা ল‘ৰা-ছোৱালী দুটাই মিঠাই বা পুতলা কিনিবলৈ তাৰ দোকানলৈ যাবলৈ বৰ ভয় কৰে ।
এদিন সিহঁতে দোকানখনত বহুতো নতুন চকলেট দেখিলে ।সিহঁতে সাহ কৰি দোকানৰ ভিতৰলৈ সোমাই গ‘ল । “আমাক তাৰ পৰা চকলেট এটা দিব নে ?‘‘ সমৰে সৰু সৰুকৈ সুধিলে ।
ৰাক্ষস মিঠাইৱালাই দোকানৰ ভিতৰৰ পৰা তাৰ অজগৰৰ নিচিনা হাতৰে আগুৱাই আহিল ।“তোমালোকৰ দাঁতবোৰ সৰি যাব!‘‘ সি কোমলকৈ ক‘লে ।
সি তাৰ পইছা থোৱা দ্রয়াৰৰ পৰা দেখিবলৈ ভয়লগা দাঁতৰ পাৰি এযোৰ উলিয়াই সিহঁতক দেখুৱালে । সমৰ আৰু নিভ্যাই এবাৰ চায়েই তাৰ পৰা দৌৰি গুচি গ‘ল !“সি আমাক তাৰ এই দাঁতেৰে কামুৰিবলৈ ধৰিছিল ।‘‘ সিহঁত ঘৰ আহি পোৱাৰ পিছত নিভ্যাই কঁপি কঁপি ক‘লে ।ইয়াৰ পিছত সিহঁত সেই দোকানলৈ যাবলৈ আৰু সাহস নকৰিলে ।
কিন্তু আজি সমৰ আৰু নিভ্যাই তাতকৈয়ো বেচি ভয়ানক দৃশ্য এটা দেখিবলৈ পালে ।  মিঠাইৱালা ৰাক্ষসে এটা কুকুৰ পোৱালিক মুখৰ ওচৰত লৈ নচুৱাই আছিল !
তাৰ পিছত সি পোৱালিটো লৈ দোকানৰ ভিতৰলৈ সোমাই গৈ নোহোৱা হৈ গ‘ল ।“নাই, নাই, সি কুকুৰ পোৱালিটো ৰান্ধি খাবলৈ ভিতৰলৈ লৈ গৈছে !‘‘ নিভ্যাই  চিঞৰি ক‘লে ।
সমৰ আৰু নিভ্যাই  বুজি পালে, সিহঁতৰ কুকুৰ ল‘ল‘ আৰু তাইৰ পোৱালি ছটাৰ বিপদ হ‘ব পাৰে ।“আমি মিঠাইৱালা ৰাক্ষসটোক তোমালোকক ৰান্ধি খাবলৈ নিদিওঁ ।‘‘
কিন্তু পিছদিনা সিহঁতৰ মাক দোকানলৈ যাওঁতে জপনাখন খুলি থৈ গ‘ল ।সমৰ আৰু নিভ্যাই কুকুৰ পোৱালি ছটা বাহিৰলৈ ওলাই মিঠাইৱালা ৰাক্ষসটোৰ দোকানলৈ যোৱা দেখি বৰ ভয় খালে !
সমৰ আৰু নিভ্যাই ইটোৱে সিটোৰ হাতত ধৰি দোকানৰ অন্ধকাৰ কোঠাটোলৈ সোমাই গ‘ল ।তাত কোনো নাছিল!পিছফালে এখন দুৱাৰ আধা খোলা হৈ আছে । কঁপি কঁপি সিহঁতে দুৱাৰখন খুলি দিলে ।
মিঠাইৱালা ৰাক্ষসটোৱে ল‘ৰা-ছোৱালী কেইটাৰ ফালেহাঁহি মাৰি চাই ক‘লে,“চোৱা‘‘, সি ক‘লে।“সিহঁতে ভয় নাই কৰা!‘‘
টক্‌ টক্‌!
মাকে দুৱাৰখন খুলিলে। “ৰঘু মামা!” আমিচ আৰু চোনিয়ে তেখেতক সাৱটি ধৰি চিঞৰি উঠিল।
ৰঘু মামা সিহঁতৰ মাকৰ একমাত্র ভায়েক আছিল। তেওঁ সদায় সিহঁতক ভাল ভাল কাহিনী শুনাইছিল আৰু সিহঁতৰ কাৰণে খুব আমোদজনক উপহাৰ আনিছিল। কিন্তু ৰঘু মামাৰ লগত এটাই সমস্যা আছিল।
ৰঘু মামা ইমানেই এলেহুৱা আছিল যে তেওঁ ঘণ্টাৰ পিছত ঘণ্টা ধৰি নিজৰ চকীখনত বহি পঢ়ি বা টি.ভি.
চাই থাকিব পাৰিছিল। নাইবা শুই থাকিব পাৰিছিল। তেওঁ ঘৰৰ একোৱে কাম নকৰিছিল আৰু আনকি গেলামাল কিনিবলৈ বজাৰলৈও নগৈছিল। বায়েকে তেওঁৰ এলেহুৱামি দেখি বিৰক্ত হৈ পৰিছিল।
মাকে ক'লে, “তেনেহ'লে ৰঘু, এইবাৰো সদায়ৰ নিচিনা তোমাৰ বন্ধৰ দিনকেইটা নিজৰ প্রিয় চকীখনতে কটাম বুলি ভাবিছা নে?” ৰঘু মামাকে ক'লে, “নাই, নহয়!
এইবাৰ মই পানীৰ তলৰ গুহা চাম, ওখ পৰ্বত বগাম আৰু হাবিত বাঘ চিকাৰ কৰিম। “ক'ত, ক'ত?” আমিচ আৰু চোনিয়ে হঠাৎ চিঞৰি উঠিল। “আমিও যাম!” “হাঁ!” মাকে ক'লে। “তোমাৰো যে ধেমালি আৰু দেই!” ৰঘু মামাকে এটা ৰহস্যময় হাঁহি মাৰিলে।
তাৰ পিছদিনা, যেতিয়া ৰঘু মামা তেওঁৰ কোঠাত আছিল, আমিচ আৰু চোনিয়ে তেওঁক কাৰোবাৰ সৈতে কথা পাতি থকা শুনিলে। “বাহ!” তেওঁ কৈ আছিল। তাৰ পিছত, “অতি সুন্দৰ!” তাৰে অলপ পিছত, “আহ হা!” অকণমানি ল'ৰা-ছোৱালী দুটা কোঠাৰ ভিতৰলৈ দৌৰি গ'ল। “কি হ'ল, ৰঘু মামা?”
ৰঘু মামা এযোৰ ডাঙৰ ক'লা চশমা পিন্ধি নিজৰ প্রিয় চকীখনত বহি আছিল। কোঠাটোত আন কোনো ব্যক্তি নাছিল!
চোনি আৰু আমিচে আচৰিত হৈ ইজনে-সিজনৰ ফালে চালে। আমিচে মামাকৰ প্ৰায় গোটেই মুখখন ঢাকি ধৰা ক'লা চশমাযোৰলৈ লক্ষ্য কৰি তেওঁক সুধিলে, “সকলো ঠিকে আছে নে মামা?” ৰঘুৱে হাঁহিলে আৰু চশমাযোৰ খুলি চোনিক ক'লে, “লোৱা, এইযোৰ পিন্ধি চোৱাচোন।” “এয়া কি?” চোনিয়ে সুধিলে। চশমাযোৰ ইমানেই গধূৰ আছিল যে তাই দুইখন হাতেৰে চশমাযোৰ ধৰিব লগা হ'ল।
ৰঘু মামাই সাৱধানে চশমাযোৰ চনিক পিন্ধাই দিলে। চশমাযোৰ এন্ধাৰ হৈ আছিল, সেইবাবে তাই প্রথমে একো দেখা নাছিল। তাৰে পিছত মামাই এটা বুটাম টিপি দিলে। হঠাৎ চনি সাগৰত আছিল!চাৰিওপাশে ৰঙীণ মাছ আছে। তাই বাওঁ ফালে মুখখন ঘূৰাই দেখিলে যে এটা ডাঙৰ কাছ তাইৰ কাষতে সাতুৰি আছে। কাছটো ইমানেই কাষত আছিল যে তাই ভাবিলে তাই কাছটো চুব পাৰিব।তাৰে পিছত তাই আনফালে মুখখন ঘূৰালে… “ইহ!” এটা ডাঙৰ হাংগৰ তাইৰ কাষতে সাতুৰি থকা দেখি তাই চিঞৰি উঠিলে।
আচৰিত হৈ থকা চনিৰ পৰা চশমাযোৰ লব খুজি অমিচে কলে,  “মোকো চাবলৈ দিয়া!
মোকো চাবলৈ দিয়া!” ৰঘু মামাই কলে, “ইয়াৰ পিছত তোমাৰে পাল। তোমাৰ বাবে আন এটা কাহিনী আছে।” অমিচে চশমাযোৰ পিন্ধাৰ পিছত মামাই আন এটা বুটাম টিপি দিলে।“আহ, মই এজাক ফুটুকী হৰিণ আৰু লংগুৰ দেখা পাইছো!”অমিচ গছেৰে ভৰা এখন ঘন অৰণ্যত আছিল। সি বিভিন্ন চৰাইৰ মাত শুনিবলৈ পালে। ওপৰলৈ চোৱাত সি এজাক ৰাজহাঁহ V-আকাৰত গোটেই আকাশত উৰি থকা দেখিলে।
চোনিয়ে কলে,“এইয়া ইমান সঁচা যেন অনুভৱ হয়। মই যেতিয়া চশমাযোৰ পিন্ধিছিলো, এনেকুৱা লাগিছিল যেন মই পানীৰ তলত সাঁতুৰি আছিলো।” ৰঘু মামাকে কলে, “হয়!
সেইবাবে চাগে ইয়াক 'ভাৰ্চুৱেল ৰিয়েলিটি' বোলা হয়।” চোনি বিভ্রান্ত হৈ পৰিল। “কিন্তু ভাৰ্চুৱেল মানে অসত্য নহয় জানো?
', তাই সুধিলে, 'তেনেহলে অসত্যতাত সত্যতা কেনেকৈ থাকিব পাৰে?” ৰঘু মামাকে কলে, “এইটো অতি বুধিয়কৰ প্রশ্ন সুধিছা। ইয়াক ভাৰ্চুৱেল ৰিয়েলিটি বা ভি আৰ বোলা হয় কাৰণ ই তোমাক অনুভৱ কৰায় যে, যি তুমি দেখি আছা সেয়া সত্য। সেইবাবে এয়া প্রায় সত্য।” “মোক সহায় কৰা!
বাঘ এটাই মোক খাব ওলাইছে।” আমিচে চিঞৰি উঠিল। ৰঘু মামাকে হাঁহিলে। তেওঁ আমিচক ক'লে, “চিন্তা নকৰিবা, তুমি একেবাৰে নিৰাপদে আছা!” চোনিয়ে উৎসাহিত হৈ ক'লে, “ই চিনেমা চোৱাৰ দৰে লাগে, কিন্তু তাৰে তুলনাত বেছি ভাল।” মামাকে ক'লে, “ঠিক কৈছা!
যেতিয়া আমি ছবি ঘৰত চিনেমা চাওঁ, স্ক্রীনখন কেৱল আমাৰ সন্মুখত থাকে। কিন্তু যেতিয়া আমি ভি আৰ চশমাযোৰ পিন্ধি লওঁ, এনেকুৱা লাগে যেন চিনেমাখন আমাৰ চৌপাশে চলি আছে।”
ৰঘু মামাকে সুধিলে, “তেনেহ'লে মোৰ দৰে তোমালোকেও নিজৰ গৰমৰ বন্ধটো ভাৰ্চুৱেল ৰিয়েলিটিৰ অনুসন্ধান কৰি কটাব খোজা নে?” আমিচে চশমাযোৰ খুলি অলপ সময় ভাবিলে আৰু তাৰ পিছত ক'লে, “মই ভাবো যে মই আচল সত্যতাহে পছন্দ কৰোঁ।”“কিন্তু কিয়?” ৰঘু মামাকে আচৰিত হৈ সুধিলে। আমিচে ক'লে, “মই অৰণ্যত এটা ৰসাল আম দেখিছিলো। এতিয়া মোৰ আম খাব মন গৈছে। কিন্তু ভাৰ্চুৱেল ৰিয়েলিটিত মই আম খাব নোৱাৰো।” চোনিয়ে ক'লে, “ময়ো খাম আম!” দুয়ো পাকঘৰলৈ দৌৰি গ'ল। “মোৰ বাবে ৰোৱাচোন!” ৰঘু মামাকে ক'লে আৰু সিহঁতৰ পিছে পিছে গ'ল। অৱশেষত ৰঘু মামাক নিজৰ প্রিয় চকীখনৰ পৰা উঠিল।
ভাৰ্চুৱেল ৰিয়েলিটি বাইট ১.
“ভাৰ্চুৱেল ৰিয়েলিটি” নামটো প্রথমবাৰৰ বাবে ১৯৮৩ চনত  ডেমিয়েন ব্রোদৰিকৰ 'দ্যা জুদাছ মন্‌দালা' নামৰ বিজ্ঞানভিত্তিক উপন্যাসখনত ব্যৱহাৰ হৈছিল।২.
ভি আৰ খুব শক্তিশালী কম্পিউটাৰেৰে বনোৱা হয়। ত্রিমাত্রিক বিশ্বৰ সৃষ্টি কৰিবলৈ চশমাযোৰৰ ভিতৰত সৰু স্ক্রীন ব্যৱহাৰ কৰা হয় যাতে ইয়াক আচল পৃথিৱীৰ দৰে চাব আৰু অনুভৱ কৰিব পাৰি।
ভাৰ্চুৱেল ৰিয়েলিটি বাইট ৩.
ভি আৰ চশমাত সংবেদক থাকে, যিয়ে আমাৰ চকু কোন দিশে ঘূৰিছে ধৰা পেলাব পাৰে। উদাহৰণস্বৰূপে, যদি তুমি ওপৰৰ দিশে চোৱা, চশমাযোৰৰ ছবিখিনিও সলনি হয়। তুমি আচল জীৱনত যি দেখিলাহেঁতেন, চশমাযোৰেও সেয়া দেখুৱায়। সেইবাবে যদি তুমি আমিচৰ দৰে অৰণ্যত থাকা আৰু ওপৰৰ ফালে চোৱা, তেনেহ'লে তুমি অৰণ্যৰ সলনি আকাশ দেখিবা।
৪.
ভাৰ্চুৱেল ৰিয়েলিটি কেৱল খেল খেলাৰ বাবে বা নতুন পৃথিৱীৰ অনুসন্ধান কৰিবলৈ ব্যৱহাৰ কৰা নহয়। ইয়াক কঠিন কামত মানুহক প্রশিক্ষণ দিবলৈও ব্যৱহাৰ কৰিব পাৰি। অগ্নিনিৰ্বাপনকাৰীয়ে ভি আৰৰ সহায়ত জ্বলি থকা বিল্ডিঙৰ পৰা মানুহ উদ্ধাৰ কৰাৰ অনুশীলন কৰিব পাৰে। মহাকাশচাৰীসকলে মহাকাশত থকাৰ আৰু নতুন পৃথিৱীৰ অনুসন্ধান কৰাৰ অনুশীলন কৰিব পাৰে। ভাৱি চোৱাচোন, মহাকাশযানত ভৰি দিয়াৰ আগতে মংগল গ্রহত খোজ কঢ়াৰ অনুভৱ কৰিব পাৰিলে কেনেকুৱা লাগিব!
৫.
ভি আৰ চশমা শিশুসকলৰ ব্যৱহাৰৰ বাবে সুৰক্ষিত নে?
বিজ্ঞানীসকলে বিশ্বাস কৰে যে মোবাইল ফোনৰ দৰে সৰু স্ক্রীনত কিবা চোৱা আৰু ভি আৰত কিবা চোৱাৰ পৰিণতি একে। সেইবাবে আমি কিমান সময় আৰু কিমান সঘনে ইয়াক ব্যৱহাৰ কৰো, সেইবিষয়ে সাৱধান হোৱা উচিত।
-
কিছুদিন আগেয়ে, এদিন ৰাতিপুৱা ৰাজু আনদিনাৰ দৰে পঢ়াশালিলৈ যাবলৈ ওলাল। সি পঢ়াশালিলৈ বৰ হেপাঁহেৰে আগবাঢ়ি গৈছিল যিহেতু সি তালৈ গৈ ভাল পায়। তেনে সময়তে সি কিছুমান বিভিন্ন আকাৰৰ বৰ বেলেগ ধৰণৰ বস্তু দেখিলে। সিঁহতে কান্ধত কিতাপৰ বেগ ওলোমাই পঢ়াশালিলৈ গৈ আছে।
যেতিয়া সি আগবাঢ়ি বস্তুবোৰৰ কাষ চাপিল, সি ভাবিলে সেইবোৰ সি বজাৰত দেখা পাচলিবোৰেই নে?
বিশ্বাস কৰিব নোৱাৰি সি চকু দুটা মোহাৰিলে।
পাচলিবোৰ দেখাত সতেজ আৰু পূৰঠ। সেইবোৰ কণমানি সৈন্য দলৰ দৰে , এটাৰ পাছত এটাকৈ পঢ়াশালিৰ ফালে আগুৱাই  গৈ আছে।
ৰাজুৱে বেগাই খোজ ল’লে। নতুন সতীর্থ বোৰৰ প্রতি তাৰ কৌতুহল জন্মিল, আৰু সিহঁতক ওচৰৰ পৰা চাবলৈ বৰ মন গ’ল।
অৱশেষত ৰাজু আগবাঢ়ি গৈ বস্তুবোৰ লগ পালেগৈ। সি মুখ মেলি অবাক হৈ সেইবোৰ চাই ৰ’ল।
সি অনুমান কৰাৰ দৰেই সেইবোৰ বস্তু আচলতে পাচলিয়েই আছিল। সেইবোৰ আলু , মিঠা –আলু, কচু আৰু সি বজাৰত দেখা বিভিন্ন ধৰণৰ মাটিৰ তলত হোৱা শিপা থকা পাচলি।
“এইয়া কি, এয়া সঁচাই তোমালোকনে?” সি ভবাৰ আগতেই তাৰ মুখৰ পৰা প্রশ্নটো ওলাই গ’ল।  পাচলিবোৰে উত্তৰ নিদিলে। ইটোৱে সিটোলৈ চাই মাথো হাঁহিলে। ৰাজু অবাক হোৱা দেখি আমোদ পালে।
“তোমালোক ক’লৈ যোৱা?” ৰাজুৱে আচৰিত হৈ সুধিলে। “ ক’ল আৰু যাম?” পাচলি বোৰে একেলগে উত্তৰ দিলে। “আমি পঢ়াশালিলৈ বুলি ওলাইছো !”
কিছু সময়ৰ পাছত ৰাজুৱে পাচলি বোৰৰ আছেনে নাই গম ল’বলৈ ঘূৰি চালে। তেতিয়া সি সেইদিনা দ্বিতীয় বাৰৰ বাবে আচৰিত হ’ল। শিপা থকা পাচলিৰ সৈতে এইবাৰ এমুঠা সেউজীয়া শাকেও যোগ দিছে। সিহতেঁও কিতাপৰ বেগ লৈ পঢ়াশালিলৈ আগবাঢ়িছে।
এই সমদলৰ অংশীদাৰ হ’বলৈ পাই ৰাজুৰ আনন্দৰ সীমা নাই। সি আগতে কাকো এনেদৰে পাচলিৰ সমদলৰ লগত পঢ়াশালিলৈ যোৱা দেখা নাই।
লাহে লাহে সমদলটো পঢ়াশালি পালেগৈ।এই আচৰিত ধৰণৰ দলটো চাবলৈ সকলো ল’ৰা ছোৱালী পঢ়াশালিৰ দুৱাৰ মুখ পালেহি। সিহঁতে মুখ মেলি চাই ৰ’ল । সিহঁতে অবাক হৈ চকু মেলি চাই থাকিল।
ৰাজুৰ শিক্ষয়ত্রী গৰাকী আগবাঢ়ি আহি তেঁওলোকক আদৰণি জনালে। “বেচ ভাল ল’ৰা!” ৰাজুৰ পিঠিত থপৰিয়াই তেঁও ক’লে। ৰাজুৱে উৎসাহ পালে। ‘ধন্যবাদ বাইদেউ’, সি আনন্দেৰে ক’লে। আৰু সৰু ল’ৰা ছোৱালী বোৰেও উল্লাসেৰে হাতচাপৰি মাৰিলে।
শিক্ষয়ত্রী গ’ল কিন্তু কোনোবাই যেন তাক  থপৰিয়াই আছিল। অত তত জোৰৰে। ৰাজুৱে চকু মেলিলে।তাৰ মাকে তাক ঢকিয়াই জগাই আছিল, “উঠা ৰাজু, তোমাৰ পঢ়াশালিলৈ যোৱা দেৰি হ’ব।” ৰাজুৱে সাৰ পালে। “মই সপোন দেখি আছিলো।" সি নিজকে ক’লে। “কি অদ্ভূত সপোন দেখিলো!” অকলে অকলে হাঁহি হাঁহি ৰাজু বিচনাৰ পৰা উঠিল। ঠিক সময়ত পঢ়াশালি পাবলৈ হ’লে সি এতিয়া লৰা-লৰি কৰিব লাগিব।
তোমাৰ নিজৰ চিন্তাৰে ছবিখন ৰং কৰা
তোমাৰ নিজৰ চিন্তাৰে ছবিখন ৰং কৰা ।
তোমাৰ নিজৰ চিন্তাৰে ছবিখন ৰং কৰা ।
মই হ‘লো গোল্লু - গোল ।মোক সকলোৱে ভাল পায় ।তুমি যি কোনো সময়ত মোক য‘তে ত‘তে লগ পাবা !
সূৰ্যটো বৰ গৰম হোৱাৰ সময়ত দেখিবলৈ মোৰ নিচিনা গোল হয় ।     এনে সময়ত তোমাক এটা ছাটিৰ প্রয়োজন হয়, যিটো আকৌ দেখিবলৈ গোলৰ আধা ।
ৰাতি হাঁহি থকা জোনবাইটো মোৰ দৰে গোল ।ফেঁচাটোৰ গোল চকু কেইটাৰ মাজেৰে মই ইয়ালৈ চাওঁ ।
ডাঙৰ ডাঙৰ তৰমুজ, আপেল, কমলা, বিলাহী আনকি অকমাণি নেমুটোও - মোৰ নিচিনা গোল ... আৰু মিঠাইবোৰ !ৰসাল ৰসগোল্লা, চেনীৰ ৰসত ডুবি থকা গোলাব জামু, ধুনীয়া ধুনীয়া লাড়ুবোৰ... সকলো এই গোল মিঠাইৰ ভিতৰত পৰে ।
জন্তুবোৰে মোৰ সহায়ত সিহঁতৰ গাটো সজাবলৈ বিচাৰে ।চিতা বাঘ, হৰিণৰ গোটেই গাটো মোৰ সহায়তে সজোৱা ।সোন পৰুৱা আৰু পখিলাৰ গাতো মোক পাবা !
খেল পথাৰত বলৰ ৰূপত মোক পাবা,হুপলা ৰিং আৰু বিভিন্ন আনন্দ দিব পৰা খেলৰ আহিলা হিচাবে মোক দেখিবা !
মই নাথাকিলেতোমালোকে দেখা ট্রাক, উৰাজাহাজ, মটৰ গাড়ী,চাইকেল আদিয়ে লৰচৰ কৰিব নোৱাৰে  ... মোৰ কাৰণে নহয়নো আৰু কাৰ কাৰণে ?
কিন্তু এনে এখন ঠাই আছে, য‘ত মই থকাতো কোনেও নিবিচাৰে ।সেয়া হ‘ল তোমালোকৰ পৰীক্ষাৰ বহী !
বেয়া নাপাবা বন্ধু !কেনেবাকৈ আহিলে মই নিজেও দুখ অনুভৱ কৰোঁ ।ইয়াৰ পৰা মোক আঁতৰ কৰিবৰ কাৰণে তোমালোকে আৰু বেচিকৈ কষ্ট কৰিব লাগিব !
এটা আছিল শকত মেকুৰী ভাই। শকত মেকুৰীৰ খাবৰ মন মিঠাই।
শকত মেকুৰীয়ে চকু ঘূৰালে।
শকত মেকুৰীয়ে দেখা পালেএজন মিঠাই দোকানীক।
মিঠাই দোকানীয়ে বৰফি বনাইছিল।
শকত মেকুৰীয়ে খালে মনে মনে।
মিঠাই দোকানীয়ে দেখা পালে। শকত মেকুৰী দৌৰি পলাল।
অনুৱে আজি টিভিৰ পৰ্দাৰপৰা চকু আঁতৰোৱাই নাই। তাই ভাৰত-অষ্ট্ৰেলিয়াৰ মাজৰ খেল চাই আছে। “বেটৰ বাহিৰফালে কাষত লাগি বল উফৰি গৈছে.........কেট্চ........আউট!” ধাৰাভাষ্যকাৰজনে ঘোষণা কৰিলে।
“ইয়ে!
আমি জিকিলো!
ইয়ে!” অনুৱে বিজয়ৰ ফূৰ্তিতে নাচি দিলে। “তাক-ধিনা-ধিন!”
অনুৱে মাকৰ আগত ঘোষণা কৰি দিলে, “মা, মই ক্ৰিকেট খেলিম।” ক্ৰিকেট তাইৰ বৰ প্ৰিয়। ভাৰতীয় মহিলা ক্ৰিকেট দলৰ কেপ্টেইন মিতালী ৰাজৰ তাই ডাঙৰ অনুৰাগী। তেনেতে কোনোবাই কলিং বেল বজালে। পাপা (অনুৰ দেউতাক) ঘৰ আহি পালে। অনুৱে তেওঁক সুধিলে, “মোক ক্ৰিকেট খেলিবলৈ শিকাই দিবানে?”
পিছদিনাখন সন্ধিয়াই দেউতাকে এটা ডাঙৰ টোপোলা লৈ ঘৰলৈ আহিল। টোপোলাটোৰ ভিতৰত এখন বেট, খেলোতে পিন্ধা হাতমোজা, আৰু লগতে উৰু, হাত আৰু পেটৰ প্রতিৰক্ষা কৱচ।
অনুৰ বিদ্যালয়ৰ সমনীয়াবোৰ আহিছে। অনুৰ দৰে মৃদুলা আৰু শান্তাৰ দৃষ্টিশক্তিও আংশিক। অমিতাই চকুৰে একেবাৰেই দেখা নাপায়। ৰুমীৰ দৃষ্টিশক্তি সিহঁত আটাইকেইজনীতকৈ ভাল।
পথাৰত পাপাই পিট্চৰ দুয়োমূৰে ষ্টাম্পকেইডাল পুতি দিলে। এই ষ্টাম্পকেইডাল ফোপোলা ধাতুৰে নিৰ্মান কৰে যাতে বলে ষ্টাম্পত আঘাত কৰিলেই খেলুৱৈসকলে শব্দ শুনা পায়। টং,টং,টং!
পাপাই ফাইবাৰ প্লাষ্টিকৰ বলটো জোকাৰি দিলে। ঝৰ্ ঝৰ্ ঝৰ্। বলটোৰ ভিতৰত থকা ধাতুৰ সৰু সৰু বলবোৰ জোকাৰণি খাই জুনুকাৰ দৰে শব্দ কৰি উঠিল। “অনু, এই শব্দটো মন কৰিলে গম পাবা বলটো তোমাৰ কিমান ওচৰত আছে,” পাপাই ক'লে। তেওঁ বলটো শান্তাৰ হাতত দিলে আৰু বল দলিওৱাৰ আগতে তাইক 'সাজুনে?'
বুলি চিঞৰিবলৈ ক’লে৷ “অনুৱে 'অ'' বুলি কোৱাৰ লগে লগে তুমি 'খেলা' বুলি চিঞৰি লগে লগে বলটো দলিয়াই দিবা।”
অনুৱে নিজৰ অৱস্থান ল'লে।  “সাজুনে?” “অ'!” “খেলা!”
ঝৰ্ ঝৰ্ ঝৰ্। বলটো পিট্চখনত চাৰিবাৰকৈ জপিয়াই আহিছে। এ হে!
বলটো অনুৱে কোবাব নোৱাৰিলে। শান্তাই অকৌ এবাৰ বলটো দলিয়ালে। ঠক!
বল উফৰি গৈ পথাৰৰ এটা কোণত পৰিলগৈ৷ চাৰি ৰাণ!
ছোৱালীকেইজনীয়ে সদায় অভ্যাস কৰিবলৈ ল’লে। তেনেকৈ দুমাহ পাৰ হৈ গ'ল। বিদ্যালয়ৰ ক্রীড়া শিক্ষকে ঘোষণা কৰিলে যে অনু আৰু তাইৰ লগৰীয়াসকলে এখন আন্ত:বিদ্যালয় ক্রিকেট খেলত ভাগ ল’ব। তাকে শুনি ছোৱালীকেইজনী উৎসাহিত হৈ উঠিল।
“টেইল!” অনুৰ দলে টছত জিকিলে আৰু ফিল্ডিং কৰিবলৈ সিদ্ধান্ত ল'লে। অনুৱে প্রথম অ’ভাৰটো বল কৰিবলৈ আগবাঢ়িল। ”সাজুনে?” তাই চিঞৰিলে। “অ'!” অনুৱে দীঘলকৈ উশাহ  লৈ দৌৰ মাৰিলে  আৰু চিঞৰিলে, “খেলা!”
ঝৰ্ ঝৰ্ ঝৰ্। বলটো পিচ্খনত খৰকৈ শব্দ কৰি জপিয়াই গ'ল। বেটিং কৰি থকা চোহিনিয়ে জোৰকৈ বলটো কোবাই দিলে। থক্!
বলটো উফৰি বাউণ্ডেৰী পাৰ হৈ গ’ল আৰু আম্পায়াৰে ছয় ৰাণ বুলি ঘোষণা কৰিলে। দর্শকসকলে উল্লাসত চিঞৰিলে। অনুৱে ভিতৰি আৰু দৃঢ় হ'ল। এইটো উইকেট যেনেতেনে ল'বই লাগিব। ঠক্!
বল ওপৰলৈ উঠি গ'ল.... আৰু এয়া!
মৃদুলাই কেট্চ ধৰিলে।
এইবাৰ নতুন খেলুৱৈ পৌলাই ক্রিজত আহি অৱস্থান কৰিলে। অনুৱে দৌৰ মাৰি বল দলিয়াই দিলে। টং টং। “আৰু এটা উইকেট গ'ল!” আম্পায়াৰে ঘোষণা কৰিলে। দুটা উইকেট গ'ল। দর্শকবোৰে উল্লাসত চিঞৰিব ধৰিলে, হেট-ট্ৰিক, হেট-ট্ৰিক!
অনুৱে কৰিব পাৰিব নে?
এইবাৰ জ’য়াই আহি বেট ধৰিলে। অনুৰ বুকুখন জোৰেৰে ধপ-ধপাবলৈ ধৰিলে। তাই নিজৰ উদ্বিগ্নতাক পাত্তা নিদিবলৈ চেষ্টা কৰিলে আৰু বল দলিয়ালে। জ’য়াৰ বেটত বলটো নালাগিল, কিন্তু তাই ৰাণ ল'বলৈ আগুৱাই গ’ল। উইকেটত থকা ৰুমীয়ে বলটো ধৰি লৈ ষ্টাম্পলৈ বুলি দলিয়াই দিলে।
বলে ষ্টাম্পত খুন্দা মাৰিলে!
আউট!
“হেট-ট্ৰিক!
হেট-ট্ৰিক!
হেট-ট্ৰিক!” দর্শকে সমস্বৰে চিঞৰিলে।
দৃষ্টিহীনৰ ক্ৰিকেট দৃষ্টিহীনৰ ক্ৰিকেট হ’ল চকুৰে একেবাৰেই নেদেখা বা সামান্য পৰিমাণে দেখা খেলুৱৈসকলৰ উপযোগী এক বিশেষধৰণৰ ক্ৰিকেট খেল। ক্ৰিকেটৰ সাধাৰণ নীতি-নিয়মতকৈ ইয়াৰ নিয়মবোৰ কিছু বেলেগ। প্ৰতিটো দলতে ১১ গৰাকী খেলুৱৈ থাকে আৰু তাৰে চাৰিগৰাকী বা তাতোধিক খেলুৱৈ একেবাৰেই দৃষ্টিহীন।
আটাইতকৈ ডাঙৰ পাৰ্থক্যটো হ’ল বলটো। শব্দসংকেত দিবৰ বাবে ইয়াৰ ভিতৰত কিছুমান সৰু সৰু ধাতুৰ বল সুমুৱাই থোৱা থাকে। ষ্টাম্পকেইডাল ধাতুৰ নলীৰে নিৰ্মান কৰা হয় আৰু তাত উজ্জ্বল কমলা ৰঙেৰে ৰং কৰা হয়। আম্পায়াৰ আৰু খেলুৱৈসকলে মৌখিক ইংগিতৰ ব্যৱহাৰ কৰে। উদাহৰণস্বৰূপে, বলাৰজনে বল দলিওৱাৰ সময়ত সদায় “খেলা!” বুলি চিঞৰ এটা মাৰে।
-
ৰাজুৱেনীলা ৰঙৰ চোলা পিন্ধিলে । চন্দু আৰু মাইনাই নীলা ৰঙৰ মোজা পিন্ধি ওলাইআহিল ।
এয়া কি !
আমি সকলোৱে দেখোন আজি একে  ৰঙৰ কাপোৰ পিন্ধিছো !
ব'লা ব'লাআৰু কি কি ৰং আছে বিচাৰো  ।
এয়া চোৱা আইতাৰ ৰঙা ৰঙা জলকীয়াবোৰ । "নুচুবা দেই ! "
সৌৱা চোৱা , খুৰাই বেঙুনীয়া জিলিকি থকা বেঙেনাবোৰ কাটি আছে ।
পিংকি বাইদেউৰ ওচৰত হালধীয়া নেমু আছে!
ৰঙবোৰ চাই ভাল লাগে আৰু আৰু ৰঙবিৰঙ কুলফি খাই বহুত ভাল লাগে ।
এতিয়া আমি গোলপীয়া কুলফি খামনে ,গাখীৰৰেবনোৱা বগা কুলফি খাম?
?
নে সেউজীয়া চটপটী  মছলা চুপ খাম ।
নে মুগাবৰণীয়া মিঠা মিঠা খেজুৰ খাম?
কিন্তু সকলোতকৈ ভাল লাগে ৰামুকাকাৰ মধুৰিআ ।
বাহিৰত সেউজীয়া আৰুভিতৰত গুলপীয়া । লগত বগা নিমখ আৰু ৰঙা ৰঙা জলকীয়া  ।
দেউতাক চহৰৰ পৰা বাহিৰলৈ গৈছিল।এইকাৰণে ৰলি-পলিক মাকে গা ধুৱাই দিব লাগিব।
মাক গ'ল চাবোন আনিবলৈ তেতিয়া ৰলি-পলিয়ে পানী পেলাবলৈ আৰম্ভ কৰি দিলে।
মাক গ'ল কাপোৰ আনিবলৈ তেতিয়া ৰলি-পলিয়ে উৎপাত কৰিবলৈ আৰম্ভ কৰি দিলে।
মাকে ধৰিবলৈ বিচাৰিলে তেতিয়া ৰলি-পলিয়ে ইফালে-সিফালে দৌৰিব আৰম্ভ কৰি দিলে।
মাকৰ খং উঠিল তেতিয়া ৰলি-পলিয়ে মাকক ভাল লগাবলৈ চেষ্টা কৰিলে।
মাকে কাপোৰ পিন্ধাবলৈ ধৰিলে তেতিয়া ৰলি-পলিয়ে হাঁহিবলৈ আৰম্ভ কৰিলে।
মাকে ভাত খোৱাব ল'লে তেতিয়া ৰলি-পলিয়ে ভোক ভোক বুলি চিঞৰিব ধৰিলে।
ককাক-আইতাক আহি পোৱাৰ পিছতেই ৰলি-পলিয়ে মৰম কৰিব ধৰিলে।
ৰাতি হোৱাৰ লগে লগে ৰলি-পলিৰ ভাগৰ লাগে আৰু বিচনালৈ গৈ শুই পৰে।
মোৰ খুড়াৰ বিয়া । বিয়াখন আমাৰ গাৱঁৰ ঘৰত হʼব । আমি সকলোৱে বিয়ালৈ যাম  ।আমি ৰেলগাড়ীৰে যাম ।
আমিয়েই প্ৰথম ষ্টেচন আহি পাইছিলো ।মোৰ দেউতা,মা,ভাইটি আৰু মই ।
আমাৰ লগত এটা ডাঙৰ আৰু দুটা সৰু বেগ আছে ।আৰু এটা ৰঙা ৰঙৰ পানীৰ বটল আছে ।
ৰেলখন এতিয়ালৈ অহা নাই ।ষ্টেচনত বহুত মানুহ গোট খালে ।সকলোৱে ৰেলখনলৈ অপেক্ষা কৰি আছিল ।আমাৰ পৰিয়ালৰ বাকীসকল কʼত থাকিল ?
সৌৱা ককাক দেখিছো ।তেওঁ লাহে লাহে খোজকাঢ়ি আহি আছে ।তেওঁ আমাক বিচাৰি আছে ।তেওঁৰ পিছে পিছে আইতাও আহি আছে ।
মোৰ পিয়াহ লাগিছে ।ঠাণ্ডা পানী খাবলৈ মন গৈছে ।মোৰ ভাইটিৰ ভোক লাগিছে । সি হেনো চিপচ্ খাব ।
মাই কৈছে "ৰেলখন আহিবলৈ দিয়া, ৰেলত উঠাৰ পিছত ভোক লাগিলে খাবলৈ মিঠাই আৰু পিয়াহ লাগিলে খাবলৈ পানী আছে" ।
ককাৰ এটা সৰু বেগ আছে ।তেওঁৰ এডাল লাখুটিও আছে ।আইতাৰ বেগটো বহুত ডাঙৰ ,তাত নিশ্চয় বহুত ভাল ভাল খোৱা বস্তু থাকিব ।
মোৰ  শকত খুড়ী  আহি পালে ।তেওঁৰ লগত ক্ষীণ খুড়াও  আহিল ।তেওঁলোকৰ চুটকেচটো কাপোৰেৰে ভৰ্তি হৈ আছে ।দুয়োজনৰ ভাল ভাল কাপোৰ পিন্ধাৰ বৰ চখ ।
ৰেল আহি পালে.....ৰেল আহি পালে..... এটা কোলাহলৰ পৰিবেশৰ সৃষ্টি হʼল ।সকলোৱে ৰেলত উঠিব ধৰিলে । কিন্তু সেইজন কʼত যাৰ বিয়া ?আমি সকলো প্ৰস্তুত হলো । কিন্তু সৰু খুড়া  নাই ।দেউতাই তেওঁক বিচাৰি গʼল। লগতে ককায়েও বিচাৰিলে ।
মা চিন্তাত পৰিল । কিন্তু আইতাই হাঁহি আছিল । আইতাইকʼলে "সেইপিনে চোৱা" ।সৰু খুড়াই  দৌৰি দৌৰি আমাৰ পিনে আহি আছে ।ক্ষমা কৰা..... ক্ষমা কৰা.....  খুড়াইকʼলে ।আমি সকলোৱে ৰেলত উঠিলো ।ঝক ..ঝক... শব্দ কৰি ৰেলখন চলিবলৈ ধৰিলে ।
মোৰ নাম ইমন।প্ৰতি পুৱাই মোৰ ককাই চৰাই-চিৰিকটি বোৰৰ কিচিৰ-মিচিৰ শুনিবলৈ মোক বেলকনিলৈ লৈ যায়।চৰাইবোৰৰ মাজত পাৰবোৰ মোৰ আটাইতকৈ ভাললগা চৰাই।
পাৰবোৰ সদায় জাক পাতি আকাশত উৰি ফুৰে।ককাই কয় সিহঁতে বাৰ্তা কঢ়িয়াব পাৰে আৰু আমাৰ মুখবোৰো চিনি পায়।
কিছুমানৰ বৰণ বগা,একেবাৰে মোৰ ককাৰ দাঢ়িখিনিৰ দৰে।কিছমান আকৌ মোৰ আইতাৰ ধোঁৱা বৰণীয়া চুলিকোছাৰ দৰে।কিছুমানৰ ডিঙিত আকৌ কলা ৰঙৰ কিছু আঁচ দেখা যায়।ডাঙৰ হ'লে, ম্ই পাৰবোৰৰৰ বিষয়ে আৰু বেছিকৈ জানিব পাৰিম বুলি আশা কৰিছো।
পাৰবোৰে ম্ই গুণগণাই থকা শুনিলে ৰুণ দিবলৈ ধৰে।যেতিয়া ম্ই সিহঁতৰ একেবাৰে কাষলৈ যাওঁ, সিহঁতবোৰ জাক পাতি উৰি যায়।সিহঁতে সিহঁতৰ ডেউকাবোৰ ইমান জোৰেৰে কোবাই যে সিহঁতৰ কিছুমান পাখি সৰি পৰে।
পাৰবোৰে কেতিয়াবা বতাহতে উভতা হৈ দিয়ে।ই বাৰু সিহঁত সুখী হোৱাটোকে বুজাই নেকি?
ম্ইও যদি পাৰবোৰৰ দৰে উভতা হ'ব পাৰিলোহেঁতেন!
সিহঁতবোৰে গোটেই বেলকনিটো সিহঁতৰ বিষ্ঠাৰে ভৰাই পেলায়।সেয়ে ককাই সিহঁতক বেয়া পায়।
ম্ই কিন্তু তথাপিও সিহঁত আঁতৰি যোৱাটো নিবিচাৰো, ম্ই ককাক সুধো সিহঁতৰে এটা পাৰ ম্ই ৰাখিব নোৱাৰো নে?ককাই কয় "আমি সিহঁতক আমাৰ সৈতে থাকিবলৈ জোৰ কৰিব নোৱাৰো,চৰাইবোৰ মুক্ত হৈয়ে জন্ম হয় ,সিহঁতে য'লৈকে মন কৰে তালৈকে উৰি যাব পাৰে।"
ম্ই ককাক সুধিলো " ম্ই বাৰু কিয় উৰিব নোৱাৰো?
"ককাই ক'লে" আমাৰ সকলোৰে কিবা নহয় কিবা এক বিশেষ শক্তি আছে"। "পাৰবোৰে উৰিব পাৰে আৰু আমি নেদেখা ৰং বোৰ চাব পাৰে।"
ম্ই ককাক সুধিলো "মোৰ বাৰু কিবা বিশেষ শক্তি আছেনে?
"ককাই ক'লে" আছে বোপা আছে। এদিন তুমি নিজেই সেই শক্তিক বিচাৰি পাবা।"ম্ই ক'লো, "ম্ই আৰু ৰ'ব নোৱাৰা হৈছো সেই দিনটোলৈ।"ককাই ক'লে "ম্ইও বোপা।"
তুমি জানানে?পুৰণি দিনত পাৰবোৰক বাৰ্তা প্ৰেৰণ কৰিবলৈ ব্যৱহাৰ কৰিছিল।কাৰণ সিহঁতৰ অজানা কোনো এক ঠাইৰ পৰাও নিজৰ ঘৰলৈ উভতি আহিব পৰাৰ এক আচৰিত শক্তি আছে।চেৰ আমি নামৰ পাৰটো তাৰ এক উৎকৃষ্ট উদাহৰণ।সেই পাৰজনীয়ে প্ৰথম বিশ্বযুদ্ধৰ সময়ত ২০০ জন লোকৰ প্ৰাণ বচোৱাৰ বাবে ফৰাছী সৈন্যৰ সাহসিকতাৰ বঁটাৰে সন্মানিত হৈছিল।সেই পাৰজনীয়ে আঘাতপ্ৰাপ্ত হৈও এক বাৰ্তা কঢ়িয়াই নি ২০০ জন মানুহৰ প্ৰাণ বচাইছিল।পাৰবোৰ সম্পৰ্কে এক টোকাপাৰবোৰক খাবলৈ নিদিলেও সিহঁতে নিজেই নিজৰ আহাৰ গোটাই ল'ব পাৰে।আৰু ইমনৰ ককাকে কোৱাৰ দৰেই পাৰবোৰ কেৱল আকাশত মুক্ত হৈ উৰিবৰ বাবেই,সিহঁতক সঁজাত বন্দী কৰি ৰখাটো উচিত নহয়।
এদিন ৰঞ্জৰ গাঁৱৰ পুখুৰীটোৰ পানী প্রায় শুকাই গ’ল। আইতাই বৰষুণৰ কাৰণে নেদেখাজনক প্ৰাৰ্থনা কৰিবলৈ ধৰিলে। মাই ঘৰত থকা আটাইকেইটা বাল্টি, কলহ আৰু পাত্ৰত পানী ভৰাই থৈ দিলে।“আমি যিমান পাৰোঁ সিমান পানী জমা কৰিব লাগিব,” তেওঁ ক’লে। দেউতাই মাটি খন্দা সঁজুলিবোৰেৰে আগতকৈও অলপ দকৈ মাটিখিনি খান্দি চালে। “বৰষুণ অহালৈকে চলিব পৰাকৈ পানী জমা কৰিলেই হ’ব,” তেওঁ ক’লে।
ৰঞ্জে তাইৰ টোকা-বহীটো আৰু পেঞ্চিলডাল উলিয়াই ল’লে। তাই কথাবোৰ ভবা-গুণা কৰা আৰম্ভ কৰিলে আৰু মাক আৰু দেউতাকৰ পিছে পিছে পুখুৰীটো থকা ঠাইখিনিলৈ গ’ল। পুখুৰীৰ তলিটো তাই ভালদৰে চালে। তাই দেখিলে যে তাৰ মাটিখিনি শুকাই ফাট মেলি ধূলিময় হৈ গৈছে। তাই ভাবিলে, “পুখুৰীটোৰ পানীখিনি বাৰু গ’ল ক’লৈ!!!
দৌৰি ক’ৰ’বালৈ পলাই গ’ল নেকি?
নে কোনোবাই চুৰ কৰি নিলে?
ৰহস্যটো কি?”
যিকোনো ৰহস্য ফাদিল কৰি ৰঞ্জে বৰ ভাল পাইছিল: এবাৰ আইতাই তেওঁৰ চশমাযোৰ বিচাৰি নাপাওঁতে কৰাৰ দৰে। ৰঞ্জে সেইযোৰ তেওঁৰ কিতাপৰ মাজত পাইছিল; আইতাই পঢ়ি থকা পৃষ্ঠাটোৰ চিন ৰাখিবলৈ চশমাযোৰ কিতাপৰ মাজত থৈছিল। আকৌ অইন এবাৰ — হাতীবোৰে ৰাগী খেতিলৈ কিয় আহি আছিল?
আৱিষ্কাৰ কৰা কাৰণটো হ’ল হাতীবোৰে দীঘল দীঘল শুৰবোৰেৰে একেবাৰে খাবপৰা হৈ যোৱা পূৰঠ শস্যবোৰৰ গোন্ধ পাইছিল। ৰঞ্জে ভোৰভোৰালে, “মই পানীখিনি বিচাৰি উলিয়াবই লাগিব।”
ৰঞ্জে মৰা মাছবোৰ আৰু শুকান পানী শেলুৱৈবোৰ পাৰ হৈ পুখুৰীটোৰ আনটো পাৰলৈ গ’ল। তাই মাছমৰীয়া এজনক সুধিলে, “পানীখিনি শুকাই ক’লৈ গ’ল আপুনি বাৰু জানে নেকি?” “সেই তললৈ...?” মাছমৰীয়াজনে আঙুলিৰে তলৰ ফালে দেখুৱাই দিলে।
নদীৰ শুকাই যোৱা সুঁতিটো অনুসৰণ কৰি তাই পাহাৰৰপৰা নামি গৈ থাকিল। পাহাৰতলিত আৰু এটা পানী নোহোৱা পুখুৰী আছিল। তাত ঘাঁহ খাই থকা ছাগলীৰ জাক এটাক ৰঞ্জে সুধিলে, “পানীখিনি ক’লৈ যাব পাৰে তোমালোকে জানা নেকি?” “ওপৰলৈ” ছাগলীজাকৰ এটাই ক’লে।“মই তাৰ পৰায়েই আহিলোঁ, তাত পানী নাই,” ৰঞ্জে ক’লে।“তেনেহ’লে আৰু বেছি ওপৰলৈ গ’ল চাগে?” ছাগলীকেইটাই ক’লে, “তাৰপৰাই তোমালোকৰ পানীখিনি আহে।”
ৰঞ্জে পাহাৰ বগাই বগাই পুখুৰীটোলৈ আহিল। তাৰপিছত আৰু অলপদূৰ বগাই পাহাৰৰ আৰু ওপৰত থকা এটা পুখুৰী পালে। তাতো পানী নাছিল, লগতে চৰাই-চিৰিকটিৰো কোনো চিন-মোকামেই নাছিল। তাত তাই পিছে কাৰোবাক দেখিবলৈ পালে।“স্বপ্না, মই পানী বিচাৰি এইখিনি পালোঁহি। তুমি জানা নেকি পানীখিনি গ’লনো ক’লৈ?” ৰঞ্জে তাইক দেখি সুধিলে। ৰঞ্জ আৰু স্বপ্না একেখন স্কুলতে পঢ়িছিল।
“তললৈ বৈ গ’ল” স্বপ্নাই ক’লে। ৰঞ্জৰ হঠাতে খং উঠি গ’ল আৰু ভৰিখন মাটিত জোৰেৰে মাৰি দিলে।“নাই যোৱা” তাই চিঞৰি ক’লে, “মই সকলোতে বহুত বিচাৰিলোঁ। তলতো নাই ওপৰতো নাই। বুজিলা?” “সৌ ওপৰত থাকিব পাৰে নেকি তেনেহ’লে?” স্বপ্নাই এফালে আঙুলিয়াই ক’লে। ৰঞ্জ আৰু স্বপ্নাই আকাশৰ ফালে চালে। সূৰ্য্যটোৱে সিহঁতলৈ খঙেৰে চাই আছিল। সকলোফালে মাথো ধূলিময় আৰু ৰ’দৰ পোহৰ আৰু তাপত সকলোফালে বগা দেখা গৈছিল। “নাই” দুয়ো একেমুখে ক’লে, “তাতো পানী নাই।”
ৰঞ্জই স্বপ্নাৰ লগতে নাওখনত বহি দিলে আৰু পদুমৰ ঠাৰি এডাল চোবোৱা আৰম্ভ কৰিলে। তাই গৰমতে ভাগৰি পৰিছিল।“মঞ্জুহঁত গাঁও এৰি চহৰলৈ গুচি গ’ল, তাত পানীৰ কোনো অভাৱ নাই। আমিও যোৱাটোৱেই ঠিক হ’ব ছাগে” ৰঞ্জে ক’লে।
“তুমি যোৱা, তোমাক কোনে ইয়াত থাকিবলৈ জোৰ কৰিছে?” স্বপ্নাই টিপ্পনী মাৰিলে। “হ’ব হ’ব” বুলি কৈ ৰঞ্জই দপদপাই ঘৰলৈ বুলি খোজ দিলে। ৰঞ্জৰ মনটো খুব বেয়া লাগিল, গাঁওখনত পানী নাইবা বৰষুণ একোৱেই নাছিল। পিছদিনা পুৱা ৰঞ্জে সৰু গিলাচ এটাত বোকামিহলি পানীৰে দাঁত মাজিলে। “থু” তাইৰ আকৌ খং উঠিল। বিদ্যালয়তো গোটেই শ্ৰেণীকোঠাৰ আধা খালী, বেছিভাগেই হেনো গাঁওখন এৰি গুচি গৈছিল।
ৰঞ্জৰ নিজৰ সমনীয়াবোৰলৈ খুব মনত পৰিল। তাই তাকে সহ্য কৰিব নোৱাৰি পৰিৱেশ অধ্যয়নৰ শ্ৰেণী চলি থাকোঁতে আধাতে উঠি বিদ্যালয়ৰপৰা দৌৰি গুচি আহিল।
তাই ইমানেই দৌৰিলে যে এটা সময়ত তাই ভাগৰতে ফোঁপাবলৈ ধৰিলে। শেষত তাই ৰাস্তাৰ কাষতে বহি দিলে।“পানীখিনি মই বিচাৰি উলিয়াবই লাগিব,” তাই ফোঁপাই জোপাই ক’লে।“ময়ো সহায় কৰিব পাৰিমনে?” কোনোবাই মাত লগালে। তাই চাই দেখে এইয়া স্বপ্না। তাই ৰঞ্জক বিদ্যালয়ৰপৰা দৌৰি ওলাই অহা দেখা পাইছিল।ৰঞ্জৰ মনটো অলপ পাতল লাগিল আৰু ক’লে “সঁচানে?”“আমি কামটো ভালদৰে কৰিব লাগিব, অনাময় অভিযন্তাবোৰৰ দৰে,” স্বপ্নাই ক’লে।“কাৰ দৰে?” ৰঞ্জে সুধিলে।“অনাময় অভিযন্তাবোৰে নল, টেংকী, নলা-নৰ্দমা আদি বনায়।মই ডাঙৰ হৈ এগৰাকী তেনেকুৱা অভিযন্তা হ’ম” স্বপ্নাই ক’লে।ৰঞ্জ আৰু স্বপ্নাই লগ হৈ সকলো পুখুৰী আৰু জুৰিকে অন্তৰ্ভুক্ত কৰি গাঁওখনৰ এখন মানচিত্ৰ অঁকাৰ সিদ্ধান্ত ল’লে। লগতে তাত পানীখিনি বৈ যাবপৰা সম্ভাৱ্য ঠাইবোৰো, দেখুৱাই দিয়াৰ কথা ভাবিলে।
পানীখিনি ক’লৈ যাব পাৰে বাৰু?সিহঁত দুয়ো বহি মানচিত্ৰখন তন্ন তন্নকৈ চালে। “সেই পুখুৰীটো আমি এতিয়ালৈ দেখা নাই, চাবলৈ যাবা নেকি?” সিহঁতে অঁকা পুখুৰীবোৰৰ এটালৈ দেখুৱাই ৰঞ্জে ক’লে।“ব’লা” স্বপ্না মান্তি হ’ল।দুয়ো পাহাৰ বগাবলৈ আৰম্ভ কৰিলে। এই জুৰিটোতো পানীৰ কোনো চিন চাব নাছিল। “আমি হয়তো স্কুল খতি কৰি ইয়ালৈ আহিব নালাগিছিল। এই পুখুৰীটোও সম্ভৱত: শুকানেই হ’ব,” স্বপ্নাই দুখমনেৰে ক’লে।
কিন্তু অলপ আগুৱাই গৈ পুখুৰীটো দেখি সিহঁতে নিজৰ চকুক বিশ্বাসেই কৰিব নোৱাৰিলে। গোটেই পুখুৰীটোত পানীয়েই পানী!!
!
তেনেতে স্বপ্নাই আনটো ফালে সৰু পানী তোলা কল এটালৈ আঙুলিয়াই দিলে। বান্ধটোৰ তলতে এখন টেংকাৰ থিয় হৈ আছিল আৰু সেইখনে পুখুৰীটোৰ পৰা পানী সংগ্ৰহ কৰি আছিল। এজন মানুহে তাত থিয় হৈ চোৱাচিতা কৰি আছিল।“অ’, কথা এইটো!
ৰহস্য ফাদিল।” ৰঞ্জে খঙত ক’লে। ৰহস্য ভেদ কৰাৰ পাছত ইমান বেছি খং ৰঞ্জৰ কেতিয়াও উঠা নাছিল।
“আমাৰ পানীবোৰ আপুনি ক’লৈ লৈ গৈ আছে?” ৰঞ্জে জানিব বিচাৰিলে।“চহৰলৈ,” মানুহজনে ক’লে, “তাত মানুহ বেছি গতিকে তাত পানীও বেছি লাগে।”“সেইটোতো উচিত হোৱা নাই” স্বপ্নাই ক’লে। মানুহজনে কান্ধ জোকাৰি ক’লে, “তেনেকৈয়েই কামবোৰ হৈ আহিছে।”“মোৰ বান্ধৱী অনাময় অভিযন্তা, কি উচিত কি অনুচিত তায়েই আপোনাক ভালদৰে ক’ব পাৰিব।” ৰঞ্জে ক’লে। মানুহজনে ডাঙৰকৈ হাঁহি ক’লে, “অনাময় অভিযন্তা নে?
এই সৰু ছোৱালীজনী?”স্বপ্নাই শান্তভাৱে ক’লে, “হয়, কিন্তু আপুনি এনেদৰে পানী লৈ যাব নোৱাৰে বুলি মই জানো।”“এতিয়া ঘৰলৈ যোৱা” মানুহজনে ক’লে, “তুমি একো সলনি কৰিব নোৱাৰা।”
“আমি আপোনাৰ পাম্পডাল ভাঙি দিলেহে গম পাব এতিয়া ৰ’ব” ৰঞ্জে চিঞৰি পাম্পটোৰ ফালে হাতত লাঠি এডাল লৈ দৌৰিলে।“এইয়া তুমি কি কৰিছা?
অনাময় অভিযন্তাই পাম্প সাজেহে, ভাঙে জানো?” মানুহজনে ক’লে।“হয়.....নহয়.....এনেদৰে নহয়,” স্বপ্নাই বিৰক্তিৰে ক’লে।ৰঞ্জে পিছে মাত লগালে, “মই চোৰাংচোৱা। মই যি মন যায় তাকেই কৰিব পাৰোঁ।”
ৰঞ্জৰ মনত আন এটা বুদ্ধি খেলালে। তাই পাম্পটোক সাৱটি ধৰিলে আৰু ক’লে, “এতিয়া আপুনি এইটো চলাব নোৱাৰে।”স্বপ্নাইও দৌৰি গৈ পাম্পটোক সাৱটি ধৰিলে।“অ’ই!!
!” এইবাৰ মানুহজনৰ খুব খং উঠিল, “তোমালোকক ঘৰলৈ যাবলৈ কৈছোঁ নহয়!”
ঠিক তেতিয়াই আকাশৰ মেঘে গৰজি উঠিল। বিজুলী ঢেৰেকনিৰে স’তে আকাশৰ পৰা বৰষুণ পৰিবলৈ ধৰিলে। স্বপ্নাই হাঁহিবলৈ ধৰিলে।“বাৰিষা আহি পালেহি!” ৰঞ্জ আনন্দতে জপিয়াই উঠিল।“মই ঘৰলৈ যাওঁ, তোমালোকে ইয়াত থাকিলেও থাকা” টেংকাৰৰ মানুহজনে ক’লে।ধাৰাষাৰে বৰষুণ পৰিবলৈ ধৰিলে।
হুশ্ব, বান্ধটো ভাঙি পানীখিনি উপচি আহি সিহঁত দুয়োকে তিয়াই দিলে।“আমি পানী পাই গ’লোঁ!
ৰহস্য ভেদ হৈ গ’ল!” ৰঞ্জে ক’লে।“উহু!!
!” সিহঁতে আনন্দত কিৰিলি পাৰি চিঞৰিলে।
পানীৰ লগত জড়িত কিছুমান শব্দটেংক (পুখুৰী): পানী জমা কৰা মানুহে বনোৱা ঠাই। টেংক বিভিন্ন আকাৰৰ থাকে-সৰু পুখুৰীৰপৰা আদি কৰি ডাঙৰ হ্ৰদৰ আকাৰৰ টেংকো দেখিবলৈ পোৱা যায়।বান্ধ: বোকা বা শিলেৰে বনোৱা সৰু বেৰ। ই পানীৰ সোঁতক বাধা দিয়ে আৰু পানী ধৰি ৰাখে।
সুতি: পানী বৈ যোৱা সৰু খাৱৈ।প্রাকৃতিক ফোঁৱাৰা (স্প্ৰিং): ভূ-পৃষ্ঠৰ তলৰপৰা পানী ওপৰলৈ উঠি অহা ঠাই। জল-পৃষ্ঠ: মাটিৰ তলত পানীৰ স্তৰ। কুঁৱা খান্দোতে পানী পাবলৈ হ’লে জল-পৃষ্ঠ চুব পৰাকৈ দকৈ খান্দিব লাগিব।
-
টুকা আৰু পৈয়ে বস্তু সংগ্রহ কৰিবলৈ ভাল পায় । নদীৰপৰা মিহি শিলগুটি,  জংঘলৰ পৰা ফাৰ্ণ,  স্কুল ইউনিফৰ্মৰ পৰা ছিগিপৰা উজ্বল বিভিন্ন ৰঙৰ বুটাম আদি  টুকা আৰু পৈয়ে বুটলে । সদায় স্কুলৰ পাছত সিহঁত আহি বেঁকা নাৰিকল গছ জোপাৰ কাষত প্রিয় বন্ধুৰ কাৰণে অপেক্ষা কৰে ।   ঘড়ীত পাঁচ বাজিলেই সেহাই ফোপাই এখন পুৰণা বাছৰ দৰে ইঞ্জি আহি পায় । চকলেট ৰঙৰ চকু আৰু সকলো  সময়তে লৰাই থকা নেজডালৰে ইঞ্জি সঁচাকৈয়ে সিহঁতৰ বন্ধু।
টুকা, পৈ আৰু ইঞ্জিয়ে তলমু কৰি তলৰ ঘাঁহ আৰু শেলুৱৈয়ে ঢাকি ৰখা শিলবোৰ চায় ।সিহঁতে বুটলিবলৈ ভাল পোৱা প্রিয় বস্তু হ‘ল গছৰ বীজ ।গুবৰুৱাৰ নিচিনাকৈ জিলিকি থকা বীজ আৰু কাপোৰত লাগি ধৰা হুল থকা বীজ  টুকা আৰু পৈয়ে গোটাই ভাল পায় । ডাঙৰ ডাঙৰ মাহৰ আকাৰৰ ৰাধাচূড়া গছৰ গুটি আদিও সিহঁতে সংগ্ৰহ কৰে ।
টুকা আৰু পৈয়ে গছজোপা লৰাই দিয়াত ৰাধাচূড়াৰ গুটিবোৰে চা চা কৰি এটা সুন্দৰ শব্দ কৰিলে । পৈয়ে গুটি বুটলি থাকোতে গুটিবোৰৰ পৰা হোৱা শব্দৰ লগত মিলাই  ধেমেলীয়া গান ৰচিবলৈ ভাল পায় ।
ইঞ্জি বৰ ভাল কুকুৰ । তাই ডাঙৰ ফুল আৰু সৰু ভেকূলী ভাল পায় ।  চৰাই, গছৰগুটি, পৰুৱা আৰু শামুকো তাইৰ প্ৰিয় । কিন্তু তাই সকলোতকৈ বেচি ভাল পায় নিজৰ নেজডাল !পৈয়ে বাৰে বাৰে তাই ৰচনা কৰা গানবোৰ গায় আৰু শুনি টুকাই হাঁহিবলৈ ধৰে আৰু ইঞ্জিয়ে আনন্দতে ভূকিবলৈ আৰম্ভ কৰে ।
ইঞ্জি, টুকা আৰু পৈ তেতেলী গছজোপাৰ তলত বহি আছিল । এই গছজোপাৰ মঙহাল  বীজবোৰ  টুকাৰ বৰ প্ৰিয় ।সি ভিতৰৰ মূগা ৰঙৰ গুটিটো নোপোৱালৈকে ওপৰত থকা টেঙা মঙহখিনি চেলেকি চেলেকি খাবলৈ বৰ ভাল পায় । ই টুকাৰ মুখত হাঁহি বিৰিঙাই আৰু তাৰ পাছফালৰ চুলিখিনি থিয় হৈ যায় ।
হঠাৎ সিহঁতে এটা  সৰু মাতেৰে কোনোবাই মতা শুনিলে, “হেৰা ।‘‘ টুকা আৰু পৈয়ে ইটোৱে সিটোলৈ চালে । সিহঁতে কাকো নেদেখি  চিন্তাত পৰিল ।   “মই ইয়াত, ওপৰত !‘‘   সিহঁতে আকৌ কোনোবাই কথা কোৱা শুনিলে । টুকা আৰু পৈয়ে আকৌ তল ওপৰ আৰু সকলোফালে চালে, কিন্তু কাকো নেদেখিলে ।
“মই, পাচা । মই  হ‘লোঁ তেতেলী গছ ।ʼʼ ইঞ্জীয়ে ভুকি ভুকি সদায় লৰোৱাতকৈ খৰকৈ নেজডাল লৰাই আগলৈ-পাছলৈ গৈ ভুক ভুক- কৰিলে । পাচাই কʼলে,“কিয় ইঞ্জী, তোমাক মই কেবাদিনো দেখা নাই যে !‘‘ টুকা আৰু পৈ মূৰ্তিৰ দৰে থিয় হৈ ৰ‘ল । সিহঁতৰ চকুকেইটা ডাঙৰ ডাঙৰ হৈ গ‘ল আৰু মুখ মেল খাই থাকিল ।অৱশেষত পৈয়ে হাঁহি মাৰি ক‘লে, “হেৰা তেতেলীগছ, পাচা । মই হʼলোঁ পৈ । তোমাক লগ পাই ভাল লাগিল ।‘‘ তাৰ পাছত তাই গছজোপাক সাবটি ধৰিলে ।
পাচাই হাঁহিলে ।“ইয়াৰ আগতে কোনো সৰু ছোৱালীয়ে মোক এনেকৈ সাবটি ধৰা নাছিল । মোৰ গাটো সুৰসুৰ কৰিছে  !ʼʼ “আমিও আগতে কোনো কথা কোৱা গছক লগ পোৱা নাছিলোঁ !ʼʼ টুকাই স্ফূ্ৰ্তিৰে ক‘লে । গতিকে আমাৰ কাৰণে এইটো এটা অপূৰ্ব অনুভৱ।  কথা শুনি পাচাই গছৰ পাতবোৰক আৰু সজীৱ কৰি জিলিকাই ডাঙৰকৈ হাঁহিলে ।তোমালোক আজি কি কৰিবা  ?‘‘ পাচাই সুধিলে।      টুকা আৰু পৈয়ে ক‘লে, “আজি আমি বিভিন্ন ধৰণৰ বস্তু  বুটলিবলৈ  আহিছোঁ‘‘!
টুকা আৰু পৈয়ে পাচাক সিহঁতে সংগ্রহ কৰি মোনাত ভৰাই অনা ফুল, শিলগুটি আৰু  তেতেলী দেখুৱালে । “বীজ বুটলি তোমালোকে বৰ   ভাল কাম কৰিছা !‘‘ পাচাই ক‘লে । “মই এনেকুৱা এটা সৰু তেতেলী গুটিৰ পৰাই গজিছোঁ, কথাটো জানানে ?
এতিয়া মোলৈ চোৱা, ইমানবোৰ ডাল পাতৰে মই এজোপা ডাঙৰ গছ । ঘৰচিৰিকা কেৰ্কেটুৱা, কাউৰী আদিক লৈ এতিয়া মোৰ এটা বৰ ডাঙৰ পৰিয়াল আছে । ‘‘টুকাই সুধিলে, ‘‘কি কৈছা ?ʼʼইঞ্জিয়ে ভুক ভুক কৈ ভুকিলে কিন্তু টুকাৰ এনে লাগিল যেন সি কৈছে কেনেকৈ ?কেনেকৈ?
“তোমালোকে সংগ্রহ কৰা প্ৰতিটো গুটিয়েই  এজোপা এজোপা শিশু গছ ।‘‘ পাচাই ক‘লে ।        “শিশু গছ ?‘‘ পৈয়ে তাইৰ চকু কেইটা ধেনুভিৰিয়া কৰি ডাঙৰ কৰি সুধিলে ।সকলো গুটিৰ পৰাই তেতেলী গছ হয় নেকি ?‘‘ পৈয়ে ঘৰত কিমান গুটি আছে সেই কথা ভাবিবলৈ চেষ্টা কৰি সুধিলে । “নহয়!‘‘ পাচাই উত্তৰ দিলে, “যি গছৰ গুটি লোৱা হয় সেই গছৰ নিচিনা গছ গজে ।‘‘   তোমালোকৰ বেগত কিবা ফল আছে নেকি ?‘‘ পাচাই সুধিলে । টুকাই মূৰ লৰাই এটা সৰু ৰঙা আপেল আৰু কল উলিয়ালে ।
“ঠিক আছে !ʼʼ পাচাই কʼলে । এতিয়া আপেলৰ মাজৰ অংশ নোপোৱালৈকে খোৱা । মাজৰ অংশত তোমালোকে সৰু সৰু গুটি দেখিবলৈ  পাবা । সেইবোৰ জিলিকি থকা সৰু পোকৰ নিচিনা ।ʼʼ  পৈয়ে কʼলে । “সেইবোৰ ধুনীয়া নহয় নে ?
ʼʼ পাচাই সুধিলে । “সেই সৰু গুটিবোৰৰ পৰা আপেলৰ গছ গজিব ।ʼʼ    এইবাৰ কলটো ভাঙি তাৰ ভিতৰত কি পোৱা চোৱাচোন ?ʼʼ পাচাই কʼলে ।
টুকা উত্তেজিত হৈ কʼলে,“মই গুটিবোৰ দেখিছোঁ । সেইবোৰ শুইথকা মিলিপেডৰ নিচিনা !ʼʼ  “গুটিবোৰ বিভিন্ন ধৰণৰ আৰু বিভিন্ন আকাৰৰ !ʼʼ পাচাই কʼলে । তেতিয়ালৈ ইঞ্জিয়ে বাকী আপেলখিনি খপ খপকৈ খাই পেলালে ।           “সেইবোৰ চব গছৰ পুলি নেকি ?ʼʼ পৈয়ে সুধিলে ।   পাচাই কʼলে, “সকলো গুটিৰ মাজত সৰু সৰু গছ পুলি থাকে । সিহঁতে বাহিৰলৈ আহি পৃথিৱীখন চাবলৈ অপেক্ষা কৰি থাকে ।ʼʼ
সেইদিনা টুকা, পৈ আৰু ইঞ্জি ঘৰলৈ ঘূৰি আহোতে বাটত পোৱা গছবোৰ ভালদৰে লক্ষ্য কৰিলে ।    নাৰিকল গছৰ পাতবোৰ কিমান ধুনীয়া । এনে লাগে যেন সিহঁতে বতাহত নাচিহে আছে । ৰঙা গুলমোহৰ ফুলবোৰ উজ্জল নীলা আকাশত কিমান ধুনীয়া লাগে । আম গছৰ বাকলিত হাত দিলে আমি খহতা যেন অনুভৱ কৰো ।  ইমান ডাঙৰ আৰু উপকাৰী গছ  এজোপা ইমান কণমানি গুটিৰপৰা আৰম্ভ হোৱাতো আচৰিত কথা নহয়নে ।
টুকা পৈ আৰু ইঞ্জি সদাই স্কুল ছুটীৰ পাছত লগ হয় । এতিয়া সিহঁতে সংগ্ৰহ কৰা গুটিবোৰ ৰুবৰ কাৰণে পাত্ৰ সংগ্ৰহ কৰিছে । পুৰণা জোতা, খালী নাৰিকলৰ খোলা, আনকি ব্যৱহাৰ কৰা প্লাষ্টিক বটলো । এইবোৰ সকলোতে সিহঁতে গুটি ৰোৱে ।    সিহঁতে প্ৰায়েই পাচাৰ লগত কথা পাতিবলৈ গছ জোপাৰ তললৈ আহে ।
পাচাৰ  বীজৰ তালিকা   “হেৰা !
মই পাচা । তেতেলী গছ । কিন্তু সকলোৱে মোক বেলেগ বেলেগ নামেৰে মাতে । হিন্দীত মোক ইমলী বুলি কয় । তামিলত ʼপুলিʼ বুলি কয় । বেংগলীত মোৰ নাম তেতুল । মোৰ বৈজ্ঞানীক নাম হʼল, ʼতামাৰিনদাচ ইণ্ডিকা । মোৰ কিছুমান গুটিবন্ধুক চিনাকী কৰাই দিওঁ আহা ।  তোমালোকে নিশ্চয় খোৱা টেবুলত ইহঁতক দেখিছা ।ʼʼ
মলগো ( জলকীয়া)বৈজ্ঞানিকে মোক কেপচিকাম অন্নাম বুলি কয় ।জলকীয়া সকলো আকাৰৰ আৰু পৃথিৱীৰ সকলো ঠাইতে পায় । ইয়াৰ গুটি সৰু, ঘুৰণীয়া আৰু বহল । ই দাইল আৰু ভাজিত জ্বলা স্বাদ আনে । ইযাক হাতেৰে চুলে তোমাৰ হাত জ্বলিব পাৰে । সাবধান ।কাপি (কফি )বৈজ্ঞানিকে মোক কফিয়া আৰবিকা বুলি কয় ।  তোমালোকৰ মা-দেউতাই ৰাতিপুৱা কফি খোৱা দেখিছা নিশচয় । কফি গুটিৰ পৰা ইয়াক তৈয়াৰ কৰে। গুটিবোৰ শুকুৱাই ভাজি লৈ গুড়ি কৰিলে কফি হয়। ই দক্ষিণ ভাৰতৰ পাহাৰীয়া ঠাইত বেচিকৈ উৎপন্ন হয় ।চক্কা (কঠাল) বৈজ্ঞানিক নাম আৰটকৰপাচ হেতেৰফিলাচ। বগৰী, আপেল, কল, তৰমুজ আৰু কঠাল - ইয়াৰ সকলোৰে ভিতৰত গুটি আছে । আমৰ গুটিৰ দৰে কিছুমান গুটি আমি খাব নোৱাৰো । কঠাল আৰু অন্য কিছুমানৰ গুটিৰ তৰকাৰী আমি খাওঁ ।
ঠেনগা নাৰিকল। বৈজ্ঞানিক নাম হʼল- ককচ নুচিফেৰা ।ইয়াৰ টান মূগা বৰণৰ প্ৰতিটো অংশই আমাৰ কামত আহে । বাহিৰৰ টান চুলিৰ নিচিনা অংশৰে ৰছী তৈয়াৰ কৰা হয় । ভিতৰৰ কোমল অংশটো খাদ্য আৰু মাজৰ অংশত থকা পানী বিশেষকৈ গৰমত বৰ উপাদেয় পানীয় হিচাবে ব্যৱহাৰ হয় । তোমালোকে মূৰত চুলিত ঘঁহা তেলো নাৰিকলৰ পৰা তৈয়াৰ কৰা হয় ।কাপ্পালান্দি  (বাদাম ) বৈজ্ঞানিক নাম আৰাচিছ হাইপগাইয়া ।সকলো গছে মাটি ভাল পায় । কিন্তু বাদামে মাটি ইমান ভাল পায় যে ই মাটিৰ তলতহে হয় । সেয়েহে ইয়াক গ্ৰাউণ্ড নাট বুলিও কোনো কোনোৱে কয় । ইয়াক কেঁচাই, সিজাই বা ভাজি খালে বৰ ভাল লাগে আৰু ই বৰ উপকাৰীও ।
চেৰু । ধান । বৈজ্ঞানিক নাম অৰিঝা চেটিভা ।ধান বহুত লোকৰ প্ৰধান আৰু প্ৰিয় খাদ্য । ভাৰতৰ বেচি ভাগ মানুহেই অন্য খাদ্যতকৈ ইয়াক বেচি খায় । ধানৰ ওপৰত চোলাৰ নিচিনা এটা মূগা খহটা ঢাকনী থাকে । ই ভিতৰৰ গুটিটো সুৰক্ষিত আৰু সুস্থ কৰি ৰাখে ।  (চকলেট )। বৈজ্ঞানিক নাম থেঅবৰমা কাকাও(ভগৱানৰ খাদ্য)ধান সকলোতকৈ প্ৰিয় হʼলেও  কোকোও সকলোতকৈ বেচি ভালপোৱা খোৱাবস্তু । বিশেষকৈ টুকা আৰু পৈৰ কাৰণে । কোকো গুটিৰ পৰা চকলেট তৈয়াৰ কৰা হয় । এটা কোকো গুটিত ৩০-৪০টামান বীজ থাকে । তাক ভাজি গুড়ি কৰি গাখীৰ আৰু চেনী মিলাই সুস্বাদু চকলেট তৈয়াৰ কৰা হয় ।
লাৰা নামৰ সোন পৰুৱাজনী এজনী বিশেষ ধৰণৰ পোক ।
অন্যবন্ধু বোৰৰ নিচিনাকৈ তাইৰ পাখি ৰঙা নহয় । তাইৰ পাখিৰ ৰং হ‘ল, ডাঠ হালধীয়া।
সকলোৱে তাইৰ হালধীয়া পাখি কেইখন বৰ ভাল পায় ।
প্রতেকদিনা ৰাতিপুৱা বিবি নামৰ পখিলাজনীয়ে তাইক মাত লগায় ।    আৰু  মান্টো মান্টিয়ে সদায় হাত লৰাই তাইক সম্ভাষণ কৰে।
আনকি চেচা নামৰ অসন্তোষীয়া মকৰাজনীও          তাইক দেখি আনন্দিত হৈছিল ।
পঢ়াশালিত তাইৰ বহুত খেলাৰ লগৰীয়া আছিল ।
কিন্তু লাৰাই অন্য সোনপৰুৱা বোৰৰ নিচিনা হ‘বলৈ মন কৰিছিল ।      তাই কান্দি কান্দি কয়, “মা, তোমাৰ দৰে মোৰো ৰঙা পাখি থকা হ‘লে ।‘‘
সেয়েহে এদিন মন ভাল লগাবৰ কাৰণে লাৰাৰ মাকে তাইৰ পাখি কেইখনত  ডাঠ ৰঙা ৰং সানি দিলে ।
পিছদিনা ৰাতিপুৱা লাৰা পঢ়াশালিলৈ যাওঁতে কোনেও তাইক নামাতিলে ।
পঢ়াশালিত উপস্থিত হওঁতেও কোনেও তাইক নামাতিলে ।
লাৰা অকলে অকলে বহি থাকিল,      কোনেও তাইৰ নতুন পাখি কেইখনৰ প্রতি মনোযোগ নিদিলে ।
মাত্র মিছ মিয়া বাইদেৱেহে   তাইক দেখি সুধিলে, “তুমি তোমাৰ সুন্দৰ হালধীয়া পাখি কেইখনত ৰং কৰি দিলা !"
"তোমাৰ পাখি কেইখন বেলেগ !"
" ইমান বেলেগ !"
"ইমান বিৰল !"
লাৰাৰ শ্রেণীৰ বন্ধু কেইজনী আচৰিত হৈছিল ।
মিছ মিয়াই ক‘লে,“চিফ‘ৰ ফুট ফুটীয়া চিনবোৰ ... আৰু চেইলীৰ ভৰি কেইখনৰ দৰে, তোমাৰ হালধীয়া পাখি কেইখনতোমাৰ বিশেষ চিনাকি !"
ঘৰলৈ আহি লাৰাই বহুত সময় ধৰি গা ধুলে আৰু তাইৰ আগৰ সোনালী ৰঙটো জিলিকি নুঠালৈকে ভালদৰে গাটো ঘঁহিলে ।
মই মোৰ পাখি কেইখন আৰু ৰং নকৰো !
তাই ভাবিলে, হয়তো এবাৰ বা দুবাৰৰ বাহিৰে ...
বেঙুণীয়া... অথবা অন্য কিবা সুন্দৰ ৰং এটা লগাই চাব পাৰো ।    কিন্তু চিৰকালৰ  কাৰণে নহয়, কেৱল মাত্র ধেমালিতহে কৰিম ।
টমী মোৰ কুকুৰ পোৱালিটোৰ নাম ।       টমীক মই বৰ ভাল পাওঁ ।
এয়া ৰোহন ।         ৰোহন মোৰ প্রিয় বন্ধু ।         আমি একেটা শ্রেণীতে পঢ়ো ।
ৰোহনৰ এটা বৰ ডাঙৰ মেকুৰী আছে ।                     তাৰ নাম টিংগু ।
মেকুৰীজনীৰ সদায় খং উঠি থকা যেন লাগে ।
মই আৰু টমী        সদায় টিংগুৰ পৰা আঁতৰত থাকো।         আমি তাইক টিংগু বাঘ বুলি মাতো ।
এখন ঘন অৰণ্য আছিল।
তালৈ বন্ধুৰএটা দল আহিল|
অৰণ্যত সকলোৱেমিলি খুউবফূৰ্তি কৰিলে|
সকলোৱে মিলি চুৱা- চুই খেলিলে।
তাৰ পাছত তেওঁলোকৰ ভোক লাগিল। আপেল, বিলাহী, বন্ধাকবি আৰু গাজৰ কাটি চালাদ বনালে।
সকলোৱে মিলি ৰং মনে খালে।
এদিন, নিগনিয়ে এটা বহুত ডাঙৰ বন (গোলাকাৰ মিঠা পাউৰুটি) দেখিলে।"মই এই বনটো মোৰ ঘৰলৈ লৈ যাম," সি ভাবিলে।
সি বনটো পিছফালৰ পৰা ঠেলিলে। সেইটো লৰচৰেই নকৰিলে।
সি সেইটো সমূখৰ পৰা ঠেলিলে। বনটো লৰচৰ নকৰিলে।
সি  সেইটো সোঁফালৰ পৰা ঠেলিলে, বনটো লৰচৰ নহ'ল।
সি বনটোৰ চাৰিওফালে দৌৰিবলৈ ধৰিলে আৰু বাওঁফালৰ পৰা সেইটো ঠেলিলে, কিন্তু তেতিয়াও লৰচৰ নকৰিলে।
হুমম্‌.... মই বনটো এডাল ৰচীৰে বান্ধিম আৰু মোৰ ঘৰলৈ টানি নিম।নিগনি ঘৰলৈ দৌৰিলে আৰু এডাল ৰচী আনিলে, কিন্তু সেইডাল বহুত চুটি আছিলে।
সি ঘূৰি গ'ল আৰু এডাল দীঘল ৰচী আনিলেগৈ।সি বনটো দীঘল ৰচীডালেৰে বান্ধিলে, তাৰপিছত বহুত টানিলে। কিন্তু বনটো এইবাৰো লৰচৰ নকৰিলে।
নিগনি বহিলে আৰু বনটোৰ অকণমান খাই চালে।সেইটো খাবলৈ বহুত ভাল আছিল। সি আৰু অকমান খালে, আকৌ অকণমান খালে, আকৌ আৰু অকণমান খালে। এনেদৰে অকণমান অকণমানকৈ খাই থাকিলে যেতিয়ালৈকে বনটো একেবাৰে সৰু হৈ নগ'লে।
সি তেতিয়া বনটো ঠেলিবলৈ ধৰিলে, আৰু সেইটো ঘূৰি ঘূৰি গৈ একেবাৰে তাৰ ঘৰৰ ভিতৰ সোমালেগৈ। নিগনিয়ে বহুত ফূৰ্তি পালে। বনটো ঠিকে ঠাকে তাৰ ঘৰ পালেহি।কিন্তু সি ইমান বেছি বন খাই পেলালে যে তাৰ পেটটো বহুত... বহুত ডাঙৰ হৈ গ'ল।
নিগনিয়ে নিজকে দুৱাৰৰ মাজেদি ঘৰৰ ভিতৰলৈ পাৰে মানে হেঁচিলে, কিন্তু সি ঘৰৰ ভিতৰলৈ সোমাব নোাৰিলে।
নিগনি তাৰ ঘৰৰ বাহিৰত, দুৱাৰ মূখতে বহি পৰিল আৰু তাৰ পেটটো মোহাৰি মোহাৰি ক'লে, "মই ইমান সৰহকৈ বন খাব নালাগিছিল। মই সেইটো কাৰোবাৰ লগত ভগাই খাব লাগিছিল।"
বহুত দিনৰ আগতে কিনড্রু লালিম আৰু কিনঞ্চু লালি-ডাম নামৰ দুই বন্ধুৱে পূৰ্বদেশৰ এখন বহুত ভিতৰুৱা ঠাইত প্রথম ঘৰটো সাজিছিল । সেই সময়ত মানুহ গুহাত বাস কৰিছিল আৰু সিহঁতে ঘৰৰ বিষয়ে একো কথা নাজানিছিল । এদিন কিনড্রু লালিমে ক‘লে, “অ‘ লালি, মোৰ এই আন্ধাৰ গুহাত থাকি আমনি লাগিছে,আমি এটা ঘৰ নাসাজোঁ কিয়?‘‘    কিঞ্চু লালি-ডামে ক‘লে,“বৰ ভাল বুদ্ধি কিন্ড্রু !‘‘ “ব‘লা, অন্য জীৱ-জন্তু, চৰাই, সৰীসৃপ আদি বন্ধুহঁতে ঘৰ কেনেকৈ সাজে সোধো!‘‘ সিহঁতে কথা পাতিলে।
গতিকে কিঞ্চু লালি-ডাম আৰু কিনড্রু লালিম গুহাৰ পৰা ওলাই গভীৰ জংঘলত সোমালহি ।সিহঁতে প্রথমে এটা হাতী দেখিলে । সি তাৰ ডাঙৰ কাণ দুখন ধপ্ ধপাই, ধপ্ ধপাই এজোপা গছৰ তলত থিয় হৈ আছে ।  “হাতীমহাশয়, ঘৰ কেনেকৈ সাজিব পাৰি সেই কথা তুমি আমাক ক‘বা নে ?
হাতীয়ে তাৰ ডাঙৰ মাতেৰে ক‘লে, “খুঁঁটা সাজিবৰ কাৰণে মোৰ ভৰিৰ নিচিনা মোটা আৰু মজবুট কাঠ কাটি  লোৱা !‘‘
দুই বন্ধুৱে এজোপা গছ কাটি তাৰে মোটা আৰু মজবুট খুঁটা তৈয়াৰ কৰিলে ।এনেতে এটা সাপ সিহঁতৰ কাষেৰে জংঘললৈ সোমাই গ‘ল । মোৰ নিচিনা পাতল আৰু দীঘল লাঠি বিচাৰি আনা ।‘‘ সাপটোৱে হিচ্ হিচ্ কৈ কিঞ্চু লালি-ডাম আৰু কিনড্রু লালিমক কাষৰ জংঘলত থকা বাঁহ দেখুৱাই দিলে ।
জংঘলৰ পৰা ওলাই আহোতে সিহঁতে পিঠিত দীঘল দীঘল বাঁহবোৰ কঢ়িয়াই আনিলে । এনেতে  কাষতে কোনোবাই  দুখী মনেৰে কথা কৈ থকা শুনিলে । কথা কৈ থকা জীৱটো এটা মিঠুন আছিল । সেই অঞ্চলত বাস কৰা এটা ডাঙৰ মিঠুন - ম‘হৰ নিচিনা জন্তু আৰু মিঠুনজনীয়ে জন্তুৰ জঁকা এটাৰ ওপৰত বেঁকা হৈ পৰি আছে ।    “ঘৰ কেনেকৈ সাজে তুমি আমাক ক‘ব পাৰিবা নে ?‘‘ কিঞ্চু লালি-ডামে তাইক সুধিলে ।
“এই সময়ত মই বৰ দুখী হৈ আছোঁ ।‘‘ দুখ কৰি মিঠুনে ক‘লে, “কিন্তু মই তোমালোকক ঘৰ সজা কামত সহায় কৰিব পাৰোঁ । চোৱা, এটা বাঘে মোৰ পতিক বধ কৰিলে । প্রথমে তোমালোকে এনেদৰে লাঠিবোৰ বেঁকা-বেঁকি কৰি মোৰ পতিৰ এই জঁকাটোৰ নিচিনাকৈ সাজি লোৱা ।‘‘ পতিৰ মৰা জঁকাটো দেখুৱাই তাই ক‘লে ।কিঞ্চু লালি ডাম আৰু কিনড্রু-লালিমে মিঠুনে দিয়া উপদেশৰ কাৰণে ধন্যবাদ জনালে । সিহঁতে এইবাৰ দীঘল বাঁহবোৰ বেঁকা-বেঁকিকৈ দি সজাটো সাজি উলিয়ালে, কিন্তু এই কাম কৰোতে সিহঁতৰ বৰ ভাগৰ লাগিল ।
সিহঁতে বাঁহৰ খুঁটাবোৰ থৈ পানী খাবৰ কাৰণে নদীখনলৈ গ‘ল ।হঠাৎ এজনী ধুনীয়া মাছ কাষলৈ আহি ফুচ্-ফুচ্ কৰি ক‘লে, “অলপ দূৰৰ পৰা তোমালোকে ঘৰটো সাজি থকা মই চাই আছিলোঁ !‘‘ “মোৰ পিঠিত থকা বাকলিবোৰ এবাৰ চোৱা । তোমালোকে এসোপা মান গছৰ পাত গোটাই লৈ চালখনৰ ওপৰত মোৰ বাকলিবোৰৰ নিচিনাকৈ এটাৰ ওপৰত এটাকৈ দি দিয়া । ই ঘৰটো ৰ‘দ আৰু বৰষুণৰ পৰা ৰক্ষা কৰিব ।‘‘ মাছজনীয়ে কৈ লাহেকৈ সাঁতুৰি তাৰ পৰা গুচি গ‘ল ।
কিনড্রু-লালিম আৰু কিঞ্চু লালি-ডামে এইদৰে ঘৰ সাজিবৰ কাৰণে সকলোৰে পৰা উপদেশ সংগ্রহ কৰি ঘৰ সজা কামত লাগি গ‘ল । সিহঁতে বনৰ সকলো জীৱ-জন্তুক মাতি ঘৰটো কেনে দেখিছে সুধিলে ।“ ইমান ধুনীয়া ঘৰ সাজিছা !
এতিয়া ইয়াত সকলো থাকিব পাৰিবা !‘‘ সকলোৱে ক‘লে ।
“এইটো অকল আমাৰেই নহয় তোমালোকৰো, কাৰণ এইটো সাজোতে আমাক সকলোৱে সহায় কৰিছিলা !‘‘ কিঞ্চু্ লালি-ডাম আৰু কিনড্রু লালিমে মনৰ আনন্দৰে ক‘লে । আকাশত বেলি ওলাই ৰ‘দৰে চাৰিওফালটো উজ্বল হৈ পৰিছে । এজাক বতাহে মৃদু শব্দ কৰি, আৰু গছ-গছনিবোৰে হালি-জালি কি়ঞ্চু লালি-ডাম আৰু কিনড্রু লালিমক ঘৰত প্রৱেশ কৰোতে স্বাগত কৰিলে ।এইদৰে আজি অৰুণাচল নামেৰে জনাজাত উত্তৰ পূৱত প্ৰথম ঘৰটো সাজি উলিয়ালে  !
চিংফৌসকললোহিত আৰু চাংলাং জিলাত চিংফৌসকলে বাস কৰে । তেওঁলোকৰ জাতিটো সৰু সৰু কেৱাটাও গোষ্ঠীত বিভক্ত । প্ৰতেকটো গোষ্ঠী ‘গাম‘ নামৰ মুখীয়া এজনৰ দ্বাৰা পৰিচালিত হয় । অন্য পাহাৰীয়া লোকসকলৰ দৰে তেওঁলোকেও জুম (ছিৰিনুমা ) খেতি কৰে । চিংফৌসকলে চাহৰ খেতিও কৰে । মহিলাসকলে ‘মোনাও পই‘ নামৰ উৎসৱত উজ্বল ৰঙৰ ঊলৰ মেখেলা আৰু  ৰূপৰে সজোৱা ক‘লা চোলা পিন্ধে । চিংফৌ পুৰুষে ৰঙীণ লুঙী পিন্ধে আৰু কেতিয়াবা গাত বগা চোলা থাকে কেতিয়াবা নাথাকেও । মূৰত পাগুড়ী পিন্ধে ।চিংফৌসকলে সাধাৰণতে বাঁহ আৰু কাঠৰ দুমহলীয়া ঘৰ সাজে । ঘৰবোৰ দেখিবলৈ ডিম্বাকৃতিৰ - চেপেটা আৰু তলৰ খলপাটোত জন্তু ৰাখিবলৈ অথবা শস্য থ‘বলৈ ব্যৱহাৰ কৰে । ওপৰৰ ঘৰটোত তেওঁলোকে পৰিয়ালেৰে সৈতে বাস কৰে ।
কণমানি চৰাই পোৱালিটো,     উঠা ।
তাইৰ মাক নাই, হেৰাল !
মাকক বিচাৰি চৰাই পোৱালিটো উৰিবলৈ চেষ্টা কৰিলে ।
নাই, নােৱাৰোঁ !
তাই এতিয়াও উৰিব পৰা   হোৱা নাই ।
“তুমি মোৰ মা নেকি ?
‘‘  পোৱালিটোৱে কাউৰীজনীক সুধিলে ।     “ কা, কা, কা  !
মই তোমাৰ মা নহয় !‘‘ কাউৰীজনীয়ে ক‘লে ।
“তুমি মোৰ মা নেকি ?‘‘ পোৱালিটোৱে মূৰ্গী চৰাইজনীক সুধিলে ।     “কুকুৰু-কুউ !
মই তোমাৰ মা নহয় !
‘‘ মূৰ্গীজনীয়ে উত্তৰ দিলে ।
পোৱালি চৰাইটোৱে হাঁহজনীক সুধিলে, “তুমি মোৰ মা নেকি ?‘‘ “পেক !
পেক !
পেক !
মই তোমাৰ মা নহয় !‘‘ হাঁহজনীয়ে উত্তৰ দিলে ।
মই ডাঙৰ ডাঙৰকৈ মাতো যদি  মোৰ মায়ে শুনিব, পোৱালিটোৱে ভাবিলে ।    “চিক !
চিক !
চিক !‘‘
পোৱালিটোৰ মাত মাকৰ কাণত পৰিল আৰু তাই উৰা মাৰি পোৱালিটোৰ কাষলৈ আহিল ।
সিহঁত দুয়ো একেলগে আকাশত উৰিবলৈ ধৰিলে ।     হুৰৰে !
এটাগণেশনামৰ হাতীৰ পোৱালি আছিল । দেখাত ঢোলটোৰ দৰে। লগতে সৰুনামৰ এটা শহাৰ পোৱালি আছিল । দেখাতসূতাৰ টাকুৰিৰ দৰে ।
দুয়োজনে একেলগে খেল ধেমালি কৰে । এদিনাখন গণেশে ক'লে, " ব'লা আজি কিবা নতুন খেল খেলো।"
"থিক আছে তেন্তে  তুমি বহা । আৰু মই একজাপত তোমাৰ পিঠিত উঠিম।" সৰুৱে ক'লে। কথামতেই কাম, গণেশে বহাৰ লগে লগেই সৰুৱে তাৰপিঠিত জাপমাৰি উঠিল ।
সি গণেশৰ পিঠিত উঠিলগৈ । বাঃ বাঃ " এইবাৰ গণেশে হাঁহি হাঁহি ক'লে , "এতিয়া তুমি বহা আৰু মইজপিয়াও"।
"তুমি "????
অ' মই... "তুমি কেনেকৈউঠিবা ?"
সৰুৱে ভয় খালে ।
"এনেকৈ" গণেশে এবাৰ জপিয়াই দেখুৱাই দিলে ।
ধপ্ ....ধপ্ ....ধপ্ কৈগণেশ পিঠিত নাৰিকল সৰিবলৈ  ধৰিলে ।
সি ভয়তে দৌৰি পলাল।
এটা নাৰিকল আহি সৰুৰ ওপৰতো পৰিল ।
সৰুৱে মনতে ভাবিলে , " হাতীতকৈ নাৰিকলেই ভাল"।
কেপ্টেইন ৰাজুৱে তাৰ যুদ্ধ বিমানখন আইফেল টাৱাৰটোত লাগো  নালাগোকৈ ঘপকৈ বাওঁফালে ঘূৰাই দিলে।“হুফ্!
পেৰিছত বিমান উৰোৱা সহজ কাম নহয় দেই!” সি ভাবিলে। টাৱাৰটোত লাগে বুলি তাৰ বুকুখন চিৰিংকৈ গৈছিল। হঠাতে সি বিমানকক্ষৰ পৰা “বিপ বিপ বিপ” শব্দ শুনিবলৈ পালে। এই শব্দটো ক’ৰ পৰা আহিছে?
সি শত্ৰুপক্ষৰ মাটিত আছে নেকি?
ইঞ্জিনটো কিবা বেয়া হ’ল নেকি?
*বিপ বিপ বিপ* ৰাজুৱে তাৰ ঘড়ীটোৰ এলাৰ্মৰ শব্দত সাৰ পাই উঠিল। সি দীঘলকৈ হুমুনিয়াহ কাঢ়ি ভাবিলে, “অ’, এইটো এটা সপোনহে আছিল!!
!” কিন্তু, আজিতো মন বেয়া কৰাৰ প্ৰশ্নই নুঠে।আজি এটা ভাল দিন।
“আজি মই জীৱনত প্ৰথমবাৰ উৰাজাহাজত উঠিম!
আম্মা, মই সাৰ পালো!” তাৰ মাকে চুটকেচটোৰ চেইনডাল বন্ধ কৰি আছিল। মাকে তাক ক’লে, “অ, উঠিলা!
তোমাৰ বাইদেউক লগ পাম বুলি মোৰ মনটো আজি খুব ভাল লাগি আছে। আৰ্য়াক লগ পোৱা যে ইমান মাহ হ’ল!
যোৱা, তৎক্ষণাত যাবলৈ সাজু হোৱা।”
ৰাজুৱে জীৱনত প্ৰথমবাৰৰ বাবে বিমান-বন্দৰৰ ভিতৰভাগ দেখিবলৈ পালে। সি তাৰ মাকক চুটকেচটো দাঙি চলন্ত বেল্ট এডালৰ ওপৰত উঠাই দিয়াত সহায় কৰিলে। বেল্টডালে মানুহে উঠাই দিয়া বেগবোৰ মেচিন এটাৰ ভিতৰলৈ লৈ গ’ল। সেই মেচিনটোৰ পিছফালে দেখিবলৈ বৰ কঠোৰ যেন লগা ইউনিফৰ্ম পৰিহিতা মহিলা এগৰাকীয়ে সৰু স্ক্ৰীন এখনত কিবা চাই আছিল। স্ক্ৰীনখনৰ ফালে চাই  ৰাজু আচৰিত হৈ গ’ল। তাত ৰাজুৰ বেগটোৰ লগতে বেগৰ ভিতৰত থকা তাৰ খেলৰ জোতাযোৰ আৰু দূৰবীক্ষণটোকে আদি কৰি গোটেইবিলাক বস্তু দেখা গৈছিল!“একেবাৰে কেপ্টেইন ৰাজুৰ এক্স-ৰেত দেখাৰ দৰে চোন…”, ৰাজু অবাক হৈ গ’ল।ৰাজুৱে সেই মহিলাগৰাকীক কিবা এটা সুধিবলৈ মুখখন মেলোতেই তাৰ মাকে তাক ক’লে, “ৰাজু, এতিয়া একো নক’বা। তেওঁ বিমানবন্দৰৰ সুৰক্ষাৰ কাম চোৱা-চিতা কৰি আছে। যাত্ৰীসকলৰ কোনেও যেন কোনো অস্ত্ৰ নাইবা বিস্ফোৰকৰ দৰে একো বিপজ্জনক বস্তু কঢ়িয়াই নানে, তাকে ভালদৰে চোৱাটো তেওঁৰ দায়িত্ব। তেওঁক দিগদাৰ কৰাটো উচিত নহ’ব।”
অৱশেষত, ৰাজু এটা ডাঙৰ হলৰ ভিতৰত সোমাল। সেই হলটোৰ বেৰবোৰ আছিল গ্লাচৰ আৰু তাৰ বাহিৰত সি কেবাখনো উৰাজাহাজ দেখিলে। এখন উৰাজাহাজ উৰিবলৈ সাজু হৈছিল।“উৰাজাহজৰ পাইলটবোৰৰ ইমান গুৰুত্বপূৰ্ণ কাম থাকে, নহয়নে মা?”“হয় ৰাজু, বাছচালক নতুবা সমুদ্ৰ জাহাজৰ কেপ্টেইনবোৰৰ দৰে তেওঁলোকৰ ওপৰত কেবাজনো যাত্ৰীৰ সুৰক্ষিত যাত্ৰাৰ দায়িত্ব থাকে।”
“বাইদেউ যে ইমান ভাগ্যবান, তাই ইমানকেইখন উৰাজাহাজত আজিলৈ ইমানবাৰ যাত্ৰা কৰিছে!
মই ডাঙৰ হোৱালৈ ৰৈ থাকিব নোৱাৰো দেই।”মাকে হাঁহিলে আৰু ক’লে, “হয়, আৰ্য়াই বহুবাৰ যাত্ৰা কৰিছে। পিছে তোমাৰ মাত্ৰ ন বছৰহে, তুমি ডাঙৰ হ’বলৈ আৰু বহুবছৰ বাকী, ৰাজু!”ৰাজুৱে মানুহবোৰক গেট নং ৮ত শাৰী পাতি থিয় হৈ থকা দেখি ক’লে, “মা, সেইখন আমাৰ গেট। উৰাজাহাজত উঠা সময় আহি গ’ল।”
দহ মিনিটমান পিছত ৰাজু আৰু তাৰ মাক উৰাজাহাজৰ আসনকেইখনত ভালদৰে চিট-বেল্টকেইডাল বান্ধি বহি ল’লে। উৰাজাহাজখন চলা আৰম্ভ কৰোতেই ৰাজুৱে খিৰিকীৰে বাহিৰলৈ চালে। প্ৰথমে ই মন্থৰ গতিত যোৱা আৰম্ভ কৰিছিল কিন্তু অলপ পিছত ইমানেই দ্ৰুতবেগেৰে চলিব ধৰিলে যে ৰাজুৱে তাৰ আসনত কম্পন অনুভৱ কৰিলে।অলপ সময় পিছত কম্পনটো বন্ধ হ’ল। প্ৰকাণ্ড উৰাজাহাজখন বতাহত উৰিবলৈ ধৰিলে।“মা, আমি উৰি আছো!!
!”“হা: হা:, হয়তো!
ৰাজু, এতিয়া শুনা, তেওঁলোকে কিবা গুৰুত্বপূৰ্ণ কথা ঘোষণা কৰি আছে, চুছছছ…!” কাৰোবাৰ চিনাকি যেন লগা মাত এটা স্পিকাৰত বাজি উঠিল...
“ভদ্ৰলোকসকল আৰু ভদ্ৰমহিলাসকল,মই কেপ্টেইন আৰ্য়া।এই যাত্ৰালৈ আপোনালোকক স্বাগতম!” “বাইদেউ!”“এইজনীয়েই মোৰ জীয়ৰী!”
-
ৰাতি বহু সময় হৈছিল। ৰীনা বিচনাত শুই আছিল।
তাইৰ টোপনি ধৰা নাছিল। হঠাৎ তাই এটা আচৰিত শব্দ শুনা পালে।
শব্দটো শুনি তাই ভয় খালে। তাই কোঠাত থকা লাঠিডাল হাতত তুলি ল'লে।
লাহে লাহে আহি তাই বাহিৰলৈ চালে।
শব্দটো দেউতাৰ বিচনা খনৰ ওচৰৰ পৰা আহিছে।
তাই বিচনাখনৰ ফালে লাহে লাহে গ'ল।তাই এনে লাগিল যেন বিচনাৰ তলত কোনোবা আছে।
তাই বিচনাখনৰ ওচৰ পালেগৈ। দেউতাকৰ নাকৰ পৰা শব্দটো আহিছিল।
তাকে দেখি তাই হা: হা: কৈ হাঁহিবলৈ ধৰিলে।তাইৰ হাঁহিৰ শব্দ শুনি দেউতাকেও সাৰ পাই গ'ল।
মোৰ নাম জিল্লি ।        আজি মই চহৰৰ প্রায়বোৰ মেকুৰীকে ধৰি ধৰি মৰম কৰিলো !
মই আমাৰ কাষৰ ঘৰখনৰ মেকুৰী বেনক মৰম কৰিলো ।                          মই ক‘লো, মিয়াওঁ ?
বেনেও ক‘লে, মিয়াওঁ ?
পাৰ্কৰ বেঞ্চৰ তলত থকা মেকুৰীটোক মই মৰম কৰিলো ।                                                                         সি কেৰমেৰাই ইফাল                                                                                 সিফাল কৰিলে ।
মই শ্রীমতী লিলিৰ শকত শুই থকা মূগা                                  মেকুৰীটোক শোৱাৰ পৰা জগাই মৰম কৰিলোঁ ।
সি মোৰ মুখত চেলেকি দিলে ।        “ চপ্  চপ্  চপ‘‘           চ - অ - প !
মাছ আৰু চিপছৰ দোকানৰ বাহিৰত কিবা খাই থকা মেকুৰী                         টোক মৰম কৰিলোঁ ।                      সি মাতিলে, "ওম - নম - নম "
মই আনকি  ধৰিলে ভাল নোপোৱা খিংখিঙিয়া                                              মেকুৰীজনীকো ধৰি মৰম কৰিলোঁ !
তাই বাৰে বাৰে চিঞৰিবলৈ ধৰিলে ।
মই এজনী দীঘল মেকুৰীক মৰম কৰিলোঁ ।                 মই চুটি মেকুৰী এজনীকো মৰম কৰিলোঁ ।
মই বুঢ়া মেকুৰী এটাক মৰম কৰিলো ঁ ।                মই এটা পোৱালি মেকুৰীকো মৰম কৰিলোঁ ।
মই পোৱালি থকা মেকুৰী এজনীক মৰম কৰিলোঁ ।                আনকি তাইৰ পোৱালি কেইটাকো মৰম কৰিলোঁ ।
মই চিড়িয়াখানাত থকা ডাঙৰ মেকুৰীটোকো মৰম কৰিবলৈ চেষ্টা কৰিছিলো ।         কিন্তু ৰখীয়াটোৱে ক‘লে,                                                    " নাই, নকৰিবা !"
বাচত উঠি মই এগৰাকী বয়সীয়া মহিলাৰ বেগত লুকাই থকা        মেকুৰীটোক মৰম কৰিলো ।                                                সেই বয়সীয়া মহিলা গৰাকীয়ে চিঞৰি উঠিল !
ই - ই-  ইস্  !
মই ঘৰলৈ গৈ বিছনাত শুলো ।            মিয়াওঁ  !
কিবা কোমল বস্তু এটা সোমাই ...
... আহি মোক সাবটি ধৰিলে ।
দেউতাকেবিকিৰ বাবে এখন চিলা কিনি আনিলে।
বিকিয়ে চিলাখন খিৰিকীৰ ওচৰত থৈ দিলে।ৰাতি ধাৰাষাৰে বৰষুণ দিলে।
ৰাতিপুৱা বিকিয়ে শুই উঠি দেখিলে যে চিলা খনপানী পৰি তিতি গ'ল।
তিতা চিলাখন দেখি বিকিৰ মনটো বেয়া লাগিল।
তেতিয়াই মাকে মাত লগালে।মাকৰ হাতত আঠা, কাগজ আৰু সৰু সৰু কাঠি আছিল।
বলা, আমি নিজৰ চিলা নিজেই বনাম-মাকেক’লে।দুয়োটাই লৰা-লৰিকৈ চিলা বনালে।
চিলাতলিখিলে-বিকি আৰু মাৰ চিলা!
চুনচুনীয়ে এখন কাগজ ল'লে।
পেঞ্চিল এডাল জোঙা কৰি ল'লে।
কাগজখনত ছাতি এটা বনালে।
তাই কাগজখনত ৰং কৰিবধৰিলে। ৰং কৰিথাকোতে কাগজখন ফাটি থাকিল।
তাই এখন পুৰণি বাতৰিকাগজ আনিলে।
সেইখন ফালিলৈ তাই এটা ছাতিবনালে। সেইটো তাইৰ পছন্দ নহ'ল।
তাৰ পিছত চুনচুনীৰ ভোক লাগিল। তাই এটাকমলা ল'লে। তাই কমলাটোৰ বাকলিগুচালে। কমলাটোৰ বাকলিখিনি ছাতিৰ দৰেই আছিল!
বাকলিটোত চুনচুনীয়েপেঞ্চিল এডাল ভৰাই দিলে। চুনচুনীৰ ছাতি তৈয়াৰ হৈ গ'ল।
এটা কেৰ্কেটুৱা ইফালে জপিয়াইসিফালে জপিয়াই।
ইয়ালৈয়ো আহেতালৈয়ো যায়।
গছত বগাইডালত ঝুলে।
ঘৰৰ চালিত বহেচোতালতো বহে।
বাদাম খাইবৰ ভাল পাই।
এসময়ত ৰাজ নামৰ এজন ল'ৰা আছিল। সি নিজৰ মাকৰ সৈতে এটা সৰু ঘৰত বাস কৰিছিল। ৰাজৰ দেউতাকৰ ইতিমধ্যে মৃত্যু হৈছে। সিহঁতৰ আর্থিক অৱস্থাও যথেষ্ট বেয়া আছিল। ৰাজৰ মাক এগৰাকী উদাৰ মনৰ মহিলা। তেওঁ সদায় ৰাজক আনক সহায় কৰিবলৈ শিকাইছিল।
এদিন ৰাজৰ স্কুলৰ বাইদেৱে ক'লে যে তেওঁলোক স্কুলৰ পৰা সংগ্রহালয় চাবলৈ যাব। ৰাজৰ মাকে বাটত খাবৰ বাবে তাক এটা পিঠিত লোৱা বেগত এটা পানীৰ বটল আৰু খোৱাবস্তু দিলে।লগতে তেওঁ ৰাজক ২০ টকা দি ক'লে, "খুব প্রয়োজন হ'লেহে এই পইছাটো খৰছ কৰিবা কিন্তু মিঠাই নিকিনিবা দেই।" "ঠিক আছে মা।" ৰাজে ক'লে।
সি বাছত উঠি যাবলৈ ওলোৱাৰ সময়ত মাকে কোৱা কথাষাৰ মনত পেলালে।সংগ্রহালয়ত সি তাৰ বন্ধুবোৰৰ সৈতে বৰ ফুর্তি কৰিলে।তিনি ঘন্টা মানৰ পিছত ৰাজহঁত উভতি আহিবলৈ বুলি সাজু হ'ল। তেনেতে ৰাজে মন কৰিলে যে তাৰ জোতাৰ ফিটাডাল খোল খাই আছে। তললৈ মূৰ কৰি ফিটাডাল মাৰি লৈ থিয় হওঁতেই সি হঠাতে বুঢ়া মানুহ এজন পিছলি পৰা দেখিলে।
"মৰিলো, মৰিলো !"
মানুহজনে আতুৰ ভাৱে মাতিলে।ৰাজে ততাতৈয়াকৈ মানু্জনৰ ওচৰলৈ দৌৰি গ'ল আৰু তেওঁ ঠিকে আছে নে নাই সুধিলে। সি মাকে দিয়া পইছাটোৰে ওচৰৰে দোকান এখনৰ পৰা এটা পানীৰ বটল কিনি আনি মানুহজনক খাবলৈ দিলে। মানুহজনে ৰাজৰ উদাৰতাৰ বাবে তাক ধন্যবাদ জনালে আৰু মৰম কৰিলে। মানুহজনৰ পৰা বিদায় লৈ ৰাজ স্কুল বাছৰ ফালে দৌৰি গ'ল।
ভাগ্যক্রমে বাছখন তেতিয়াও তাৰ বাবে ৰৈ আছিল। কিন্তু তাৰ বাইদেৱে তাক যথেষ্ট খঙেৰে চিঞৰি সুধিলে, "ক'ত আছিলা তুমি?
আমি তোমাৰ কাৰণে কিমান সময়ৰ পৰা ৰৈ আছো!'
ঘৰলৈ উভতি আহি ৰাজে মাকক গোটেই ঘটনাটো ক'লে।তাৰ কথাখিনি শুনি মাকে বৰ আনন্দ পালে। কাৰণ সি সঁচাকৈয়ে কাৰোবাক সহায় কৰিলে।
কেইমাহ মানৰ পিছত ৰাজৰ স্কুলত এটা ডাঙৰ অনুষ্ঠানৰ আয়োজন কৰা হৈছিল।ৰাজে মাকক সুধিলে," তুমিও আমাৰ স্কুলৰ অনুষ্ঠানলৈ যাবা নেকি?"
মাকে ক'লে," ঠিক আছে।"পিছদিনা ৰাজ আৰু তাৰ মাক একেলগে স্কুললৈ গ'ল।সেইদিনা ৰাজে তাৰ বন্ধুবোৰৰ লগত হেঁপাহ পলুৱাই খেলিলে।কিছু সময়ৰ পিছতে বঁটা বিতৰণী সভা অনুস্থিত হ'ল।
তেনেতে ৰাজৰ মাকে তাক সোনকালে আহিবলৈ ক'লে আৰু ক'লে যে মঞ্চৰ পৰা ৰাজৰ নাম পাঁচ বাৰ মান মতা হৈছে।ৰাজে মঞ্চৰ ফালে আগবাঢ়ি গৈ থকাৰ সময়ত মন কৰিলে যে মঞ্চত বঁটা বিতৰণ কৰি থকা মানুহজনক সি চিনি পায়। কিন্তু মানুহজনক ক'ত দেখিছিল তাৰ মনত পৰা নাছিল। সি মঞ্চত উঠাৰ পিছত সেই মানুহজনে তাক সুধিলে," মোক চিনি পাইছা নে?'
ৰাজে মূৰ জোকাৰিলে।
মানুহজনে ৰাজক ক'লে, "এদিন যে মই পৰি যাওঁতে তুমি মোক সহায় কৰিছিলা। মনত পৰিছে নে?"
হয় হয় মোৰ মনত পৰিছে।" ৰাজে ক'লে।"তুমি এজন বৰ মৰমলগা উদাৰ কণমানি ল'ৰা।" মানু্হজনে ক'লে। আৰু সেইবুলি কৈ তেওঁ ৰাজৰ হাতত এটা ট্রফী তুলি দিলে। য'ত লিখা আছিল- "সবাতোকৈ উদাৰ ব্যক্তিজন।'"মই তোমাক আন কিবা প্রকাৰে সহায় কৰিবলৈ পালেও ভাল পাম। তুমি তোমাৰ মাৰ লগত মোৰ ঘৰলৈ আহিবা।" মানুহজনে ক'লে।ৰাজে বৰ আনন্দ পালে। ৰাজৰ মাকে তাক লৈগর্ব অনুভৱ কৰিলে।
চহৰ খনৰ ভিতৰত এখন সৰু বাগিচা, তাতে এজোপা আঁহত গছ আছিল। সেই গছজোপাত কের্কেটুৱাৰ পৰিয়াল এটাই বাস কৰে।বীতু সেই পৰিয়ালৰে এজন সদস্য। সি বৰ বৰ কথা কৈ ভাল পায়। তাৰ সম্পর্কীয় কেতু দুৰণিৰ হাবিৰ পৰা ফুৰিবলৈ আহিল।
“আজি আমি এখন নাৱত উঠিম," বীতুৱে কেতুক কলে। “কিন্তু মোৰ যে পানী লৈ ভয় লাগে। মই সাঁতুৰিবও নোৱাৰো,” কেতুৱে লাহে লাহে ক’লে। “আঁহা ভয়াতুৰ কের্কেটুৱা । বীতু তোমাৰ কাষত থাকিলে ভয় নকৰিবা। মই এতিয়ালৈক বহুত বাৰ নাঁৱত উঠিছো।”
নাঁওখন এটা খুটাত বন্ধা আছিল। আৰু খুটাত বন্ধা সেই ৰছী ডালেদি সিঁহত বগাই গ’ল। সিঁহত নাঁও খনৰ ভিতৰৰ এটা চুকত বহিল।
লাহে লাহে নাঁওখন উঠা নমা কৰি বেঁকা-বেঁকি কৈ যাব ধৰিলে। কেতুৱে দেখিলে কেইটা মান হাঁহে সিঁহতৰ কাষেৰে সাতুৰি পাৰ হৈ গ’ল । আৰু দেখিলে যে,  মাছ বোৰে সিঁহতৰ মূৰ বোৰ পানীৰ পৰা উলিয়াইছে আ কৈছে “হেল্ল!"
কিছুমান ৰাজহাঁহে সিঁহতৰ কাষতেই পানীৰ ঢৌৱে ঢৌৱে ওপঙি ফুৰিছে।
সেইবোৰ ইমানেই ধুনীয়া আছিল যে কেতুৱে চুই চাবলৈ চেষ্টা কৰিছিল। সি পানীত নামি দিলে। সি পানীৰ গভীৰলৈ সোমাল আৰু মাছবোৰ তাৰ কাষেৰে পাৰ হৈ যোৱা দেখিলে। সি “বচোৱা বচোৱা” কৰি বুৰবুৰণি তুলি নাঁওখনৰ পৰা আঁতৰি আহিল।
বীতুৱে ভাবি নাপালে এতিয়া কি কৰিব!
সি মাত্র নাওঁখন ইফালৰ পৰা সিফাল কৰি চিঞৰিলে। বচোৱা বচোৱা কের্কেটুৱাটো পানীত পৰিল। ৰাজহাঁহে কেতুক পানীত দেখা পালে।তাৰ মাজৰে এজনী হাঁহে পানীৰ ভিতৰতে কেতুৰ চুলিত ধৰি উঠাই আনিলে।
পানীত তিতি জুৰুলী – জুপুৰি কেতুৱে গাটো শুকাবৰ বাবে ৰ’দ পৰি থকা এটা চুকত বহিল।  বীতুৱেও তাৰ একেবাৰে কাষতে বহিলহি।  যেতিয়া তাৰ গাটো শুকালে আৰু গৰম লাগিল সি আনন্দেৰে ক’লে, “বাহঃ কি  অভিজ্ঞতা!
এই সাধুটো ঘৰত ক’ব লাগিব।” তাৰ নিজকে এজন নাবিক, এজন নায়ক আৰু সাহসী শিশুৰ দৰে লাগিল।
নাওঁখন যেতিয়া পাৰত পালেহি , ভবা কথাবোৰ পাহৰি সি ঘৰৰফালে আগবাঢ়িল। কেতুৱে গম পালে যে ,তাৰ মগজুত সেই কথাবোৰ ধৰি ৰাখিবলৈ বৰ কঠিন হৈছে । সি অনুভব কৰিলে তাৰ মগজুটো নাওঁখন ঘূৰি থকাৰ দৰেই ঘূৰি আছে।
"সিহঁতে ইমান নতুন চাইকেলখন তোক কিয় দি দিলে মা?"
কল্পনাই আচৰিত হৈ সুধিলে।  মাকে কাম কৰা মানুহঘৰৰ পৰা অনা চাইকেলখন কল্পনাই লিৰিকি-বিদাৰি চাই আছে।  চাইকেলখন দেখাত একেবাৰে নতুন হৈ আছে।  মাকে বাহু দুটা সামান্য জোকাৰি ক'লে, " সিহঁতৰ ল'ৰাটোৰ বাবে নতুন এখন কিনিছে হ'বপায়!"
কল্পনা চাইকেলৰ ওপৰত উঠিছিলহে মাত্র.......ধমমমমম!তাই চাইকেলৰ পৰা পৰি গ'ল।প্রভুৱে হাঁহি দিলে।"তই  হ'বলা দুচকীয়া চাইকেলখনৰ ওপৰত এনেকে উঠি থাকিব পাৰিবি!প্রথমে তই চাইকেল চলাবলৈ শিকিব লাগিব।" প্রভুৱে ক'লে।"তই মোক শিকাই দে না।"  কল্পনাই তাক অনুৰোধৰ সুৰত ক'লে।
সদায় আবেলি স্কুলৰ পৰা আহি সিহঁতে বাংলোৰ সন্মুখৰ ৰাস্তাটোত চাইকেল চলাবলৈ যাবলৈ ল'লে। তাত বৰ বেছি ভিৰ নহয়। সেইফালে কেৱল ডাঙৰ ডাঙৰ ঘৰবোৰ আছে । সেই ঘৰবোৰৰ মানুহবোৰে ডাঙৰ ডাঙৰ কুকুৰ পোহে।
কল্পনা আৰু প্রভুহঁতৰ ওচৰৰ সকলো ল'ৰা-ছোৱালী তালৈকে  খেলিবলৈ যায়।প্রথমদিনা কল্পনা চাইকেল চলাবলৈ উত্রাৱল হৈ আছিল। কিন্তু..............
তাই  চাইকেল চলাবলৈ লওঁতেই ধমমমম!
কৈ মাটিত পৰি গ'ল।তাইৰ আঁঠুটো চেকচেকাবলৈ ধৰিলে।তাই কান্দিব বিচৰা নাছিল।কিন্তু কান্দি পালালে।তাই বৰকৈ উচুপিবলৈ ধৰিলে।
লাজত তাইৰ কাণ-মূৰ গৰম হৈ গ'ল। ল'ৰাবোৰে তাইলৈ চাই হাঁহিবলৈ ধৰিলে।কল্পনাই চাইকেলখন তাতে পেলাই ঘৰলৈ বুলি উঠি লৰ মাৰিলে।প্রভুৱে পিছত চাইকেলখন লৈ আনিব।তাৰ লগৰবোৰৰ লগত ক্রিকেট খেলি হোৱাৰ পিছত।বেলি লহিওৱাৰ পিছত।দেউতাক নিজৰ মেৰামতিৰ কাম কৰা দোকানৰ পৰা অহাৰ পিছত।
'তোৰ স্কার্টটো কেনেকৈ ফাটিল?"
কল্পনাক দেখি মাকে সুধিলে।  "মই চাইকেলৰ পৰা পৰি গ'লো মা।"     মাকে হুমুনিয়াহ কাঢ়িলে।
কল্পনাই চাইকেল চলাবলৈ শিকাৰ আজি সাত দিন হ'ল।কিন্তু তাই এতিয়াও চাইকেল চলাব পৰা হোৱা নাই। প্রভুৱে কি কৈছিল!তাই চাইকেল চলাব পৰাকৈ ওখ নহয়। মানে তাই চাইকেল চলাব নোৱাৰে!কিন্তু সি ক'লে কিটো হ'ব?
সি কিডাল জানে!
তাই চাইকেল চলাই দেখুৱাইহে এৰিব।
ৰাতিলৈ তাই মাকৰ পৰা গাখীৰ এগিলাছ খুজি খালে।স্কুলত তাইৰ বাইদেৱে কৈছিল যে গাখীৰ খালে ল'ৰা-ছোৱালী ওখ হয়।আৰু তাইতো নিজৰ শ্রেণীৰ দুই নম্বৰ ওখ ছোৱালী।
তাই ভেনাছ  উইলিয়ামছৰ দৰে হ'ব খোজে।তাই টেনিছৰ বিষয়ে একো নাজানে।কিন্তু প্রভুৱে তাইক এবাৰ ভেনাছ উইলিয়ামছৰ ছৱি এখন দেখুৱাইছিল। " বাঃ!
ইমান শক্তিশালী।" কল্পনাৰ মুখেৰে আপোনা-আপুনি ওলাইছিল কথাষাৰ।কল্পনাও যদি তেনেকুৱা শক্তিশালী হৈ যায়, তেন্তে তাইক কোনেও আমনি কৰিব নোৱাৰিব। তাই শুবলৈ যোৱাৰ আগতে ভগৱানক প্রার্থনা কৰিলে। যিটো তাই আগতে কেতিয়াও কৰি পোৱা নাছিল।
তাই নিশ্চিত আছিল যে আজি আবেলি তাই চাইকেল চলাব পাৰিবই। তাই নিজৰ লাকী  চুলিত মৰা ৰঙা ক্লিপডালো মাৰি আছিল।"তই লাহেকৈ ঠেলা মাৰি চাইকেলখন এৰি দিবি।" তাই প্রভুক ক'লে। প্রভুৱে তাই কোৱাৰ দৰেই কৰিলে।কল্পনাই চকু দুটা মুদি দিলে আৰু পেডেল ডাল বিচাৰিবলৈ ধৰিলে। বতাহজাক সুৰসুৰাই তাইৰ কাণত সোমাল।চাইকেলখন কঁপিবলৈ ধৰিলে আৰু..........ধমমমম...............কল্পনা আকৌ চাইকেলৰ পৰা পৰি থাকিল।
এইবাৰ তাই ইমানেই বেয়াকৈ দুখ পালে যে তাইৰ উশাহ লোৱাতো কষ্ট হ'ল। কিন্তু এইবাৰ কোনোৱে হঁহা নাছিল।আনকি মণিকন্দনেও হঁহা নাছিল, যি সদায় মানুহক বেয়াকৈ কৈছিল।
ডাক্তৰজন নিয়মত বৰ কঠোৰ আছিল। একেবাৰে তাইৰ স্কুলৰ হেড বাইদেউৰ দৰেই। তেওঁ ক'লে যে, " তুমি ভৰিত বৰ বেয়াকৈ দুখ পাইছা।""যেতিয়ালৈক এইটো ভাল নহয় তুমি খুব সাৱধানে থাকিব লাগিব।" এইবুলি কৈ ডাক্তৰজনে তাইৰ মাকক এসোপামান দৰৱ দিলে।
"যেতিয়ালৈকে ঘাঁটো ভালকৈ নুশুকাই তই চাইকেল চলাব নালাগে দেই।"মাকে ক'লে। কল্পনাই মূৰ দুঁপিয়ালে।"চাইকেল চলাবহে নোৱাৰ, তাতে কি হ'ল, চাইকেলত উঠিবতো পাৰিবি।" প্রভুৱে ক'লে।"কেনেকৈ?"
কল্পনাই সুধিলে
দেউতাকে তাইক চাইকেলখন দেখুৱালে। তাত পিছত বহিবলৈ এখন কেৰিয়াৰ লগাই দিয়া হৈছিল।"যেতিয়া তই ডাক্টৰৰ তালৈ গৈছিলি, তেতিয়াই আমি এইটো লগাই আনিলো।" প্রভুৱে হাঁহি  এটাৰে সৈতে ক'লে। "কিন্তু মই এইখন নিজে চলাম।" কল্পনাই ক'লে।"অঁতো, তই  নিশ্চয় এইখন নিজে চলাবি।" প্রভুৱে ক'লে।
কল্পনা চাইকেলৰ পৰা পৰিল, তাতেনো কি হ'ল?মানুহে কয় যে কোনো এটা কামত তুমি সফলতা নাপালেও চেষ্টা এৰি দিব নালাগে। কিয়?কেতিয়াবা চেষ্টা কৰি থাকোতে তুমি এনে ফলাফল পাবা যিটোৰ বিষয়ে তুমি ভাবিবও পৰা নাছিলা।ই তোমাক নিজৰ বিষয়েই এনে কিছু কথা জানিবলৈ দিয়ে যিটো তুমি আগতে কেতিয়াও জনা নাছিলা।যদি কল্পনাই প্রথমদিনাই চাইকেল চলাবলৈ শিকি পেলালেহেঁতেন, তেন্তে তাই গমেই নাপালেহেঁতেন যে তাই কোনো এটা কাম কিমান একাগ্রতাৰে কৰিব পাৰে।তাইৰ পৰিয়ালেও তাইৰ এই গুণটোৰ বিষয়ে জানিব নোৱাৰিলেহেঁতেন।যেতিয়া ভৱিষ্যতে কেইবা গিলাছো গাখীৰ খোৱাৰ পিছত তাই ওখ আৰু শক্তিশালী হৈ পৰিব, তেতিয়া তাই হয়তো সেই দিনটোলৈ মনত পেলাব, যিদিনা তাই চাইকেলৰ পৰা পৰি গৈছিল।হয়তো তাই কোনোবাদিনা এক কঠিন পৰীক্ষা দিবলৈ যোৱাৰ সময়ত বা পর্বতাৰোহণ কৰিবলৈ যাওঁতে সেই দিনটোৰ কথা মনত পেলাব।হয়তো তাই কেক এটা বনাবলৈ লওঁতে বা বাঘৰ ফটো তুলিবলৈ লওঁতেও সেই দিনটোৰ কথা মনত পেলাব পাৰে।আৰু তেতিয়া তাই চাইকেল চলাবলৈ শিকোতে শিকা এই পাঠ মনত পেলাব, যে তাই কেতিয়াও হাৰ মানিব নোৱাৰে আৰু সাহস হেৰুৱাব নোৱাৰে।
বহুত দিনৰ আগৰ কথা, এটা মানুহৰ ভৰিত বৰ ডাঙৰ ঘা  এটা হৈছিল ।  এই ঘাটোৰ কাৰণে সি থিয় হ‘ব আৰু খোজ কাঢ়িব নোৱাৰিছিল । সেয়েহে সদায়েই সি বিছনাত শুই থাকিবলগীয়া হয় । মানুহটো তাৰ পৰিবাৰ আৰু ল‘ৰা-ছোৱালীহঁতক লৈ গাঁৱত বাস কৰিছিল ।
সিহঁতৰ তিনিটা ল‘ৰা আৰু এজনী ছোৱালী আছিল । ছোৱালীজনীৰ নাম হ‘ল নানগিলা । তাইৰ কাম আছিল দেউতাকক চোৱা-চিতা কৰা । ল‘ৰা কেইটাই খেতি কৰে আৰু পশুবোৰক চৰোৱা কাম কৰে ।
নানগিলা বৰ ধুনীয়া । গাঁৱৰ সকলো মানুহে তাইক ভাল পাইছিল আৰু সন্মানো কৰিছিল । মাক-দেউতাকে এটা উপযুক্ত ল‘ৰাৰ লগত তাইৰ বিয়া দিয়াৰ কথা চিন্তা কৰি আছিল । এই উপযুক্ত ল‘ৰাটো বাচনি কৰিবলৈ মাক-দেউতাকে ল‘ৰাহঁতৰ এটা পৰীক্ষা ল‘লে । নানগিলাক বিয়া কৰাবলৈ হ‘লে ল‘ৰাহঁতে এটা টান কাম কৰিব লাগিব । যিয়ে কামটো কৰিব পাৰিব তালৈকে জীয়েকক বিয়া দিব ।
নানগিলাক বিয়া কৰাবলৈ বিচৰা ল‘ৰাটোৱে গাঁৱৰ ওচৰত থকা হ্ৰদৰ পৰা এবিধ বনৌষধি গছ আনিব লাগিব । এই বনৌষধিয়ে তাইৰ দেউতাকৰ ভৰিৰ ঘাটোৰ উপশম ঘটাব । কিন্তু হ্রদটোত বহুত ভয়ানক অশৰীৰী আত্মাই বাস কৰিছিল ।
কোনো কোনো ল‘ৰাই সেই বনৌষধিবিধ আনিবলৈ চেষ্টা কৰিছিল, কিন্তু কোনেও আনিব নোৱাৰিলে । আকৌ কোনো কোনো হ্রদৰ পৰা  ঘূৰি নাহিলেই ।
নানগিলা বৰ চিন্তাত পৰিল । আনকি তাইৰ ককায়েকেও হ্রদটোলৈ  যাবলৈ ভয় কৰিছিল । এদিন তাই নিজেই বনৌষধি বিধ আনিবলৈ ঠিক কৰিলে । তাইৰ মাকে ক‘লে,“আইজনী, ইমান বোৰ মানুহে পৰা নাই, তইনো কেনেকৈ আনিবি ?‘‘কিন্তু নানগিলাই তাইৰ মন স্থিৰ কৰি লৈছিল
হ্রদটোলৈ যাওঁতে নানগিলাই খৰি আনি থকা এজনী বুঢ়ীক লগ পালে । তাই বুঢ়ীজনীক খৰিখিনি অনাত সহায় কৰি দিলে ।  আৰু এই সহায়ৰ কাৰণেই বুঢ়ীজনীয়ে তাইৰ প্রতি কৃতজ্ঞতা প্রকাশ কৰি ক‘লে, “কেনেকৈ হ্রদটোলৈ যাব লাগে, আৰু তালৈ গৈ তই কি কৰিব লাগিব, সেই সকলো কথা মই  তোক শিকাই দিম ।‘‘
নানগিলা হ্রদৰ পাৰত উপস্থিত হৈ দেখিলে, অশৰীৰী আত্মাৰ  পৰিয়ালবোৰে মদ খাই নাচ-গান কৰি আছে । তাই সেই ঠাইত অলপ সময় অপেক্ষা কৰি নিৰীক্ষণ কৰি থাকিল । লাহে লাহে অশৰীৰী আত্মা বোৰৰ টোপনি অহাত এটাৰ পাছত এটাকৈ সকলো শুই পৰিল ।
এটা সময়ত সকলো টোপনি  যোৱাত নানগিলাই হ্রদৰ  পানীত জঁপিয়াই পৰিল । পানীত তাই সেই  বনৌষধি জোপা পাই  উঠাই লৈ নিজৰ  মোনাত ভৰালে । তাৰ পাছত সাঁতুৰি হ্রদৰ পাৰলৈ অহাৰ সময়ত হ্রদৰ পানীৰ পৰিমাণ লাহে লাহে বাঢ়ি আহিছিল।
তাই আহি পাৰত উঠাৰ পাছত   আত্মাবোৰ সাৰ পাই উঠিল । প্রথমতে তাই ভয় খাইছিল কিন্তু তাই বুঢ়ীয়ে শিকোৱা গানটো গাবলৈ ধৰিলে । “মই, উৱেকেচাৰ জীয়েক। হ্রদলৈ আহিছোঁ । মই আহিছোঁ কাৰণ মানুহে ইয়ালৈ আহিবলৈ ভয় কৰে । মোৰ দেউতাৰ ঘাটো উপশম কৰিবৰ কাৰণে এই ঔষধি বনডাল মোক লাগে । তোমালোকৰ শাসনত থকা এই ঠাইখনলৈ ভয়তে অন্যলোক নাহে, সেই কাৰণে মই আহিছোঁ  ।‘‘
নানগিলাৰ মাতটো ইমান সুন্দৰ আছিল যে সিহঁতে সেই গানটো বাৰে বাৰে তাইক গাবলৈ অনুৰোধ কৰিছিল । তাই গোৱা গান শুনি অশৰীৰী আত্মাবোৰৰ আকৌ টোপনি গ‘ল। তেতিয়াই তাই দৌৰি দৌৰি সেই ঠাইৰপৰা আহি নিজৰ গাঁৱত গাঁৱত উপস্থিত হ‘লহি ।
সকলোৱে নানগিলা উভতি অহালৈ অপেক্ষা কৰি আছিল । ইয়াৰ পাছত তাই অনা সেই ঔষধি বনৰে চিকিৎসা কৰাত  তাইৰ দেউতাকৰ ভৰিৰ ঘা ঠিক হৈ আকৌ থিয় হ‘ব পৰা হ‘ল । গোটেই গাওঁবাসীয়ে মনৰ স্ফূ্ৰ্তিত নাচ-গান কৰি নানগিলাৰ প্রশংসা কৰিবলৈ ধৰিলে ।
দেওবৰীয়া আবেলিবোৰ ফাটিমাৰ বৰ প্রিয়। বীন আৰু কোফ্‌টাৰে দুপৰীয়াৰ আহাৰ খোৱাৰ পিছত তাইৰ মাকে তেওঁৰ প্রিয় চকীখনত বহি বাতৰিকাকত পঢ়িবলৈ ধৰে আৰু দেউতাকে লাহেকৈ এঘুমটি মাৰিবলৈ যায়।
তেনে সময়ত ফাটিমাই তাইৰ কিতাপখন লৈ ঘৰৰ ওচৰতে থকা সুন্দৰ সেউজীয়া অৰণ্যখনলৈ লৰ মাৰিব পাৰে। সেই সময়ত অৰণ্যৰ আন জীৱ- জন্তুবোৰো যিহেতু শুই পৰে, অৰণ্যৰ গছ-গছনিৰ নি:শব্দ আলিংগনৰ আমেজ তাই বহি বহি অকলেই উপভোগ কৰিব পাৰে।
ফাটিমাই হাবিখনত থকা অৰ্জুন গছজোপাৰ ছাঁতে বহি, পাতেৰে ভৰি থকা ওপৰৰ পৃথিৱীখনলৈ ৰ'লাগি চাই থাকিল। তাইৰ মাকে প্রায়ে তাইক গছৰ ডালবোৰত নবগাবলৈ সঁকীয়াই দিয়ে। তলৰ ঠাইখিনিয়ে সুৰক্ষাজনক হ'লেওঁ তাই নাজানিছিল ওপৰৰ ভয় লগা পৃথিৱীখনত কি আছিল। কিন্তু সিদিনাখন ফাটিমাই খুব আচৰিত হ’ল। তাই কিতাপৰ পাত এখিলা লুটিয়াইছিলহে, তেনেতে তাই মূৰত থপ্‌কৈ কিবা এটা আহি পৰিল। আঃ বুলি চিঞৰি তাই মূৰত দুখ পোৱা ঠাইখিনি মোহাৰি দিলে। এয়া এটা মটৰ মাহৰ সমান আকাৰৰ এখন সৰু কিতাপহে দেখোন।
ফাটিমাই ওপৰলৈ চাই দেখিলে যে এটা সৰু নোমাল জন্তুৱে এটা ডাঙৰ ডালৰ পিছফালে লুকাবলৈ চেষ্টা কৰিছে।“হেৰা, এই কিতাপখন তোমাৰ নেকি বাৰু?” তাই ওপৰৰ জগতলৈ ভুমুকিয়াই চাই সুধিলে। পিছে কোনো উত্তৰ নাহিল।
মটৰমাহটোৰ সমান কিতাপখন ওপৰৰ জগতত বাস কৰা গোপা নামৰ সৰু এন্দুৰ এটাৰ আছিল। শুকান কোমল পাত আৰু গছৰ সৰু লাহী- পাহি ঠালেৰে সজা গোপাৰ সৰু ধুনীয়া ঘৰটোও সেই অর্জুন গছজোপাৰ ওপৰতে আছিল।সৰু এন্দুৰটোৱে প্রায়েই ফাতিমাক পঢ়ি থকা দেখিছিল, আৰু তাইৰ চুলিত লগাই থোৱা হালধীয়া ৰঙৰ ফিটাদাল খুবেই ভাল পাইছিল।
কিন্তু গোপাৰ মাকে তাইক তলৰ জগতখনৰ বিষয়ে ভয়লগা কথা কৈ সাৱধান কৰি থৈছিল। অকল তাই নহয়, ওপৰজগতৰ সকলো প্রাণীয়ে তলৰজগতৰ ফাতিমা আৰু আন মানুহবোৰে নেদেখাকৈ থাকিবলৈ চেষ্টা কৰিছিল।
সেই দেওবাৰৰ দিনা গোপাই তাইৰ সেউজীয়া পাতেৰে ভৰা ঝুলনাখনত দুলি- দুলি পঢ়ি আছিল। তাই পঢ়ি-পঢ়ি গৈ একেবাৰে শেষৰ পৃষ্ঠাটো লুটিয়াব লওঁতে হঠাৎ জোৰেৰে বতাহ এজাকে তাইৰ সৰু নোমাল হাতখনৰ পৰা কিতাপখন উৰুৱাই লৈ যায়। কিতাপখন গছৰ ডালবোৰত খুন্দা খাই তলতে বহি থকা ফাটেমাৰ মুৰতে থেক্ কৈ এটা শব্দ কৰি পৰে গৈ। গোপাৰ নেজডাল কঁপি উঠিল আৰু কাণ দুখন জোকাৰ খাই উঠিল। তাই খৰ-খেদাকৈ দর্জাখনৰ খিলিটো লগাই মনতে ভাবিলে যে ওপৰজগত আৰু তলৰ জগতৰ মিলন হোৱাটো একেবাৰে উচিত নহয়।
ফাটিমাই গছৰ ওপৰলৈ বগাই ন’গৈ সৰি পৰা কিতাপখন জুমি জুমি পঢ়িবলৈ চেষ্টা কৰি থাকিল। কিন্তু আখৰবোৰ খুবেই সৰু আছিল। অৱশেষত তাই কিতাপখন সেই ছাঁ সদৃশ নোমাল প্রাণীটোক ঘূৰাই দিয়াৰ সিদ্ধান্ত ল’লে। ফাটিমা বৰ বুধিয়ক আছিল। পিছৰটো দেওবাৰে তাই পাঁচটা টিকটিকিয়া ৰঙা বেলুন ফুলাই লৈ নিজৰ ককাঁলত বান্ধি ল’লে আৰু চাই থাকোতেই তাই ভাঁহি ভাঁহি ওপৰলৈ যাবলৈ আৰম্ভ কৰিলে - ওপৰজগতলৈ। চাওঁতে-চাওঁতে ফাটিমাই ওপৰৰ ফালে গৈ গৈ একেবাৰে গছৰ আগ চুলেগৈ।
গোপাই তাইৰ নোমাল নেজডাল ফণিয়াই থাকোতে হঠাৎ উজ্বল ৰঙা বেলুনকেইটা মন কৰিলে।  তাই উত্তেজিত হৈ উঠিল “অ’হ, বেলুন!
হয়টো আজি কাৰোবাৰ জন্মদিন,” কিন্তু এয়া কি?
টিকটিকিয়া ৰঙা বেলুনকেইটাৰ লগতচোন এইয়া মূৰত হালধীয়া ফিটা মৰা ছোৱালীজনী। তাকে দেখি গোপাই জোৰে চিঞৰি উঠিল “দৌৰা, দৌৰা, পলোৱা!
তলৰ জগতৰ মানুহবোৰ আহিছে।”
কিন্তু ফাটিমা তাৰ আগতে গৈ তাত উপস্থিত হ’ল। গোপাক দেখিয়ে ফাটিমাই তাইৰ হাতত থকা কিতাপখন আগবঢ়াই দি সুধিলে, “এইখন তোমাৰ?”গোপাই পটককৈ কিতাপখন টানি লৈ মিচিকিয়াই এটা হাঁহি মাৰি দিলে। তাকে দেখি ফাটিমাইও খিক খিকাই হাঁহি দিলে। তেনেতে তাই লক্ষ্য কৰিলে যে গোপাই তাইৰ মূৰত মাৰি থকা ফিটা দুডাললৈ ৰ’ লাগি চাই আছে, তাকে দেখি তাই মূৰৰ পৰা এডাল ফিটা খুলি আনি গোপাৰ নেজত বান্ধি দিলে। তাৰ পিছত দুয়ো দুয়োৰো হাতত ধৰি বাহিৰলৈ ফুৰিব ওলাই গ’ল।
ফাটিমা আৰু গোপাই অৰণ্যৰ গছ-গছনিৰ আচ্ছাদনৰ মাজত আৰু তাৰ ভিতৰত থকা ফাঁকবোৰত লৰি-ধপৰি ফুৰিব ধৰিলে। সিহঁতে তলমূৰকৈ শুই থকা বাংকে নামৰ ফল খোৱা বাদুলিটোক জোকাব ধৰিলে। বাংকে এনেবোৰ কথা একেবাৰে ভাল নাপায়। সি বিৰক্তিত ভোৰভোৰালে আৰু ধপধপাই ওচৰৰ আন এটা ডালত পৰিলগৈ। সি মনতে ভাবিলে, “এই পোৱালিকেইটাই মোক আৰু শান্তিত জিৰণি লবলৈ নিদিব”। তেনেকৈ ভাবি ভাবিয়ে সি সপোনলোক গৈ পালে আৰু তাত গৈ ডিমৰু গছত ওলমি গছৰ মিঠা আৰু ৰসাল ফল খোৱাত ব্যস্ত হৈ পৰিল।
ৰ'বলৈ বা সম্ভাষণ জনাবলৈ আহৰি নথকা অতি ব্যস্ত আমাৰলি পৰুৱাৰ দীঘল শাৰীৰ ওপৰেৰে পাৰ হোৱাত গোপাই ফাটিমাক সহায় কৰি দিছিল। ক্ষীণ, দীঘল ভৰি আৰু বেলুন আকাৰৰ গাটো লৈ আমৰলি পৰুৱাবোৰে গোটেই গছডালত পিলপিলাই দৌৰি ফুৰিছিল। এই পৰুৱাবোৰে দল বান্ধি কাম কৰি বৰ ভাল পাই । সেইকাৰনে সিহঁতে গছৰ ডাঙৰ পাতবোৰ একেলগে ল'গ হৈ চিলাই নিজৰ বাবে আৰামদায়ক বাহ সাজে।
তাৰপিছত সিহঁতে গৈ থাকোতে হঠাৎ ফিৰকি নামৰ গছৰ ওপৰত থকা ভেকুলীটোক লগ পালে। ফাটিমাই তাৰ পিনে চাই মনতে ভাবিলে “হালধীয়া ভৰি, ৰঙা চকু, আৰু তাৰ গোটেই গাটো নীলা!
সি দেখিবলৈ একেবাৰে ৰামধেনুৰ নিচিনা।” ফিৰকিয়ে তাৰ ঠাল-ঠেঙুলিৰ আচ্ছাদনত মানুহ দেখা পাই ইমানেই চক খাই উঠিল যে সি খোপনি হেৰাই পিছলি পৰিবই ধৰিছিল।
সি কোনোমতে ফাটিমাক সম্ভাষণ জনাই, দুপৰীয়াৰ আহাৰ বিচাৰি ফৰিং এটালৈ লক্ষ্য কৰি জপিয়াবলৈ সাজু হ'ল।ফাটিমাই ক'লে,“মই ভাবিছিলোঁ ভেকুলী অকল তলৰজগততহে থাকে।” সিহঁতৰ ঘৰৰ পুখুৰীটোৰ পাৰৰ ভেকুলীবোৰ খেদি ফাটিমাই বৰ ভাল পায়।
হৰি নামৰ ধনেশ পক্ষী এটাই সিহঁতক দূৰৰপৰা লক্ষ্য কৰি আছিল। হৰিৰ সিহঁতৰ লগত বন্ধুত্ব গঢ়িবলৈ বৰ ইচ্ছা আছিল!
হৰি যদিও এটা বন্ধুসুলভ চৰাই কিন্তু তাৰ মাতটো ডাঙৰ হোৱাৰ বাবে হাবিৰ বাকী জন্তুবোৰে তাৰ পৰা আতৰি থাকে। কিন্তু গোপা আৰু ফাটিমাই সেইবোৰ কথাক গুৰুত্ব নিদিলে আৰু তাৰ লগত বন্ধুত্বৰ সম্পর্ক এটা গঢ়ি তুলিলে।
ফাটিমাই ভাবিলে, “ওপৰজগত ইমানও ভয়লগা নহয়চোন। মই যে কি বুৰ্বক আছিলো!”গোপাইও ভাবিলে, “তলৰ জগতৰ মানুহবোৰ বেচ ভাল লগা। মোৰ আৰু তেওঁলোকলৈ ভয় নালাগে”
“হিচ্ হিচ্” গোপাই ক’লে- “অ’হ-অ’হ বৈদ্য চাগে কান্দি আছে।” চোকা কাণ দুখনেৰে গোপাই সহজেই শব্দবোৰ শুনা পায়। দুই বান্ধৱীয়ে বেগাই বৈদ্যৰ ওচৰলৈ গ'ল। বৈদ্য হ’ল এডাল বৰ লাজকুৰীয়া সেউজীয়া লতা সাপ।
বৈদ্যৰ ওচৰ পাই গোপাই সুধিলে – “কি হ’ল তোমাৰ?” বৈদ্যই উচুপি উঠিল আৰু তাৰ গাৰ বৰণ আনদিনাতকৈ অলপ বেছি সেউজীয়া দেখা হৈছিল। সি কান্দি কান্দি ক'লে, “সিহঁতে মই থকা গছ ডাল কাটি পেলালে।এতিয়া মই ক'লৈ যাম।” বৈদ্য এতিয়া অঘৰী হৈ পৰিল।সেই কথা শুনি বাংকে, দিপু আৰু আন আন জন্তুবোৰে ঘৰৰ পৰা ওলাই আহিল। বৈদ্যই কান্দি কান্দি ক'বলৈ ধৰিলে “এটা নতুন পকী ৰাস্তা বনাবলৈ মানুহবোৰে মই বাস কৰা গছডাল কাটি পেলালে।” সিহঁতৰ ঘৰবোৰ কাটি আছে!
কথাটো শুনি ওপৰজগতত বাস কৰা সকলোবোৰ প্রাণী শংকিত আৰু ক্ষোভিত হৈ পৰিল।
তেনেতে গোপাই মাত লগালে “আমি বৈদ্যক এতিয়া সহায় কৰিব লাগিব।” ফাটিমা, গোপা আৰু সিহঁতৰ নতুন বন্ধু- বান্ধৱী বোৰ একলগ হৈ বিদ্যৰ বাবে এটা থকা ঘৰ বিচৰাত লাগিল। বহু সময়ৰ অন্তত সিহঁতে এটা আৰামদায়ক গছৰ খোলোং বিচাৰি পালে। ফাটিমাই গছৰ কোমল পাত আৰু বৈদ্যৰ একেবাৰে প্রিয় কমলা ৰঙৰ ফুলেৰে তাৰ ঘৰটো সজাই দিলে।
বৈদ্যৰ নতুন ঘৰটো বৰ পচন্দ হ’ল। আৰু সি কলে “মই বিশ্বাসেই কৰিব পৰা নাই - মোৰ যে ইমানবোৰ বন্ধু- বান্ধৱী আছে!
আমি এতিয়া ল’গ হৈ এটা ভোজ ভাতৰ আয়োজন কৰা উচিত।”
কথা মতে কাম। কি সুন্দৰ ভোজ ভাতৰ আয়োজন আছিল সেইটো। সকলোৰে পচন্দৰ খাদ্য আছিল। গোপাৰ কাৰণে বাদাম গুটি, হৰিৰ কাৰণে সুস্ৱাদু ফল, বাংকে টোপনিত ইমানে লাল কাল দি আছিল যে সি একোকে নাখালে আৰু পৰুৱা বোৰে নিজে ঘৰতে চিলোৱা কোমল পাতৰ আসন লৈ আহিছিল। ফিৰকিৰ ফৰিং বোৰ কোনেও বিচৰা নাছিল। ফাটিমাই নিজৰ বেলুনবোৰ লৈ আনিছিল।প্রথমবাৰৰ বাবে ওপৰজগত আৰু তলৰ জগত লগ হৈ এক জগত হৈ পৰিছিল।
ফাটিমাৰ ওপৰজগতৰ লগৰীয়াবোৰৰ লগত চিনাকি হওঁ আহা গোপা আৰু তাইৰ লগৰীয়াবোৰে ভাৰতৰ বিশাল অৰণ্য আচ্ছাদনবোৰত বাস কৰে। অৰ্থাৎ সিহঁতে আমি মানুহবোৰৰ দৰে তলৰ জগতত বাস নকৰে। তাৰ পৰিৱৰ্তে ওপৰজগতত দুলি থকা আৰু হালি-জালি থকা গছৰ ডাল-পাতবোৰৰ মাজতহে বাস কৰে। অৰণ্য আচ্ছাদনত থকা বহু প্রাণীয়ে গছৰ উপৰিভাগতে থাকি অভ্যস্ত হৈ গৈছে। সিহঁতৰ বেছিভাগেই নিজকে লুকাই ৰখাত সুচতুৰ। সেয়েহে সিহঁতক দেখা পাবলৈ ভাগ্য আৰু ধৈর্য দুয়োটাই লাগিব। গছবোৰ যিহেতু বহুত ওখ, এই আচ্ছাদনবোৰৰ বিষয়ে অধ্যায়ন কৰিবলৈ যাবলৈ বৈজ্ঞানিকসকলে ৰছী নাইবা জখলাৰ ব্যবহাৰ কৰিবলগীয়া হয়। কিছুমানে আনকি গৰম বতাহ ভৰোৱা প্রকাণ্ড বেলুনো তালৈ উঠি যাবলৈ ব্যবহাৰ কৰে। তুমি এবাৰ কল্পনা কৰি চোৱাচোন ফাটিমাই তাইৰ বেলুনবোৰৰ সহায়ত কিমান ওপৰলৈ উঠি যাবলগীয়া হৈছিল।
অৰণ্য আচ্ছাদনত বাস কৰা কিছুমান প্রাণীৰ বিষয়ে জানো আহা:মালাবাৰ স্পাইনি এন্দুৰ: নোমাল নেজ থকা এন্দুৰৰ এইটো প্রজাতিয়ে নিজান অৰণ্যত থাকি ভাল পায়। এন্দুৰৰ এইবিধ প্রজাতিয়ে ফলমূল আৰু জালুক কামুৰি খাই বৰ আমেজ পায়। এইটো প্রজাতিৰ এন্দুৰে কেঁটেলাপহুৰ দৰে নেজডাল বাহিৰলৈ উলিয়াই কেকোঁৰা লাগি শুৱে।ধনেশ পক্ষী: দীঘল আৰু শক্তিশালী ঠোঁটেৰে এইবিধ চৰাইৰ গাটো গাঢ় ৰঙৰ। এই সামাজিক চৰাইবিধে ফল-মূল, পোক-পতংগ আৰু সৰু সৰু জন্তুক আহাৰ হিচাপে গ্রহণ কৰে। সিহঁতে সচৰাচৰ গছৰ খোৰোঙত বাঁহ সাজে আৰু পোৱালি জগাৰ সময়ত বোকাৰে বেৰ বনাই ঠিক ঘৰ সঁজাৰ দৰে সেই খোৰোংটো ঢাকি দিয়ে।
সেউজীয়া লতা সাপ(গ্রীণ ভাইন স্নেক): পাতল সেউজীয়া ৰঙৰ আৰু ক্ষীণ এইবিধ সাপে অৰণ্য আচ্ছাদনৰ পাতৰ আঁৰত লুকাই থাকে। ইয়াৰ চলন-ফুৰন খুব মন্থৰ। এইবিধ সাপ ভাৰতবর্ষৰ লগতে শ্রীলংকা, বাংলাদেশ, বার্মা, থাইলেণ্ড, কম্বোদিয়া আৰু ভিয়েটনামত পোৱা যায়। গছ ভেকুলী (ত্রী ফ্রগ): সচৰাচৰ অৰণ্যবোৰত ভিন্ন প্রজাতি আৰু ৰঙৰ গছ ভেকুলী পোৱা যায়। সিহঁতৰ ওঁঠবোৰৰ ৰং বগা, চকুবোৰ ৰঙা বা হালধীয়া আৰু ভৰিবোৰ মাটিয়া ৰঙৰ হ'ব পাৰে। সিহঁতে যিহেতু গছৰ ঠুনুকা ডালবোৰত জঁপিয়াই ফুৰিব লাগে, সেয়েহে সিহঁতৰ আকাৰ বহুত সৰু, আমাৰ হাতৰ তলুৱাৰ আধাহে হ'ব। সিহঁতে নিজৰ জীৱনকালৰ বেছিভাগ সময় গছৰ ওপৰভাগতে কটায়।
ফল খোৱা বাদুলী: ইহঁতে সচৰাচৰ তলমুৰকৈ ওলমি থাকে। এবাৰ ভাবি চোৱাছোন সিহঁতৰ বাবে পৃথিৱীখন দেখিবলৈ কেনেকুৱা। সিহঁতে গছৰ ফলবোৰ খাই বৰ ভাল পায় আৰু গছবোৰতে ব্যস্ত থাকি ভাল পায়। মাজে সময়ে সিহঁতে বৰ হুলস্থুল কৰে, সেয়েহে তুমি সিহঁতৰ মাত বহু দূৰৰ পৰাই শুনিব পাবা। ইহঁতৰ ঘ্রাণ শক্তি আৰু দৃষ্টি শক্তি খুব তীক্ষ্ণ। এইবিধ প্রাণীয়ে আমাৰ প্রিয় ফল-মুলবোৰৰ পৰাগযোগ প্রক্রিয়া ঘটাই আমাক সহায় কৰে।
-
আমি যেতিয়া খোজ কাঢ়ি যাওঁ আৰু ৰাস্তাটো হয় দীঘল, আমি গান এটা গাই একেলগে খোজ কাঢ়ি যাম৷
মই তোমাৰ লগত আৰু তুমি মোৰ লগত৷ যাত্ৰা এটা পৰিয়ালৰ লগত ধেমেলীয়া হয়৷
মই তোমাক কুকুৰা এজনীৰ দৰে উম দিম৷তাই তাইৰ পোৱালিকেইটাক নিজৰ পাখিৰ তলত বুকুৰ উম দি ৰাখে৷
যদি  আকাশৰ পৰা বৰষুণ পৰিব ধৰে,সেই ভাল লগা টুপীটোৰ দৰে মই তোমাৰ মুখখন শুকানকৈ ৰাখিম৷
যদি ধুমুহাৰ ডাৱৰে খঙত গৰজি উঠে, সাহসী হোৱা, কিয় কান্দিব লাগে?তুমি অকলে নাই৷
আমি একেলগে খোজ কাঢ়িছো গতিকে আমি কেতিয়াওঁ আমনি নাপাওঁ৷ ওপৰলৈ চোৱা!চাৰিওফালে চোৱা!চোৱা আমি ক’ত!
তুমি যদি কিবা জমনি লগা বস্তু দেখা,মই এইটো হেৰুৱাব নোখোজো৷প্লিজ মোকো ইয়াত ভাগ দিবা!
তোমাৰ ভৰিৰ পতা যদি আমি পাৰ হৈ অহা দূৰত্ব বাবে বিষাবলৈ ধৰে, চিন্তা নকৰিবা,আমি ক্লিনিকখন অৱশেষত পাইছোঁহি!
আমি সকলোৱে আমাৰ দিঙি, হাওঁফাওঁ আৰু কাণ পৰীক্ষাকৰিব লাগে৷ ডাঙৰ হৈ অহাৰ লগে লগে শক্তিশালী হোৱা,চকুপানীৰ কোনো যুক্তি নাই!
ভয়াৱহ বুলিভাবা নেকি?
এইয়া, মোৰ হাতখন ধৰা৷ এই আৰ্মবেণ্ড ডালেৰে তাই তোমাৰ ৰক্তচাপ পৰীক্ষা কৰিব৷
সিহঁতে আমাক আমাৰ ঔষধবোৰ দিয়ে,আমাক জানিবলগীয়া খিনি কয়,আমাক সকলোকে স্বাস্থ্যৱান ৰাখিবলৈ৷এতিয়া আমি ঘৰলৈ উভতোঁ৷
ভাগৰ লাগিব পাৰে, আমি ইমান দেখিছো!
এতিয়া তোমাৰ শোৱা সময়৷ভালদৰে  শোৱা দেই!
ৰাতিপুৱা মই সাৰ পাওঁতে সূৰ্য উদয় হৈছে । চাৰিও ফালে ঘূৰি আচৰিত হৈ মইনো ক‘ত আছোঁ সেই কথা চালোঁ। তেতিয়া মোৰ মনত পৰিল, মই হ‘লোঁ বিশাল নীল সাগৰৰ মাজৰ এটা শিশু কাছ - ‘অলিভ ৰিডলি‘  । সাগৰখনক কোনোবাই সমুদ্ৰ বুলিও কয় । চাৰিওফালে নীলা আৰু সেউজীয়া ৰঙৰ পানী - সুৰ্যৰ পোহৰে ইয়াত মেঘৰ লগত খেলা কৰে । মই মোৰ ভৰিৰ পতা দুখন ভিতৰত সুমুৱাই অলপ সময় পানীত ওপঙি থাকি সোঁতৰ গতিত নিজকে এৰি দিলোঁ ।মই ক‘ত আছিলোঁ সেই কথা মই নাজানিছিলোঁ । কিন্তু সূৰ্যৰ পোহৰ থাকিলে আৰু পেট ভৰি থাকিলে এইটো কোনো কথা নহয় । সূৰ্যৰ উত্তাপে মোক নতুন শক্তিৰ যোগান ধৰি শক্তিশালী কৰে ।
মই গোটেই জীৱনটো ইয়াত থাকিবলৈ ভাল পাম বুলি ভবাৰ লগে লগে মোৰ কাষেৰে মাছৰ জাক এটা পাৰ হৈ গ‘ল । সিহঁতক এটা ডাঙৰ মাছে পিছে পিছে খেদি গৈছে । তাৰো যে বৰ ভোক লাগিছিল সেই কথা মই বুজি পাইছিলোঁ।  মোক দেখি মাছটোৰ চকু কেইটা জিলিকি উঠিল । “মমম‘‘ সি কিজানি ভাবিছে  পোৱালি কাছৰ চুপ খাবলৈ ভাল!‘‘অলপ পাছতে মই যিমান পাৰো সিমান বেগাই সাঁতুৰিলোঁ যাতে সেই ডাঙৰ জোঙা দাঁত কেইটাই মোক খাব নোৱাৰে। মোৰ ভাগৰ লাগিছিল আৰু তেনেতে মই সাগৰৰ ঢৌৱে ওপঙাই অনা সাগৰীয় জাবৰ-জোথৰ, কাঠ আদিৰ ভূৰ এখন দেখিলোঁ ।  ভুৰত সাগৰত ওপঙি ঘূৰি ফুৰা সৰু বৰ জীৱবোৰ কিবা এটা হোৱাৰ কাৰণে অপেক্ষা কৰি আছিল  । ময়ো লাহেকৈ সেই ভুৰখনলৈ উঠিলোঁ । মই বহু বছৰলৈ এই সুৰক্ষিত সৰগখন নেৰোঁ ।ভুৰখনৰ যাত্রাটোত মোৰ জাহাজত উঠি পৃথীৱিখন ঘূৰাৰ দৰে লাগিল । এই যাত্রাটো মোৰ বৰ ভাল লাগিছিল, কিন্তু মই ডাঙৰ হোৱাৰ লগে লগে ভুৰখনৰ বাহিৰৰ পৃথিৱীখনৰ বিষয়ে জানিবলৈ মন গৈছিল ।
মই পানীৰ তলত এটুকুৰা সুন্দৰ ঠাই থকাৰ কথা শুনিছিলোঁ । তাত বহুতো কাছ থাকে। সেই ঠাইখনক সকলোৱে সাগৰৰ পৰীৰ দেশ  বুলি কয়। ইয়াত সুন্দৰ সুন্দৰ চিকমিকাই থকা জীৱ, ক্লাউন ফিছৰ নিচিনা অপকাৰ নকৰা আৰু  বৃশ্বিকৰ নিচিনা বিষাক্ত মাছো থাকে । এই ঠাই মই কেনেকৈ বিচাৰি উলিয়াম সেই লৈ চিন্তিত আছিলোঁ ।
হঠাৎ  ঠাইখন বৰ অন্ধকাৰ হৈ পৰিল । এটা বৰ ডাঙৰ ছায়াই আহি মোক ঢাকি ধৰিলে । মই ভয় খাই ওপৰলৈ চাই  আগতে নেদেখা সকলোতকৈ ডাঙৰ কাছটো দেখিলোঁ । তাৰ পিঠি খন কোমল চামৰাৰ নিচিনা । মই অবাক হৈ চাই থাকিলোঁ - ডাঠ পিঠিৰ এটা কাছ। মই জনাত সকলো কাছৰ পিঠিখন বৰ  টান ।মই আচৰিত  হৈ চাই থকা  দেখি কাছটোৱে ক‘লে, “তুমি আচৰিত নহ‘বা । মই টান পিঠিৰ কাছ ।
“ধুনীয়া নাম মহাশয়,‘‘ মই ফুচফুচাই ক‘লোঁ । মই কৈ গ‘লোঁ, “তুমি ক‘লৈ যাোৱা?
অন্য কাছ বোৰৰ লগত থাকিবলৈ সমুদ্রৰ পাৰৰ বালিলৈ যোৱা নেকি ?‘‘মোটা পিঠিৰ কাছটোৱে ক‘লে, “অ‘,  মই যাব পৰাহ‘লে ভাল আছিল, কিন্তু মই খাবৰ কাৰণে জেলি ফিছ বিচাৰি বৰ ব্যস্ত হৈ আছোঁ । মই জেলি ফিছহে খাওঁ ।‘‘মই সুধিলোঁ, “জেলি ফিছ তুমি ক‘ত পোৱা ?‘‘
“সমুদ্রৰ গভীৰত,‘‘ ডাঠ পিঠিৰ কাছই ক‘লে । কেতিয়াবা মই ১০০০ হেজাৰ ফুট তললৈকো যাবলগীয়া হয় । কেতিয়াবা মই কানাডালৈকো যাওঁ । তাত পানী বৰ ঠাণ্ডা । ইমান ঠাণ্ডা পানীত  অন্য কোনো সৰীসৃপ থাকিব নোৱাৰে ।“যদি বেয়া নোপোৱা তোমাৰ ওজন কিমান মোক ক‘ব ানে মহাশয় ?‘‘ মই সুধিলোঁ।“প্রায় ছশ‘ কিলোগ্রাম, মইনা ।‘‘ স্ফূৰ্তি পায় সি ক‘লে ।  আৰু মই এই গধুৰ আৰু শকত গাটোক লৈ গৌৰৱ অনুভৱ কৰোঁ । শকত হোৱাৰ কাৰণে  বহুত দূৰলৈ যাবলৈ মোৰ সুবিধা হয় । এতিয়া মই যাওঁহে...‘‘
নিশ্চয় ।‘‘ মই ক‘লোঁ ।  “কিন্তু  তুমি যোৱাৰ আগতে তটীয় সমুদ্রৰ বালিলৈ কেনেকৈ যাম মোক ক‘ব পাৰিবা নে ?‘‘ডাঠ পিঠিৰ কাছই ক‘লে, “সেইফালে যোৱা। ‘‘ সাঁতুৰি যাওঁতে তাৰ পতাখনৰে নিৰ্দেশ কৰি সি অহাৰ ফালে দেখুৱালে ।“ধন্যবাদ । আশা কৰিছোঁ তুমি যেন বহুত চিকাৰ পোৱা। ‘‘ কৈ মই  সমুদ্রৰ পাৰৰ বালিৰ দিশলৈ সাঁতুৰি গুচি গ‘লোঁ ।
সমুদ্রৰ বালিতে মই বুঢ়া সেউজীয়া কাছটোক লগ পালোঁ। মোৰ বন্ধু চিলনীৰ  জোঙা ঠোটৰ নিচিনা ঠোঁট থকা হকছবিল কাছই কৈছিল, “ইয়াৰ সকলোতকৈ পুৰণা সেউজীয়া কাছটোৰ বয়স প্রায় পঞ্চাছ বছৰ। ইমান বুঢ়া !‘‘ মই ক‘লোঁ,“ তেতিয়াহলে  তাইক ইমান ডেকা যেন কিয় লাগে ?‘‘“শুনা,‘‘ হকছবিলে ক‘লে, “সেউজীয়া কাছই মাত্র সমুদ্রৰ ঘাঁহ, শেলাই আদি খায়, আৰু ডাঙৰ হওঁতে তিৰিশ বছৰ লাগে । তুমি আৰু মই দহবছৰ বয়সতে ডাঙৰ হ‘ম ।
সি কৈ গ‘ল, “তুমি জানা নে, তাই কণী পাৰিবৰ কাৰণে গাত খান্দিবলৈ হ‘লে সাগৰৰ মাজৰ কোনোবা দ্বীপলৈ গুচি যায় । পৰিষ্কাৰ নীলা লেগুন, বগা বালি - এইবোৰ বৰ ধুনীয়া ...‘‘মই সুধিলোঁ, “তুমি কেতিয়াবা গৈছা নে ?‘‘গৈছোঁ । প্রৱালৰ ওপৰেদি বগাই বগাই যাব লাগে ।‘‘ হকছবিল কাছই ক‘লে ।
মই ভয়তে কঁপিবলৈ ধৰিলোঁ।     মই ওখোৰা মোখোৰা প্রৱালৰ ওপৰেদি বগুৱা বাই যাবলৈ বেয়া পাওঁ । কোমল বালিৰ ওপৰেহে যাবলৈ ভাল পাওঁ ।“তুমি চিন্তা নকৰিবা।‘‘ আন এটা  কাছই মোক ক‘লে । “আমি মাত্ৰ মেক্সিকোৰ কষ্টাৰিকা আৰু ভাৰতৰ উপকুলৰ বালিৰ নিচিনা কোমল বালিতহে গাত খান্দো, কিন্তু তোমাৰ সময় আহিলেহে সেই কথা চিন্তা কৰিবা ।‘‘
তাই সাঁতুৰি গুচি যোৱাৰ লগে লগে মই উৎসুকতাৰে সুধিলোঁ, “সময় হৈছে বুলি মই কেনেকৈ জানিম ?‘‘“তুমি নিজেই গম পাবা  ।‘‘ তাই মো ক‘লে ।
সেউজীয়া কাছ আৰু শেনৰ নিচিনা ঠোঁটৰ কাছৰ বাহিৰেও মই মোৰ বাকী কাছ বাই-ভনীৰ লগত কেইবছৰমান সুখী জীৱন পানীৰ তলত  কটালোঁ । তাত কাজিয়াকৰা ডাঙৰ মূৰৰ কাছ, আৰু মোৰ নিচিনা আন বহুতক লগ পালোঁ ।এনেকৈয়ে এদিন মই ডাঙৰ হ‘লোঁ আৰু মোৰ যোৱাৰ সময় হ‘ল । সময় হৈছে বুলি মই কেনেকৈ জানিলোঁ ?
মই নাজানো । মোৰ ভিতৰৰ কিবা এটাই মোক ক‘লে ।  মই গম পাইছিলোঁ, অন্য সৰু কাছবোৰৰ লগত    পশ্চিম উপকুলৰে উৰিষ্যাৰ উত্তৰৰ কোমল বালিত কণী পৰালৈকে মই সাঁতুৰিব লাগিব । মোৰ মূৰত থকা সৰু কম্পাছডালে কেনেকৈ সেই ঠাইলৈ যাব লাগে সেই কথা মোক কৈ দিব ।
“কেৱল দুহেজাৰ কিলোমিটাৰ,‘‘ অন্য দিশে যাবৰ সময়ত নাকেৰে উশাহ লৈ লৈ ডাঙৰ মূৰৰ কাছটোৱে কৈ গ‘ল । বাৰু বিদায় !
তাৰ নিচিনা মোটা মূৰৰ কাছই  কেতিয়াবা ১৫০০০ কিলোমিটাৰ দূৰ সাঁতুৰি  (কেলিফৰ্ণিয়াৰ পৰা প্রশান্ত মহাসাগৰেদি জাপানলৈ ) কণী পাৰিবলৈ আহে।  মই সেই কাছটোক উপেক্ষা কৰি মোৰ আহাৰ উৰণীয়া মাছ পেট ভৰাই খালোঁ ।     যাত্রা আৰম্ভ হোৱাত দেখিলোঁ মোৰ চাৰিউফালৰ পানীত মোৰ নিচিনা অন্য কাছবোৰেও সাঁতুৰি আছে।
যাত্রাটো বৰ সহজ নাছিল । ৰাস্তাত বহুত বিপদ  । যদিও মই বহুতো মাছতকৈ এতিয়া ডাঙৰ , কিন্তু চাৰ্কে আমাক ধৰি খাব পাৰে ।
কিন্তু  সাঁতুৰি পাৰ হৈ আহোতে সন্মুখীন হোৱা মাছধৰা জালৰ দৰে চাৰ্কবোৰ সিমান বিপদজনক নহয় । মই এই জালবোৰক সাবধানে এৰাই সাতুৰিলোঁ । বিশেষকৈ নাৱৰীয়াৰ সেই ভয়ানক জালবোৰ । মই সেইবোৰ পাৰ হ‘ব পাৰিলোঁ , কিন্তু মোৰ লগৰ বহুত কাছ মোৰ দৰে সৌভাগ্যৱান নাছিল ।অৱশেষত মই গহিৰামাঠা উপকূলত উপস্থিত হ‘লোঁগৈ । কাছই ভাৰত মহাসাগৰৰ অন্য ঠাই বোৰতকৈ এই ঠাইতে সকলোতকৈ বেচি কণী পাৰে ।মোৰ প্ৰথমবাৰ সজাত কণী পৰাৰ সময় ।
আমি সদায়ে ৰাতিহে কণী পাৰোঁ । ঢৌ অলপ বেচি হোৱালৈ মই অপেক্ষা কৰিলোঁ  যাতে মই বেচি দূৰ বগুৱা বাই যাবলগীয়া নহয় ।  মই সাগৰৰ ঢৌ আৰু ফেনৰ লগত উটি  আহি জীৱনত  প্রথম বাৰৰ কাৰণে মাটিত ভৰি দিলোঁ ।প্ৰথমতে বৰ আচৰিত যেন অনুভৱ হৈছিল, কিন্তু লাহে লাহে মই উপকূলৰ এটুকুৰা শুকান ঠাই বিচাৰি নিজকে  তালৈ  টানি লৈ গ‘লোঁ ।
পানীৰ ঢৌৰ পৰা মই আগুৱাই গ‘লোঁ । যিমানেই আগুৱাই গ‘লোঁ সিমানেই বালিবোৰ বেচি শুকান হৈ গৈ আছিল । মোৰ পতাখনৰে নিজকে টানি লৈ যাওঁতে মোৰ চাৰিওফালৰ বালিবোৰ উৰিবলৈ ধৰিলে । মাটিত যোৱা বৰ কষ্টকৰ কাম । মই উশাহ ল‘বৰ কাৰণে ৰ‘লোঁ আৰু ওপৰলৈ চাই দেখিলোঁ তটীয় অঞ্চলটো বৰ দীঘল আৰু অন্ধকাৰ ।
তটৰ পিছফালে এটা বৰ ডাঙৰ বালিৰ ঢিপ  আছে, আৰু তাতে  কিছুমান জোপোহা আছিল । উপকুলৰ পাছফালে এখন বৰ ডাঙৰ অৰণ্য আছে বুলি মই শুনিছিলোঁ । নাম হ‘ল ভিতৰকণিকা । ইয়াৰ পানী লুনীয়া আৰু ঠাইখন ঘঁড়িয়াল, ফেঁটী সাপ আদি জীৱৰে ভৰা । তেনেতে মই তাত অন্য জীৱ এটা দেখিলোঁ । ইয়াৰ চাৰিটা ঠেং আছে আৰু ই কাছৰ  বাহ এটা খান্দি আছে । মই যিমান পাৰোঁ সিমান সোনকালে সাগৰৰ পানীলৈ উভতি আহিলোঁ ।  ৰাতিলৈ মই আকৌ বগাই গৈ উপকুলত থকা ইপমিয়া লতাৰ মাজত সোমালোগৈ । মই বাচি থোৱা ঠাইখনত মোৰ পাছফালৰ পতাৰে শুকান বালিত এটা ডাঙৰ গাত খান্দিলোঁ । মই বিশেষ মনোযোগৰে  এই কামটো কৰিছিলোঁ । এবাৰ এখন পতাৰে, পাছত  আনখন পতাৰে বালিবোৰ উলিয়াই  উলিয়াই পেলাই দিছিলোঁ ।
দেখিবলৈ ফ্লাক্সৰ দৰে দুফুট দ গাত এটা খান্দি ডিঙিৰ দৰে সৰু ৰাস্তা কৰি ডাঙৰ গাতটোৰ লগত লগ লগাই দিলোঁ । বাহটো বৰ ধুনীয়া হৈছিল ।  তাৰ পিছত মই কণী পাৰিবলৈ ধৰিলোঁ ।  ১, ২, ৩...৪৪, ৪৫,...১০০ টা কণী ।মই এই বহুমূলীয়া কণীবোৰ সাবধানে বালিৰে ঢাকি লৈ মোৰ গাটোৰে হেঁচা মাৰি ধৰিলোঁ । এইবাৰ মই ইয়াৰ ওপৰত আৰু অলপ বালি ছটিয়াই দি অন্য কোনেও চিনিব নোৱাৰা কৰি থ‘লো ।তাৰ পাছত লৰালৰিকৈ মই সাগৰলৈ বগাই গ‘লো কাৰণ সাগৰত মই বিপদমুক্ত  আছিলোঁ ।
দুসপ্তাহৰ পাছত মই আকৌ কণী পাৰিবলৈ সাজু হ‘লোঁ । আমাৰ পেটত সাধাৰণতে দুই বা তিনিটা বাহত পাৰিবৰ কাৰণে কণী তৈয়াৰ হয় । মোৰ মনে ক‘লে আগৰবাৰ যিঠাইত কণী পাৰিছিলোঁ, তাতে আকৌ কণী পৰা ভাল হ‘ব । ঠাইখন ভাল আৰু নিৰাপদ আছিল ।সেই নিশা ঢৌ আহিবৰ কাৰণে মই বাম পানীখিনিত ৰৈ থাকোতে দেখিলোঁ,  বতাহত অলপ পৰিৱৰ্তন  হৈছে । ঢৌ বৰ শক্তিশালী আছিল আৰু অন্য দিশৰ পৰা বৈছিল । মই দেখিলোঁ তাত শ‘তকৈয়ো বেচি, হয়তো  হাজাৰ কাছই কণী পাৰিবৰ কাৰণে ৰৈ আছে । অন্য কাছ কিছুমানেও কণী পাৰিবৰ কাৰণে গাহিৰমাঠা তটত অপেক্ষা কৰি  আছে, কিন্তু ইমানবোৰ কাছ একেলগে আগতে মই কেতিয়াও দেখা নাছিলোঁ ।
ইয়াৰ পাছত আমি সকলো একেলগে পাৰলৈ দৌৰিলোঁ। উপকুল  ইতিমধ্যে কাছৰে ভৰি পৰিছে । তালৈ হাজাৰ হাজাৰ কাছ আহিছে । সিহঁত আহোতে বতাহত বালিবোৰ উৰি গৈছে । আমি সকলোৱে ইটোৱে সিটোৰ গাত খুন্দা খাইছোঁ ।অৱশেষত মই এটুকুৰা মুকলি ঠাই বিচাৰি উলিয়ালোঁ আৰু মোৰ নিজৰ কাৰণে এটা গাত খান্দিলোঁ । মোৰ কাষৰ কাছজনীৰ ইমান লৰালৰি হৈছিল যে, তাই গাতটো খন্দা সম্পুৰ্ণ কৰাৰ আগতেই কণী পাৰিলে ।মই আচৰিত হ‘লোঁ । আমি কাছবোৰে তেনেকুৱা নকৰোঁ।
“ইয়াক‘ আৰিবাড়া‘ বুলি কয় বাইদেউ । এই সময়ত আমি সকলো অলপ চঞ্চল  হৈ পৰোঁ ।‘‘ তাই ক‘লে ।আমি কোনেও নাজানো কিয় আমি এনে কৰোঁ । কিন্তু ই আমাক সহায় কৰে । কাৰণ  ইয়াত লাখ লাখ কণীৰ পৰা পোৱালি হয় । আমাৰ সৰু পোৱালিবোৰ একেলগে বহুত থকাৰ কাৰণে বেচিভাগেই চৰাই, কেকোৰা শিয়ালৰ হাতৰ পৰা সাৰি যায়, কিন্তু  আজিকালি আমি মানুহৰ পৰাও সাবধান হ‘ব লাগে ।‘আৰিবাড়া‘ৰ (স্পেনিছ শব্দ) সময়ত হাজাৰ হাজাৰ সেউজীয়া কাছই কণী পাৰিবলৈ আহে । সিহঁত নো কিয় একেলগে আহে সেই কথা বৈজ্ঞানিকেও এতিয়ালৈকে জানিব পৰা নাই ।
অৱশেষত এতিয়া মোৰ আকৌ আগৰ ঠাইলৈ যোৱাৰ সময় হৈছে । তাত মই এবছৰ বা দুবছৰ থাকিম, আৰু ভালদৰে খাই-বৈ শক্তি যোগাড় কৰি আকৌ গহিৰমাথা উপকুললৈ যাবৰ কাৰণে নিজকে সাজু কৰিম ।          আনহাতেদি সেউজীয়া কাছই নিজকে তৈয়াৰ কৰিবৰ কাৰণে চাৰি বা পাঁচবছৰ খাবলগীয়া হয় । এই পাঁছ বছৰত শক্তি যোগাড়  কৰিহে সিহঁতে যাত্ৰা কৰিবলৈ ওলায় ।  যোৱাৰ সময়ত মই কণীবোৰৰ কথা ভাবিছিলোঁ । ৫০-৬০ দিন বালিৰ তলত থকা কণীবোৰক  সূৰ্যই উত্তাপ যোগায়  । ইয়াৰ পাছত সিহঁতে নিজেই মুখৰ আগটোৰে খুটিয়াই কণীটো ফুটাই ওলাই আহে আৰু এশটামান পোৱালি একেলগ হৈ সূৰ্য ডুবালৈ ৰৈ থাকে ।তাৰ পাছত বিপদ নোহোৱাহ‘লে আন্ধাৰত সিহঁতে একেলগে হঠাৎ ওলাই আহে । জোনৰ পোহৰ পৰি সাগৰৰ পানী  জিলিকি উঠে ।  সিহঁতে এই পানীৰ চিকমিকনি চাই সাগৰলৈ কোনফালে যাব লাগে গম পায় । আশাকৰো ভুলকৈ ৰাস্তা দেখুৱাবৰ কাৰণে সেই ঠাইত অন্য কোনো লাইট নাথাকক ।
সিহঁত সোঁতৰ বিপৰীতে সাঁতুৰি যাওতে.
সন্মুখীন হোৱা বাধাবোৰ ডুব মাৰি পাৰ হৈ যায় ।
সিহঁতক ধৰিবলৈ ডাঙৰ মাছ, সৰু মাছ , ঈগল আদি ওলাই আহে, কিন্তু তাৰে কিছুমানে  সিহঁতৰ হাতৰ পৰা সাৰি আহি সাগৰীয় ভুৰত উঠি নিজৰ থকা ঠাইলৈ উভতি আহে  ।লাহে লাহে সিহঁত ডাঙৰ হয় আৰু সম্ভৱ সিহঁত মই থকা ঠাইলৈকো আহে । চিনি নাপালেও হয়তো মই সিহঁতক লগ পাম ।মই এই ভাবিয়েই সুখী হওঁ যে, সিহঁতো তাৰ পৰা আহি ইয়াৰে ক‘ৰবাত আছেহি । কোনোবা এদিন সিহঁত মোৰ দৰেই কণী পাৰিবলৈ সেই একেখন তটলৈকে যাত্ৰা কৰিব । এই দৰেই ইমান ধুনীয়া এই জীৱন চক্ৰটো আকৌ চলি থাকিব ।
তুমি উপকুলৰ কাষত থাকিলে কণী পাৰিবলৈ অহা কাছক সংৰক্ষণ কৰিবৰ কাৰণে কি উপায় ল‘বা ।পোৱালি আৰু সিহঁতৰ মাকহঁতে যাতে কষ্ট নাপায় তাৰ বাবে উপকুল পৰিষ্কাৰ কৰি ৰাখিম ।ল‘ৰা-ছোৱালী আৰু অন্য লোকসকলক পথৰ লাইট আৰু আন লাইট পোৱালিবোৰৰ কাৰণে কিমান অপকাৰী সেই ববিষয়ে ক‘ম । পোৱালিবোৰ কণীৰ পৰা ওলাই জোনৰ পোহৰত জিলিকি থকা সমুদ্ৰৰ পানী দেখি সমুদ্রলৈ কোনফালে যাব লাগে সেই পথ চিনি পায় । যদি সেই ঠাইত অন্য উজ্জ্বল লাইট থাকে তেতিয়া সিহঁতৰ সাগৰলৈ যোৱা পথ চিনিবলৈ অসুবিধা হ‘ব পাৰে,  আৰু সিহঁত বিপদতো পৰিব পাৰে ।তোমাৰ ৰাজ্যৰ সাগৰীয় কাছ সংৰক্ষণৰ দল থাকিলে তেওঁলোকৰ লগত যোগাযোগ কৰিবলৈ চেষ্টা কৰা ।যদি তুমি সাগৰৰ উপকুলৰ কাষত নাথাকা ।সাগৰীয় কাছৰ বিষয়ে আৰু পঢ়া-শুনা কৰি কাছই সন্মুখীন হোৱা বিপদৰ বিষয়ে আলোচনা কৰা আৰু এনে ধৰণৰ সংৰক্ষণৰ বিষয়ে সজাগতা বঢ়াবলৈ সহায় কৰা ।
মোৰ এজনী বন্ধু আছে । তাই আমাৰ ঘৰতে থাকে ।
মোৰ মন ভালে থাকিলে তাইৰো মন ভালে থাকে  ।
মই কান্দিবলৈ ধৰিলে তায়ো কান্দে ।
কিন্তু মই তাইৰ মাত শুনিবলৈ নাপাওঁ ।                মোৰ বন্ধুজনী আইনাখনৰ ভিতৰত থাকে ।
মই তাইক কওঁ, “বাহিৰলৈ ওলাই আহা, আমি খেলিম ।’’ কিন্তু তাই ওলাই নাহে ।
“মোৰ মন ভাল লগা নাই । মই শুবলৈ যাওঁ ।’’
মই শুই থাকিলে তাই আইনাৰ বাহিৰলৈ ওলাই মোৰ ওচৰলৈ আহে, আৰু আমি দুয়ো ধেমালি কৰো ।
তেতিয়া আমি দুয়ো একেলগে খেলাে, দৌৰো, আৰু চিঞৰ বাখৰ কৰো ।
মই তাইৰ লগত কথা পাতিলে, তায়ো মোৰ লগত কথা পাতে
ৰাতিপুৱা মোৰ এই বন্ধুজনী পুনৰ আইনাখনৰ ভিতৰলৈ গুচি যায় ।
কিন্তু মই তাইক অকণো বেয়া নাপাওঁ । সপোনত তাইৰ লগত মই  আকৌ খেলা কৰিম !
আইতাই সপ্তাহত এদিনকৈ উদ্যানলৈ ফুৰিবলৈ যায়। আজি ভেংকিয়ে তেওঁৰ লগত যাবলৈ মন কৰিছে। আইতাই ক‘লে, “মই কিন্তু লাহে লাহে খোজ কাঢ়ো। আৰু গৈ পাবলৈ মই অলপো লৰালৰি নকৰো।” ভেংকিয়ে ক‘লে, “হ‘ব, মই আপত্তি নকৰো।” তাইৰ কথা শুনি আইতাই বজাৰ কৰা মোনাখন লৈ ৰাষ্টাটো পাৰ হ‘বলৈ ধৰিলে। তেনেতে ভেংকিয়ে মাত লগালে, “কিন্তু আইতা, উদ্যানলৈ যোৱা ৰাস্তাটো সেইফালেহে!”
“আমি এইফালেৰেই যাম”, আইতাই ক‘লে, “ঐশ্বৰ্য পথেৰে।”
ঐশ্বৰ্য পথ?
বজাৰখনৰ কি যে সুন্দৰ নাম!
ইয়াৰ দোকানবোৰে সকলো বস্তুৱেই বিক্রী কৰে। আইতাকৰ বজাৰ কৰা হোৱাৰ পিছত ভেংকিয়ে এখন জপনালৈ আঙুলিয়াই সুধিলে, “আইতা, আমি এটা চমু ৰাস্তাৰে যাওঁ নেকি?
উদ্যান এতিয়াই গৈ পামগৈ।”
আইতাকে ক‘লে, “নাযাওঁ।” “এইবাৰ আমি সুন্দৰ পথেৰে যাম।”
সুন্দৰ পথত মানুহবোৰে বৰ ধুনীয়া গোদ্ধি* চিলায়। এগৰাকী মহিলাই আইতাকক এখন গোদ্ধি দিলে। সেইখন দেখি ভেংকিৰ আইতাকৰ প্রিয় শাৰীখনৰ এছোৱা আৰু মাকৰ কুর্তা এটালৈ মনত পৰিল। ভেংকিয়ে সুধিলে, “এতিয়া আমি উদ্যানলৈ যাওঁনে?” *গুধ্বি (গোথেদি বুলি উচ্চাৰণ কৰা হয়) হ‘ল পুনৰ্ব্যৱহাৰ কৰিব পৰা সমলেৰে (সাধাৰণতে মিহি আৰু পুৰণি কপাহী শাৰীৰে) হাতেৰে চিলোৱা এখন পৰম্পৰাগত কেঁথা।
আইতাই ক‘লে, “অ, যাম।”“এইবাৰ আমি আনন্দ পথেৰে যাম।”
“আহ, আহ”, আইতাকে কিহবাক সৰু সৰুকৈ মাতিলে। লগে লগে চাৰিওফালৰপৰা কেবাটাও কুকুৰ আৰু মেকুৰী উফৰি অহাত ভেংকিৰ হাঁহি উঠি গ'ল।
বজাৰৰপৰা কিনি অনা গাখীৰখিনি এটা পাত্রত আইতাই ঢালি দিলে। আৰু চাই থাকোতেই জন্তুবোৰে চেলেকি চেলেকি পাত্রৰ গাখীৰখিনি খাই পেলালে। আনন্দপথ এৰি যাবলৈ ভেংকিৰ মনেই যোৱা নাছিল। কিন্তু আইতাই তাক মনত পেলাই দিলে যে তেওঁলোকেতো উদ্যানলৈহে যাবলৈ আহিছিল। তাৰ পিছত আইতা আৰু ভেংকিয়ে সৰু বিদ্যালয় এখনৰ পিছফালেৰে যোৱা পথ এটাৰে খোজ কাঢ়ি আগবাঢ়িল।
লৰা-ছোৱালীবোৰে লংৰি, লাগৰি আৰু চাখ্‌লি খেলি আছে।* ভেংকিয়ে সুধিলে, “এইটো হুলস্থুল পথ নেকি?” আইতাই হাঁহি হাঁহি ক'লে, “নহয়, এইটো দুষ্টামি পথ। এই পথটোৱে মোক তোমালৈ আৰু তোমাৰ লগৰীয়াবোৰলৈ মনত পেলাই দিয়ে।” ভেংকিয়ে সুধিলে, “আইতা, তুমি বাৰু এই চহৰৰ সকলো পথৰে নামাকৰণ কৰিছা নেকি?” আইতাই হাঁহি মাৰি ক'লে, “সকলো পথৰ নহয়, কেৱল মোৰ বাবে গুৰুত্বপূৰ্ণ পথকেইটাৰহে কৰিছো।” *এইবোৰ হ‘ল ভাৰতত প্রচলিত কিছুমান পৰম্পৰাগত খেল।
“উদ্যানখনলৈ আৰু বেছি দূৰ নাই, কিন্তু তুমি অলপ ধৈর্য্য ধৰিব লাগিব। কিয়নো মই বন্ধুত্ব পথত এবাৰ ৰ‘ব বিচাৰো।”
বন্ধুত্ব পথত আইতাই তেওঁৰ মৰমৰ বান্ধৱীক দেখা কৰিলে। তেওঁলোকে একেলগে ডাঙৰ হোৱাৰ পৰা আৰম্ভ কৰি একেলগে বৃদ্ধা হৈছে। ফুচফুচাই কিবা কথা পাতি দুয়ো খিলখিলাই হাঁহে।
তাৰ পিছত আইতাই তেওঁৰ বান্ধৱীক সাৱটি ধৰিলে আৰু ক‘লে, “আমাৰ যোৱাৰ সময় হ‘ল। এতিয়া আমি সপোন পথেৰে খোজ কাঢ়ি আগবাঢ়িম।”
সপোন পথত ভেংকিৰ বিদ্যালয়ৰ পুথিভঁৰালত থকা কিতাপতকৈও বেছি কিতাপ আছিল। তাত কিতাপৰ বিক্রেতাসকলে একেবাৰে কম টকাত পুৰণি কিতাপবোৰ বিক্রী কৰে আৰু পঢ়ি শেষ কৰা কিতাপবোৰ তেওঁলোকে কিনি ৰাখে।
আইতাই এখন কিতাপ বাচি উলিয়াই ক‘লে, “যাওঁ ব‘লা, আমি প্ৰায় উদ্যান আহি পালোৱেই।” এইবাৰ তেওঁলোকে যাদুৰ পথেৰে খোজ ল‘লে।
ভেংকিয়ে ছাঁ দি থকা ডাঙৰ গছবোৰৰ ওপৰলৈ চালে আৰু এছাটি জুৰ মলয়া অনুভৱ কৰিলে। আইতাই তাক কৃষ্ণচূড়া, সোনাৰু আৰু এজাৰ গছবোৰ দেখুৱাই গ‘ল।
ৰাস্তাত পৰি থকা ফুলবোৰ দেখি এনে লাগিছে যেন সেয়া এখন যাদুকৰী দলিচাহে।
অৱশেষত তেওঁলোকে উদ্যান আহি পালে। তেওঁলোকে ঘৰৰপৰা ওলাই অহা ইতিমধ্যে বহু সময় হৈ গ‘ল। ভেংকিৰ চাৰিওফালে চকু ফুৰালে আৰু সেই ৰাতিপুৱাটোত দেখা আটাইবোৰ মানুহ আৰু ঠাইৰ কথা এবাৰ ভাবিলে।
“তোমাৰ পথবোৰ মোৰ ভাল লাগিছে, আইতা,” ভেংকিয়ে ক‘লে, “অহা সপ্তাহতো মই তোমাৰ লগত আহিব পাৰিম নে?”
-
“ফুঃ!
ফুঃ!” আন্না মানিয়ে তাইৰ জন্মদিনৰ কেকটোৰ ওপৰত থকা আঠোডাল ম’ম নুমুৱাই দিলে। “শুভ জন্মদিন, আন্না!” তাইৰ ভায়েক আৰু ভনীয়েকহঁতে চিঞৰি উঠিল। আন্না তাইৰ ডাঙৰ পৰিয়ালটোৰ সৈতে পাহাৰৰ ওপৰত ডাঙৰ ঘৰ এটাত বাস কৰিছিল। কিন্তু তাইৰ জন্মদিনৰ দিনাখন তাইৰ এটাই মাথোঁ সৰু ইচ্ছা আছিল।
আন্নাই তাইৰ জন্মদিনত পোৱা উপহাৰৰ পেকেট খুলি তাত কিবা এটা উজ্জ্বল বস্তু দেখা পালে।“হীৰাৰ কাণফুলি?
ওহোঁ!” এহ্, তাই হীৰাৰ কাণফুলি বিচৰা নাছিল। ইমান দামী বস্তু, সদায় পিন্ধিবও নোৱাৰি। তুমি জানা নে আন্নাই কি বিচাৰিছিল?কিতাপ, কিতাপ...বহুত কিতাপ!
“আমাৰ ঘৰতে কিতাপ আছে!” তাইৰ ভায়েকে কৈছিল। পিছে আন্নাই সেইবোৰ আগতেই পঢ়িলে। “পুথিভঁৰালত বহুতো কিতাপ আছে,” তাইৰ ককাদেউতাকে দেখুৱাই দিছিল। কিন্তু আন্নাই সেইবোৰ পঢ়িও শেষ কৰি থৈছিল। তাই খোজ কাঢ়ি কাঢ়ি তাইৰ কোঠাটো পালে, “উফ্!”
সেইদিনাখন দেৰিকে আন্নাৰ দুৱাৰত কোনোবাই টুকুৰিয়ালে। কিন্তু বাহিৰত কোনো মানুহ নাছিল!
মাথো চিৰিত এটা ডাঙৰ বাকচহে দেখিবলৈ পোৱা গ’ল। “এইটো অলংকাৰেৰে ভৰ্তি নহ’লেহে ৰক্ষা!” তাই ক’লে। কিন্তু এইটো অলংকাৰৰ বাকচ নাছিল, তাত কেইটামান খণ্ডৰ বিশ্বকোষ এখনহে আছিল । “ইমানবোৰ কিতাপ!
বাঃ বাঃ!” আন্নাই তাইৰ ঘৰৰ চাৰিওফালে দৌৰি ফুৰিবলৈ ধৰিলে, আৰু এফালৰ পৰা সকলোকে সাৱটি ধৰিলে।
বহুত বছৰ ধৰি নানা ধৰণৰ কিতাপ পঢ়াৰ পিছত আন্নাই এজন বিখ্যাত বৈজ্ঞানিকৰ গৱেষণাগাৰত এটা চাকৰি পালে। আন্নাই সুধিলে,“মই ইয়াত কি কৰিব লাগিব?” বৈজ্ঞানিকজনে এটা বাকচৰ ফালে আঙুলিয়াই দিলে। তাই তাত কি বিচাৰি পালে জানানে?
“হীৰা?
বাঃ!” আন্নাই আচৰিত হৈ ক’লে।এইবাৰ পিছে হীৰাবোৰ পিন্ধাৰ কাৰণে নহয়, পৰীক্ষা কৰাৰ বাবেহে আছিল। হীৰাৰ চমকি থকাৰ কাৰণ কি সেয়া আন্নাই অনুসন্ধান কৰি উলিওৱাটো বৈজ্ঞানিকজনে বিচাৰিছিল?
গতিকে তাই হীৰাৰ বিষয়ে কিতাপ পঢ়িবলৈ ধৰিলে।কিতাপ, আৰু... কিতাপ!
এজন বৈজ্ঞানিক হোৱাটো আটাইতকৈ ভাল লগা কথা। আন্নাই যি বিচাৰে তাকে পঢ়িব পাৰিছিল। তাই উজ্বলি থকা বস্তুবোৰ ভাল পাইছিল। তাইৰ মনত প্ৰশ্ন হৈছিল হীৰাতকৈও উজ্জ্বল বস্তু কি থাকিব পাৰে?
সূৰ্য্য!
গতিকে আন্নাই সূৰ্য্য, সূৰ্য্যৰ পোহৰ আৰু বতৰৰ বিষয়ে কিতাপ পঢ়িছিল।কিতাপ আৰু কিতাপ!
আন্নাই কিমান বিষয়ে যে গৱেষণা কৰিছিল!
তাই কোনো এখন ঠাইৰ বতৰ সম্পৰ্কে জোখ-মাখ ল’বলৈ বিভিন্ন সঁজুলি তৈয়াৰ কৰি উলিয়াইছিল।
মুম্বাইত সূৰ্য্যৰ তাপ কেনেকুৱা?
আন্নাই সেয়া জুখিবলৈ সঁজুলি তৈয়াৰ কৰি উলিয়াইছিল। মাদ্ৰাজৰ বতাহজাকৰ বেগ কেনেকুৱা?
আন্নাই তাৰ বাবেও সঁজুলি তৈয়াৰ কৰি উলিয়াইছিল।
তেওঁৰ প্ৰিয় সঁজুলিটো সাজি উলিয়াবলৈ তেওঁক বহুমাহ সময় লাগিছিল। এইটো এটা বিশেষ ধৰণৰ বেলুন আছিল যাৰ নাম অ’জনচন্দে। এইটোৰ লগত এটা সৰু যন্ত্ৰ সংযোগ কৰা থাকে। আৰু এই যন্ত্ৰটোৱে বায়ুত থকা অ’জন গেছৰ পৰিমাণ জোখে।অ’জনচন্দেবোৰ বহুত ওপৰলৈ উঠিব পাৰে।
চোৱা, এয়া আন্নাই বনোৱা অ’জনচন্দে।
তুমি ভাবি চোৱাচোন আন্না মানিয়ে কিমান প্রকাৰৰ সঁজুলি সাজি উলিয়াইছিল?
প্ৰায় এশটামান বতৰ জোখা সঁজুলি!
এই সঁজুলিবোৰ সাজিবলৈ আনকি তেওঁৰ নিজৰ এটা কাৰখানাও আছিল। এনেকুৱা লাগিছিল যেন তেওঁ যিকোনো বস্তুকেই সাঁজি উলিয়াব পাৰিলেহেঁতেন!
আন্না মানি ভাৰতবৰ্ষৰ এগৰাকী সুদক্ষ বতৰ বিজ্ঞানী আছিল।আনকি তেওঁৰ বয়স হৈ যোৱাৰ পিছতো আৰু সকলোৰে মাজত জনাজাত হৈ যোৱাৰ পিছতো তেওঁৰ প্ৰিয় বন্ধুবোৰ কিন্তু একেই আছিল।কিতাপ, কিতাপ আৰু বহুত কিতাপ!
আন্নাৰ জীৱন আৰু কৰ্মৰাজি: উল্লেখযোগ্য ঘটনাৱলী ২৩ আগষ্ট, ১৯১৮-আন্না মানিয়ে কেৰালাৰ পিৰমেদুত জন্মগ্ৰহণ কৰিছিল।১৯৪০-তেখেতে চি.ভি ৰমনৰ বাংগালোৰত থকা গৱেষণাগাৰত কাম কৰাৰ বাবে বৃত্তি পাইছিল।১৯৪৫-তেখেত বতৰ বিজ্ঞান অধ্যয়ন কৰিবলৈ ইংলেণ্ডলৈ গৈছিল।১৯৪৮-তেখেতে ঘূৰি আহি পুনেৰ ভাৰতীয় বতৰ বিজ্ঞান বিভাগত যোগদান কৰিছিল।
১৯৬২-তেখেতে অ’জনচন্দে প্ৰজেক্টত কাম কৰিবলৈ আৰম্ভ কৰে।১৯৭৬-ভাৰতীয় বতৰ বিজ্ঞান বিভাগৰ পৰা উপ- সঞ্চালক হিচাপে অৱসৰ গ্ৰহণ কৰে।১৯৮০ (আনুমানিক)-তেখেতে নিজৰ সঁজুলি তৈয়াৰ কৰিবলৈ নিজৰ এটা কোম্পানী আৰম্ভ কৰে।১৬ আগষ্ট, ২০০১-আন্না মানিৰ কেৰালাত মৃত্যু হয়।
বতৰৰ লগত জড়িত সুন্দৰ শব্দবোৰ বতৰ বৈজ্ঞানিক: বতৰ বৈজ্ঞানিক  (মেটিয়ৰলজিষ্ট) হ’ল এজন বিজ্ঞানী যিয়ে এটা অঞ্চলৰ বতৰ আৰু জলবায়ু সম্পৰ্কে অধ্যয়ন কৰে। আন্না মানি, সেই সময়ৰ বিখ্যাত বতৰ বিজ্ঞানীসকলৰ ভিতৰৰ এগৰাকী আছিল।অ’জনচন্দে: অ’জনচন্দে হ’ল আকাশৰ বহু উচ্চতালৈ উৰিব পৰা বেলুন। অ’জনচন্দেত কিছুমান সঁজুলি সংযোগ কৰা থাকে যিবোৰে বায়ুত থকা অ’জন গেছৰ পৰিমাণ জোখে। অ’জন গেছ অতি আৱশ্যকীয় গেছ যিয়ে সূৰ্য্যৰ পৰা অহা অতি বেঙুনীয়া ৰশ্মিক বাধা প্ৰদান কৰে। আকাশত অ’জনৰ মাত্ৰা কমিলে আমাৰ পৃথিৱী বিপদসংকুল হৈ পৰিব।যদি তুমি এজন বিজ্ঞানী হোৱা, তেন্তে তুমি কোনটো বিষয় অধ্যয়ন কৰিব বিচৰা?
এই কিতাপখনৰ বিষয়ে এটা টোকা এই কাহিনীটো আন্না মানিৰ জীৱনৰ ওপৰত আধাৰিত এটা সৃষ্টিমূলক গল্প।
-
মেৰী চাংমা আৰু জোৎস্না    মাৰাক প্রিয়বন্ধু । সিহঁত দুয়ো     প্রতিৱেশী ।     এদিন জোৎস্নাই কেবাদিনো     কষ্ট কৰি তাই তৈয়াৰ কৰা         কঁকালত পিন্ধা বেল্টডাল       মেৰীক দেখুৱালে ।
"মই এইডাল মোৰ মাৰ   কাৰণে তৈয়াৰ কৰিছো । তুমি  কেনেকুৱা দেখিছা?"
জোৎস্নাই মনৰ আনন্দত ক‘লে । মেৰীয়ে উত্তৰ দিলে,"তেওঁ এই ডাল পিন্ধিব বুলি মই নাভাবো । মই হোৱাহ‘লে কেতিয়াও নিপিন্ধিলোহেঁতেন ।"
পিছদিনা ৰাতিপুৱা মেৰীয়ে জোৎস্নাাৰ কাৰণে অপেক্ষা কৰি আছিল ।           সিহঁত দুয়ো সদায় একেলগে পঢ়াশালিলৈ যায় ।          কিন্তু আজি জোৎস্না অকলেই পঢ়াশালিলৈ গুচি গ‘ল ।
দুপৰীয়াৰ খাবৰ কাৰণে    মেৰীয়ে জোৎস্নাই ভালপোৱা    শুকান মাছৰ তৰকাৰী     আনিছিল ।   কিন্তু জোস্নাই দুপৰীয়া    কেৰলিন নামৰ ছোৱালীজনীৰ  লগতহে খালে ।
সেইদিনা আবেলি মেৰীয়ে জোৎস্নাৰ কাৰণে ঘৰত অপেক্ষা কৰি আছিল। সিহঁত দুয়ো তাইৰ দেউতাকৰ সৈতে তৈয়াৰ কৰা পুতলা মটৰ গাড়ীখনৰে খেলিবলৈ বিচাৰিছিল, কিন্তুজোৎস্না নাহিল । মেৰীয়ে জোৎস্নাৰ লগত একেলগে তৈয়াৰ কৰা সিহঁতৰ চোতালত পৰি থকা বাঁহী, চৰাইৰ সজা, আৰু ৰেলৰ ছিৰি আদিলৈ  চালে ।
তাই গাড়ীখন একাষত থ‘লে ।   দুডাল বাঁহৰ ডাৰ আনি ওচৰা-উচৰিকৈ মাটিত   থ‘লে ।  এইবাৰ পাতল বাঁহৰ সৰু টুকুৰা এটা আনি বেতৰে সৈতে  দীঘল বাঁহ দুডালৰ ওপৰত দেউতাকে বন্ধাৰ দৰে বান্ধি দিলে ।  এইবাৰ এডাল সৰু বাঁহ আনি একেদৰে দীঘল   বাঁহডালৰ আনটো মূৰত বান্ধিলে । তাৰপিছত আৰু বহুত সৰু সৰু বাঁহ আনি এডালৰপিছত আন এডাল কৈ দীঘল বাঁহডালৰ   ইটো মূৰৰ পৰা সিটো মূৰলৈকে বান্ধি দিলে ।
ই দেখাত এখন চাংৰ দৰে হ‘ল ।  মেৰীয়ে সেই আয়তক্ষেত্রাকাৰ চাংখন বহুত চেষ্টা কৰি নিজৰ কান্ধত উঠাই ল‘লে । যাওঁতে প্রথমতে তাই  ঢলং পলং কৰিছিল । তাই আকৌ এবাৰ চেষ্টা কৰিলে ।এইবাৰ নিবলৈ আগতকৈ সহজ হ‘ল ।
তাইৰ ককায়েক চামুৱেলে         সুধিলে, "ক‘লৈ ?"
মেৰীয়ে উত্ত ৰ দিলে,     " জোৎস্নাৰ ওচৰলৈ ।"
সদায় খেলা ঠাইত জোৎস্না উপস্থিত আছিল ।    মেৰীয়ে জোৎস্নাৰ কাষত থকা এজোপা গছত উঠি বহিল ।    খঙতে জোৎস্নাই ক‘লে, "ইয়াৰ পৰা যোৱা !"
চেমুৱেল ওপৰলৈ উঠি গৈ       মেৰীৰ কাষতে বহিল ।        সি তাইক ধৰিবলৈ এডাল ৰচি দিলে       অন্য এডালত নিজে ধৰিলে ।
চেমুৱেল আৰু মেৰীয়ে এটা দীঘল উশাহ লৈ সিহঁতৰ সকলো শক্তিৰে আয়তক্ষেত্রাকাৰ     চাংখন ওপৰলৈ টানি নিলে ।    কেৰেক- কেৰেক ।    ফিছ !
এইবাৰ সেইখন সিহঁতৰ মাজত পাৰি দিলে ।
মেৰী আনটো মূৰত আহি পোৱাতো জোৎস্নাৰ খং উঠিয়েই আছিল ।     তাইৰ চকু কেইটা মেৰীৰ পৰা সেই চাংখনলৈ গৈ আকৌ মেৰীৰ ফালে গ‘ল ।      তাৰ পিছত জোৎস্নাই হাঁহি মাৰি ক‘লে, "আমি ইয়াৰ ওপৰত চলিব পৰাকৈ      এখন ৰেল তৈয়াৰ কৰিব পাৰো বুলি তুমি ভাবানে ?"
ইয়াৰ পৰা তালৈ ।  মেৰীয়ে তাইৰ বন্ধু জোৎস্নাক  লগ পাবলৈ এখন সৰু দলং তৈয়াৰ কৰিলে ।সিহঁতৰ এই দলংখন যদি দুজোপা গছৰ লগত দুয়ো মূৰে বান্ধি দিয়া হয়, তেতিয়াহ‘লে ই তলত ধাম লগোৱা দলং এখন হ‘ব । এনে দলংখন তৈয়াৰ কৰিবলৈ সহজ ।এনে দলং ডাঙৰ হ‘ব পাৰে,  চিমেন্ট আৰু লোহাৰে তৈয়াৰী হ‘ব পাৰে, সৰুৱো হ‘ব পাৰে আৰু কাঠেৰেও তৈয়াৰী হ‘ব পাৰে ।   তুমি বাৰু এনেকুৱা তলত ধাম লগোৱা  দলং দেখিছা নে ?
বিতুৱে ঘৰত পঢ়ি আছিল।
তেতিয়া বাহিৰৰ নলটোত তাৰ চকু পৰিল।
নলটোৰ পৰা টোপ্-টোপ কৈ পানী মাটিত পৰি আছিল।
বিতুৱে এটা কলহ নলটোৰ তলত থ'লে।
পানী এতিয়া কলহটোত পৰিবলৈধৰিলে।
বিতুৱে পুনৰ পঢ়িবলৈ ধৰিলে।অলপসময়ৰ পিছত কলহটো পানীৰে ভৰি পৰিল।
বিতুৱে কলহৰ পানী খিনি গছৰ পুলিত দি দিলে।
এদিন এটা পৰুৱাই খোৱা বস্তু বিচাৰি গৈছিল ।       পৰুৱাজনীয়ে পাকঘৰত এটা গজালি ওলোৱা সেউজীয়া মগুমাহ পালে ।
পৰুৱাজনীয়ে সেউজীয়া মগুমাহটো উঠাই ঘৰলৈ নিবলৈ চেষ্টা কৰিলে ।     ই বৰ গধুৰ আছিল । গতিকে পৰুৱাটোৱে ইয়াক টানি      টানি নিবলৈ চেষ্টা কৰিলে ।     তাইৰ ঘৰ বহুত দূৰত আছিল ।
ঘৰলৈ আহোতে তাই দেখিলে, কোনোবাই নল এটা খুলি থৈছে ।     এই খোলা নলটোৰ পৰা পানী পৰি পৰি বৈ আছে ।     সৰু পৰুৱাটোৱে ভাবিলে, এইখন এখন নদী !
তাই যেনেতেনে পাৰ হ‘ল ।     তাইৰ ঘৰলৈ বহুত দূৰ আছিল ।
পৰুৱাটোৱে এটা বাল্টি দেখিলে ।      তাই সেউজীয়া মগুমাহটো ধৰি ইয়াত উঠিবলৈ চেষ্টা কৰিলে ।      তাই বহুতো কষ্ট কৰিলে, কিন্তু  প্রত্যেকবাৰেই পিছলি আহিল ।
তেনেতে আন এটা পৰুৱা তালৈ আহিল ।         সিহঁতে দুয়ো কথা পাতিলে ।        এইবাৰ সিহঁত দুয়ো সেউজীয়া মগুমাহটো টানি টানি বাল্টিটোৰ         চাৰিওফালে ঘূৰি ফুৰিবলৈ ধৰিলে ।
এজনী মানুহে ঘৰটো পৰিষ্কাৰ কৰি আছিল । চ-ৰ-ৰ !
চ-ৰ-ৰ !
পৰুৱাজনী এফালে পৰিল আৰু সেউজীয়া মগুমাহটো আনফালে পৰিল ।       পৰুৱাজনীয়ে সেউজীয়া মগুটো ল‘বলৈ দৌৰি গ‘ল ।       তেতিয়াও তাইৰ ঘৰলৈ বহুত দূৰ আছিল ।
ইয়াৰ পিছত পৰুৱাজনী শুই থকা কুকুৰ এটাৰ ওচৰ পালেহি ।      কুকুৰটোৱে ডাঙৰকৈ হাঁছিয়াই দিলে !
সেউজীয়া মগুমাহটো বাগৰি গৈ কুকুৰটোৰ মুখৰ ওচৰ পালেগৈ ।
পৰুৱাজনী সাবধানেৰে কুকুৰটোৰ কাষলৈ গ‘ল ।         কুকুৰটোৱে চকু এটা মেলি পৰুৱাজনীলৈ চালে ।         পৰুৱাজনীয়ে সেউজীয়া মগুমাহটো লৈ খোজকাঢ়ি যাবলৈ ধৰিলে ।         তাইৰ ঘৰলৈ তেতিয়াও বহুত দূৰ আছিল ।
ওচৰতে এটা মূৰ্গী পোৱালিয়ে কিবা গুটি বিচাৰি খাই আছিল ।          মূৰ্গী পোৱালিটোৱে মগুটো দেখি খোঁট মাৰি দিলে ।          পৰুৱাজনীয়ে দুখিত হৈ ভাবিলে, অস্ , এইবাৰ মোৰ মগুটো গ‘ল আৰু ।          ঠিক তেনেতে মূৰ্গী পোৱালিটোৰ মাকে অমিতা গছজোপাৰ তলৰ পৰা            মাতিলে ।           কক!
কক !
কক !
মূৰ্গী পোৱালিটোৱে সেউজীয়া মগুমাহটো এৰি মাকৰ কাষলৈ গুচি গ‘ল ।      পৰুৱাটোৱে আকৌ এবাৰ সেউজীয়া মগুটো তুলি লৈ       ঘৰলৈ বুলি খোজ ল‘লে ।      তাইৰ ঘৰ এতিয়াও ...      অ‘, তাই দেখোন আহি ঘৰ পালেহিয়েই !
তুমি তোমালোকে খোৱা মাহবিলাকৰ বিষয়ে জানানে ?কিতাপখনত পৰুৱাজনীয়ে গজালি ওলোৱা এটা সেউজীয়া মগুমাহ পালে । গজালি ওলোৱা মাহ স্বাস্থ্যৰ কাৰণে বৰ উপকাৰী ।আমি ৰাজমাহ, কাবুলি বুট, মাটি মাহ, কুৰ্তি মাহ আদিৰ গজালি উলিয়াব পাৰো।    মাহৰ খেলাতোমাৰ বন্ধুহঁতৰ সৈতে মাহৰ খেল খেলি মাহবিলাকৰ নাম জানিবলৈ চেষ্টা কৰা।তোমালোকতকৈ ডাঙৰ কোনোবা এজনক পাকঘৰৰ পৰা কাবুলি বুট, ৰাজমা, ৰহৰ দাইল, চয়াবিন, মগুমাহ, মটৰ আদি বিভিন্ন ধৰণৰ মাহৰ গুটি দিবলৈ অনুৰোধ কৰি ইহঁতৰ নাম বিলাক শিকিবলৈ চেষ্টা কৰা ।সেইবোৰ সকলো এটা বাতিত থোৱা । কোনোবা বন্ধু এজনীৰ চকুটো বান্ধি দিয়া । তাই হাতেৰে চুই মাহৰ নাম ক‘ব লাগিব । আন এটা খেলা হ‘ল, সকলোৰে চকু বান্ধি দিয়া । তাৰ পিছত প্রত্যেকেই বেলেগ বেলেগ মাহৰ গুটিবোৰ বেলেগ কৰিবলৈ চেষ্টা কৰিব ।
পাৰ্ৱতী আৰু তাইৰ ভায়েক লক্ষণ এদিন ৰাতিপুৱা বৌদ্ধ মঠটোৰ ডাঙৰ ওখ গেটখনৰে সোমাই গৈছিল। সিহঁতৰ দেউতাক হ‘ল এজন কুমাৰ।  সিহঁতে দেউতাকে তৈয়াৰ কৰা মাটিৰ বৰ্তন, মলা, গিলাচ, কাঁহী আদি বিহাৰত দিবলৈ আহিছিল।পাচিটো তলত থৈ পাৰ্ৱতীয়ে চোতালৰ চাৰিওফালে এবাৰ চালে। চোতালখন চাৰিওফালে সৰু সৰু কোঠালি কিছুমানৰে ঘেৰা আছিল । তাই সুধিলে, “ইয়াতেই বৌদ্ধ ভিক্ষুসকল থাকে নেকি ?‘‘লক্ষণে ক‘লে, “অ‘, তেওঁলোক সৌ কোঠাবোৰত থাকে আৰু  মঠত ভগৱানক প্রাৰ্থনা কৰে । ইয়াক বৌদ্ধবিহাৰ বুলি কয়।‘‘গেৰুৱা কাপোৰ পিন্ধা দুজন ভিক্ষুৱে ৰান্ধনিশালত ৰন্ধা-বঢ়া কামত ব্যস্ত হৈ আছিল ।
“অ‘!
তোমালোক কুমাৰৰ  ল‘ৰা-ছোৱালী নহয়নে ?‘‘ ভিক্ষু দুজনৰ মাজৰে এজনে হাঁহি মাৰি ক‘লে।“বিহাৰলৈ তোমালোকে এই প্রথমবাৰ আহিছা নেকি?‘‘লক্ষণে উত্তৰ দিলে, “হয়, প্রথমবাৰ আহিছোঁ। ঠাইখন বৰ সুন্দৰ ... আপোনালোকৰ উদ্যান আৰু পুখুৰীও ...‘‘“পাৰ্ৱতীয়ে লগতে যোগ দিলে, “আমৰ বাগানো আছে !‘‘ এমুঠি তামৰ পানা মুদ্রাৰে বাচন-বৰ্তনৰ মূল্য দি ভিক্ষুৱে ক‘লে,“তোমালোকে আমাৰ মঠটো এবাৰ চোৱা উচিত ।‘‘তাৰ পিছত ৰহস্যজনক হাঁহি এটা মাৰি ভিক্ষুজনে ক‘লে, “তালৈ গ‘লে তোমালোকে এজন বিশেষ লোকক লগ পাবা।‘‘ মঠত সোমায়েই সিহঁতৰ চকু কেইটা ডাঙৰ হৈ গ‘ল । ঠাইখন সঁচাকৈয়ে বৰ সুন্দৰ !
বৌদ্ধ বিহাৰত থকা কাঠৰ খুটাবোৰত বিভিন্ন সুন্দৰ সুন্দৰ চিত্র খোদিত কৰা আছে। বেৰাবোৰতো বৈচিত্রময় ছবি আঁকি সজোৱা হৈছে । আৰু মজিয়াত এখন বোৱা সতৰঞ্চি পাৰি থৈছে। সন্মু্খৰ প্রাৰ্থনাস্থলত এটা ঘূৰণীয়া শিলত বুদ্ধৰ পদযুগল খোদিত কৰা আছে। এই পদযুগলৰ সন্মুখত বিভিন্ন ৰঙৰ ফুল আৰু সুগন্ধি দ্রব্য সজাই থৈছে।এজন মানুহ প্রাৰ্থনাস্থলৰ সন্মুখত বহি প্রাৰ্থনা কৰি আছে।  তেওঁৰ আঙুলি কেইটা মণিৰে তৈয়াৰী মালা এডালৰ ওপৰত ঘূৰি আছে। তেওঁ এখন কপাহী অন্তৰ্যা ধুতিৰ নিচিনাকৈ পিন্ধি আছে আৰু এখন মচলিন চাদৰৰে গাটো ঢাকি লৈছে। তেওঁৰ ডিঙি, কাণ আৰু বাহুত সোনৰ অলঙ্কাৰৰ চিকমিকনি ।লৰাছোৱালীহঁত অহাৰ শব্দ শুনি মানুহজনে চকু খুলিলে।“অস !
আমি দুখিত মহাশয়, আমি আপোনাৰ প্রাৰ্থনাত বাধা দিলোঁ নেকি ?‘‘ লৰালৰিকৈ পাৰ্ৱতীয়ে সুধিলে ।
মানুহজনে হাঁহি মাৰি ক‘লে, “নাই, বাধা নাই দিয়া। তোমালোক দুয়ো ইয়াত কি কৰিছা ?‘‘“আমি বিহাৰৰ ৰান্ধনি শাললৈ মাটিৰ বাচন-বৰ্তন আনিছোঁ। আমাৰ দেউতা এজন কুমাৰ।‘‘সন্মু্খলৈ হাওলি মানুহজনে ক‘লে,“হয় নেকি !‘‘ “তোমালোকে কুমাৰৰ চকাত কাম কৰিব পাৰা নে ?‘‘পাৰ্ৱতীয়ে মূৰ লৰালে,“আমি কৰিবলৈ চেষ্টা কৰোঁ, কিন্তু ... ,“আমি কৰা বাচন-বৰ্তনবোৰ ভাগি ভাগি যায় !‘‘লক্ষ্মণে ক‘লেপাৰ্ৱতীয়ে আৰু ক‘লে,“মই আচলতে গামলাবোৰ ৰং কৰিবলৈহে  ভাল পাওঁ। সাধাৰণতে চূণৰ গুৰিৰ লগত চাকিৰ ছাই  মিহলাই এটা ৰং তৈয়াৰ কৰোঁ।‘‘“তুমি আৰু কিহত ৰং কৰা ?‘‘ মানুহজনে উৎসুকতাৰে সুধিলে।
“ফুল, ডাৱৰ, পাত আৰু চৰাই...‘‘ সপোনত কোৱাৰ দৰে পাৰ্ৱতীয়ে ক‘লে।মই যদি তোমাৰ দৰে ৰং কৰিব পাৰিলোঁহেঁতেন!‘‘মানুহজনে ক‘লে।“কিন্তু মই কেৱল তৰোৱালৰে যুদ্ধ কৰিবহে জানো।‘‘“তেতিয়াহ‘লে আপুনি ভিক্ষু নহয়?‘‘মানুহজনে মূৰটো জোকাৰিলে। “মই সৈনিক আছিলোঁ, কিন্তু   এতিয়া বুদ্ধধৰ্মত দীক্ষিত হোৱাৰ পিছত আজিকালি মই যুদ্ধ কৰিবলৈ এৰি দিলোঁ।‘‘ৰান্ধনি শালত থকা ভিক্ষুজনে বিহাৰত এজন বিশেষ লোক থকাৰ কথা ক‘লে। আপুনিয়ে সেই বিশেষ লোকজন নেকি মহাশয়?‘‘মানুহজনে হাঁহি মাৰি ক‘লে, “মই নিজকে বিশেষ বুলি নাভাবো !
মই ৰাজপ্রাসাদত কাম কৰা অৱসৰপ্রাপ্ত  এজন সৈনিক মাত্র।‘‘
“ মহাৰাজ অশোকৰ ৰাজমহলত !
আপুনি বৰ ভাগ্যৱান !‘‘ কৈ লক্ষ্মণৰ চকু কেইটা ডাঙৰ ডাঙৰ হৈ গ‘ল !
“ কিয় ?‘‘ মানুহজনে আচৰিত হৈ প্রশ্ন কৰিলে।“কাৰণ আপুনি সদায়েই ৰজাক দেখা পায়!
আপুনি জানে নে, আমি পাতলিপুত্রতে বাস কৰিছোঁ, কিন্তু তেওঁক কেতিয়াও দেখা নাই ?‘‘মানুহজনে মূৰটো পিছলৈ কৰি হাঁহি মাৰি ক‘লে,“মই ৰজাক চাবলগীয়া বুলি নাভাবো !
তেওঁ একেবাৰেই ধুনীয়া নহয় !‘‘পাৰ্ৱতীয়ে জোৰ দি ক‘লে, “তেওঁ অৱশ্যেই ধুনীয়া!
কাৰণ মহাৰাজ পৃথিৱীৰ ভিতৰতে সকলোতকৈ বেচি ক্ষমতাশীল ৰজা।‘‘
“তুমিও সেই কথাই কৈছা !‘‘ মানুহজনে যাবৰ কাৰণে থিয় হৈ সিহঁতৰ মূৰত ধৰি আশীৰ্বাদ দিলে । তেওঁ ক‘লে, “মই নিশ্চিত, তোমালোকে মহাৰাজক এদিন নিশ্চয় দেখা পাবা... কোনে জানে, তেওঁ এদিন তোমালোকক অবাক কৰি দিব !‘‘ কৈ মানুহজন হাঁহি হাঁহি ওলাই গ‘ল। কেইদিন মানৰ পিছত এদিন সিহঁতে দেউতাকক মাটিৰ পাত্র তৈয়াৰ কৰা কামত সহায় কৰি আছিল। লক্ষ্মণে মাটি তৈয়াৰ কৰি আছিল । দেউতাকে কুমাৰৰ চকাটো ঘূৰাই মাটিৰ চাকি তৈয়াৰ কৰিছিল, আৰু পাৰ্ৱতীয়ে চাকিবোৰ শুকাবৰ কাৰণে ৰ‘দত দিছিল ।এনেতে হঠাৎ সিহঁতৰ বন্ধু কেশৱ আহি চিঞৰি চিঞৰি ক‘লেহি, “সোনকালে আহা !
এইফালে ৰজাৰ শোভাযাত্রা আহিছে !‘‘লগে লগে সিহঁতে বিহাৰলৈ যোৱা ৰাস্তাটোৰ দিশে লৰ মাৰিলে।
সিহঁতে ডাঙৰ ডাঙৰকৈ চকু মেলি পথৰ কাষত থিয় হৈ ৰাজকীয় শোভাযাত্রাটো লাহে লাহে সিহঁতৰ ফালে আহি থকা চাবলৈ ধৰিলে। কেশৱে ক‘লে, “মহাৰাজ অশোক আৰু মহাৰাণী মহাদেৱী বিহাৰত প্রাৰ্থনা কৰিবলৈ আহিছে।‘‘ প্রথমে সৈন্যবোৰে চিকমিকাই থকা দীঘল যাঠি লৈ শাৰী পাতি আহিল । ইয়াৰ পিছত আহিল সুস্থ-সবল ঘোঁৰাই টনা ৰথ। তাৰ পিছত সিহঁতক আচৰিত কৰি  মহিলা সেনাৰ বেণ্ডে অনুসৰণ কৰি অহা দেখিলে। এই মহিলাসকলে বুটজোতা পিন্ধিছিল, পায়জামা আৰু জোঙা টুপী পিন্ধি হাতত ডাঙৰ ডাঙৰ তৰোৱাল লৈ শোভাযাত্রাত যোগ দিছিল।“মহিলা সেনা ?‘‘পাৰ্ৱতী আচৰিত হ‘ল।‘তুমি নাজানিছিলা নেকি ?‘‘কেশৱে হাঁহিলে।মহাৰাজ সদায়েই মহিলা সেনাৰে আগুৰি থাকে। তেওঁলোক পাহাৰীয়া ক্ষেত্রৰ পৰা অহা সুনিপুণ যোদ্ধা।‘‘
তেওঁলোকৰ পিছে পিছে এদল লোকে ঢোল বজাই বজাই আহিছে। সিহঁতৰ পিছত এটা বৰ ডাঙৰ হাতীয়ে ইফালে সিফালে গা লৰাই লৰাই আহি আছে। হাতীটোৰ পিঠিত এখন হাওদাত মহাৰাজ অশোক আৰু ৰাণী বহিছে। পিছফালে এটা মানুহ বহি তেওঁলোকৰ মূৰৰ ওপৰত ছাতি এটা ধৰি আহিছে। অস, কিমান ধুনীয়া এটা দৃশ্য !
হাতীটো কাষলৈ অহাৰ লগে লগে লক্ষ্মণে ৰজাৰ মুখলৈ চাবৰ কাৰণে মুখ উঠালে ... লগে লগে আচৰিত হৈ তাৰ মুখখন খোলা হৈ ৰৈ গ‘ল !
দামী গহনা, দামী কাপোৰ আৰু সােনালী ৰঙৰ পাগুড়ী পিন্ধা মানুহজন সিহঁতে বিহাৰত লগ পোৱা মানুহ জনেই দেখোন !
পাৰ্ৱতী, চোৱাচোন !‘‘ সি চিঞৰিলে,“এওঁ দেখোন বিহাৰত আমি লগপোৱা সেই বন্ধুজন !‘‘
সিহঁতে উত্তেজনাত জপিয়াই জপিয়াই চিঞৰিবলৈ ধৰিলে। শুনি মহাৰাজ অশোকে ক‘ৰপৰানো হুলস্থুল আহিছে চাবৰ কাৰণে ঘূৰিল । তেওঁ ল‘ৰা-ছোৱালী কেইটাক চিনি পালে আৰু তেওঁৰ ওঁঠত হাহি বিৰিঙি উঠিল । তেওঁ সিহঁতৰ ফালে হাত জোকাৰিলে। ল‘ৰা-ছোৱালী কেইটা আনন্দিত হ‘ল !কেশৱে সিহঁতৰ ফালে তাৰ ডাঙৰ ডাঙৰ চকু কেইটাৰে চালে। “অ‘, মহাৰাজে এইমাত্র তোমালোকৰ ফালে হাত জোকাৰিলে নেকি ?
তোমালোকে তেওঁক আগতে লগ পাইছিলা নেকি ?‘‘ “পাইছিলোঁ !
বিহাৰত... আনকি তেওঁ আমাক আশীৰ্বাদো কৰিছিল !
আচৰিত কথা নহয় নে ?
পাৰ্ৱতী আৰু লক্ষ্মণে আনন্দতে ঘূৰি ঘূৰি নাচিবলৈ ধৰিলে।কেশৱে ইৰ্ষান্বিত হৈ ক‘লে, “তোমালোক ভাগ্যৱান !‘‘
পাৰ্ৱতী আৰু লক্ষ্মণ ২৩০০ বছৰৰ আগতে মৌৰ্যবংশৰ মহাৰাজ অশোকবৰ্ধনৰ শাসনকালত বাস কৰিছিল। সিহঁতে বাস কৰা পাতলিপুত্রত নগৰখনক আজি আমি পাটনা বুলি কওঁ । পাটনা হ‘ল বিহাৰৰ ৰাজধানী।২। মহাৰাজ অশোকে কলিঙ্গ ৰজাৰ বিৰুদ্ধে এখন যুদ্ধ কৰি তাত জয় লাভ কৰিছিল, কিন্তু যুদ্ধত ইমানবোৰ নিৰীহ লোকৰ মৃত্যু হোৱাৰ কাৰণে অশোক বৰ দুখী হৈ পৰিল। তেওঁ আৰু যুদ্ধ নকৰোঁ বুলি শপত খাই বুদ্ধৰ শৰণ ল‘লে। আমাৰ জাতীয় চিহ্ন বুদ্ধৰ স্তম্ভটো অশোকৰ দিনতে খোদিত কৰা হৈছিল।
৩। স্তম্ভত খোদিত কৰা মতে তেওঁৰ নাম হ‘ল অশোক ডেৱনাম  পিয়াদাসী । ইয়াৰ অৰ্থ হ‘ল ভগৱানৰ প্রিয় সন্তান। দেখিবলৈ বহুত সুন্দৰ ।৪। স্তুপ হ‘ল  গম্বুজৰ আকৃতিৰ ঘৰ । বৌদ্ধধৰ্মালম্বীসকলৰ পৱিত্র স্থান । মহাৰাজ অশোকে পৃথিৱীৰ প্রথম স্তুপটো সজাইছিল । ই মধ্যপ্রদেশৰ সাঞ্চীত এতিয়াও আছে ।
৫। মৌৰ্য শাসন কালত মানুহৰ খাদ্য কি আছিল ?
আজিকালি আমি খোৱা বহুতো বস্তু সিহঁতে খাইছিল। আমি খীৰ বা পায়স বুলি কোৱা মিঠা ভাত, ৰুটী, পুৰী, ঘিঁউ, দৈ আদি । আনকি আমৰ আচাৰো সিহঁতে খাইছিল।৬। তেওঁলোকে তিনি টুকুৰা কাপোৰ পিন্ধিছিল। অন্তৰ্যা, ধুতি বা লুঙীৰ দৰে পিন্ধে, কায়বন্ধ, কঁকালত অন্তৰ্যাখনক ভালদৰে  ধৰি ৰখাত সহায় কৰে। উত্তৰীয়,এখন দীঘল কাপোৰ, চাদৰৰ নিচিনাকৈ শৰীৰৰ ওপৰৰ অংশত মেৰিয়াই লয়।
নীশা আইতাকৰ লগত বাগিচালৈ গৈছিল।বাগিচাত নানা ধৰণৰগছ আছিল।
গছৰ গুৰিত পৰুৱাবোৰে বাহ সাজিছিল।
আইতাকে নীশাক ক'লে - সৰুতে তেওঁ পৰুৱাবিলাকক আহাৰদিছিল। নীশাৰ এই কথাটো শুনি ভাল লাগিল।
তাই ঘৰলৈ আহি টেমাৰ পৰা অলপশুকান আটা ল'লে।
পিছদিনা পুৱা তাই পুনৰ আইতাকৰলগত বাগিচালৈ গ'ল।তাইগছৰ গুৰিত থকা পৰুৱাৰ বাহত অলপ আটা ঢালি দিলে।
পৰুৱা বোৰে আটাবিলাক খাবলৈধৰিলে।
ইয়াকে দেখি নীশা আৰু আইতাকে বহুত আনন্দ পালে।
সূৰ্যাস্ত হোৱাৰ লগে লগে অৰণ্যলৈ অন্ধকাৰ নামি আহিছিল৷ জোপোহাৰ মাজত এটা বিশাল জেঠীসদৃশ জীৱ লুকাই আছিল - নাকৰপৰা নেজলৈকে একেবাৰে স্থিৰ৷ কেৱল তাৰ তীক্ষ্ণ চকু দুটাই সোঁফাল-বাঁওফাল কৰি লৰচৰ কৰি আছিল৷ আহাৰৰ গোন্ধ পোৱাৰ লগে লগে তাৰ নাকৰ পাহি মেল খাই উঠিছিল৷ এটা সৰু সোৱাদলগা পৰুৱা৷বিশাল জেঠীটোৱে থাপ মাৰি পৰুৱাটো ধৰিবলৈ লওঁতেই...
হঠাৎ ভূমিকম্প অহাৰ নিচিনাকৈ মাটিবোৰ কঁপিবলৈ ধৰিলে৷ জীৱ-জন্তুবোৰ যেনি-তেনি দৌৰিবলৈ ধৰিলে৷ বেচেৰা জেঠীটো কোনোমতেহে গছকত পৰাৰপৰা ৰক্ষা পৰিলে৷ কোনেনো ইমান খেলিমেলি লগাইছে বুলি সি খঙত পিছফালে ঘূৰি চালে৷ হুৰহুৰ!এটা প্ৰকাণ্ড জন্তুৱে গছ-বন মহতিয়াই আহি আছে৷ সি গছতকৈও ওখ, আৰু তাৰ ছালবোৰ শিলৰ নিচিনা খহটা৷এতিয়া কি হ’ব!
চিকাৰী নিজেই চিকাৰ হ’ব নেকি?
এইয়া কোনো সাধুকথা নহয়৷প্ৰাচীন কালত পৃথিৱীত সঁচাকৈয়ে এনে ডাঙৰ ডাঙৰ প্রাণীয়ে বাস কৰিছিল৷ এয়া বহুত- বহুত বছৰ আগৰ কথা, যেতিয়া পৃথিৱীত মানুহ, কুকুৰ, চৰাই আদি একোৱেই নাছিল৷ তাৰ সলনি সেই সময়ত আছিল প্রকাণ্ড নোমাল হাতী, ডাইনোচ’ৰ, প্ৰকাণ্ড কীট-পতংগ, আনকি সাগৰতো হিংস্ৰ মাছৰ নিচিনা প্ৰাণীয়ে বাস কৰিছিল৷ সেই সময়ৰ গছ-গছনিবোৰো দেখাত আজিৰ তুলনাত অদ্ভুত ধৰণৰ আছিল৷
আমি এইবোৰ কথা কেনেকৈ গম পাওঁ?বিজ্ঞানৰ সহায়ত এইবোৰ জনাটো সম্ভৱ হৈছে৷ ‘জীৱাশ্মবিদ্যা’ (Palaeontology) নামৰ বিজ্ঞানৰ এটি বিশেষ বিভাগে এনেবোৰ কথা অধ্যয়ন কৰে৷ জীৱাশ্মবিদ্যা হ’ল বহু বছৰ আগতে পৃথিৱীত থকা জীৱ-জন্তু আৰু গছ-গছনিৰ বিষয়ে কৰা অধ্যয়ন৷ এনে অধ্যয়নৰ লগত জড়িত বিজ্ঞানীসকলক জীৱাশ্মবিদ (Palaeontologist) বোলা হয়৷ যেনেকৈ পুৰণি ৰাজপ্ৰাসাদৰ ভগ্নাৱশেষৰপৰা অতীতৰ ৰজাজনৰ বিষয়ে জানিব পাৰি (যেনে, তেওঁৰ ৰাজমুকুটটো কিমান ডাঙৰ আছিল, তেওঁৰ প্রিয় অস্ত্ৰ কি আছিল ইত্যাদি), ঠিক তেনেকৈয়ে ভূ-পৃষ্ঠৰ বহুত তলত এনেকুৱা কিছুমান তথ্য পোৱা যায় যিবোৰে আমাক পৌৰাণিক জীৱ-জন্তুবোৰৰ বিষয়ে আভাস দিয়ে৷ সেই তথ্যবোৰ বিভিন্ন ৰূপত পোৱা যায় - হাঁড়, খোজৰ চিন, কণী, আৰু কেতিয়াবা গোটেই জীৱটোৰ দেহটোৱেই শিলত সংৰক্ষিত হৈ থাকে!
এই জীৱ-জন্তুবোৰে লাখ লাখ বছৰৰ আগতে বাস কৰিছিল - বান্দৰ আৰু মানুহ পৃথিৱীলৈ অহাৰো আগত!
কিন্তু সেই জন্তুবোৰৰ অৱশিষ্টখিনি কিয় গেলি-পচি নাযায়?
লাখ-লাখ বছৰৰ পাছতো কেনেকৈ সেইবোৰ সংৰক্ষিত হৈ আছে?
আচলতে কি হয় - এই জীৱবোৰ মৰি পচি যোৱাৰ সময়ত সিহঁতে মাটিৰ কেবাটাও তৰপৰ তলত সোমাই পৰিছিল৷ সিহঁতৰ ছাল আৰু মাংসপেশী গেলি নাইকিয়া হৈ গৈছিল, কিন্তু হাঁড় আৰু দাঁতবোৰ জোৰকৈ লাগি ধৰা মাটিৰ বাবে থাকি গ’ল।হাড়েৰে সৈতে এই মাটিৰ তৰপবোৰ কঠিন হৈ পৰিল আৰু শিললৈ ৰূপান্তৰিত হ’ল৷ শিলবোৰত ছাপ হৈ সংৰক্ষিত হৈ থকা জীৱ-জন্তু আৰু উদ্ভিদবোৰৰ এনে অৱশিষ্টকে জীৱাশ্ম বুলি কোৱা হয়৷
বিজ্ঞানীসকলে প্রথমে মাটিত পোত খাই থকা এই ডাঙৰ-ডাঙৰ হাঁড়বোৰ আৱিষ্কাৰ কৰাৰ সময়ত এইবোৰনো কি তেওঁলোকে ধৰিব পৰা নাছিল৷ তেওঁলোকে দেখা যিকোনো জন্তুতকৈ এই হাঁড়বোৰৰ আকাৰ ডাঙৰ আছিল৷ হাঁড়বোৰ গা-গছৰ নিচিনা দীঘল, লাওখোলাবোৰ অটোৰিক্সাৰ সমান আকাৰৰ, দাঁতবোৰ আইছ ক্ৰীমৰ শংকুটোৰ সমান ডাঙৰ, আৰু হাতোৰাবোৰ চুৰিৰ নিচিনা আছিল!
তেওঁলোকে হাঁড়বোৰ বিভিন্ন আকাৰত লগ লগাই চাইছিল, জানোচা কিবা চিনাকি জীৱৰ লগত মিলেইবা!
অৱশেষত সেয়া কি হয় ধৰিব পৰা গ’ল, ঠিক এটা সাঁথৰৰ উত্তৰ ওলোৱাৰ দৰে।
এটা জীৱৰ জঁকাটো অধ্যয়ন কৰি জীৱাশ্মবিদসকলে সেই জন্তুটোৰ বিষয়ে বহুখিনি তথ্য আহৰণ কৰিব পাৰে৷ যেনে- জীৱটোৰ আগঠেঙৰ হাঁড়বোৰ যদি পিছঠেঙৰ হাঁড়তকৈ সৰু, তেন্তে জন্তুটোৱে সম্ভৱত: দুটা ঠেঙেৰে খোজ কাঢ়িছিল - ঠিক আমি আগতে লগ পোৱা সেই প্ৰকাণ্ড জীৱটোৰ দৰে!
সেই হিংস্ৰ জীৱটোৰ নাম হ’ল টাইৰানোচ’ৰাচ ৰেক্স (Tyrannosaurus Rex)(চমুকৈ টি.ৰেক্স)৷ যদি জীৱটোৰ আটাইকেইখন ঠেং সমান হয়, তেতিয়াহ’লে খুব সম্ভৱ জীৱটোৱে ডিপ্ল’দ’কাছ (Diplodocus) ৰ দৰে চাৰিখন ঠেঙেৰে খোজ কাঢ়িছিল। ডিপ্ল’দ’কাছৰ চাৰিখন শকত ঠেং আৰু এটা যথেষ্ট দীঘল ডিঙি আছিল৷
দাঁতৰ জীৱাশ্মৰপৰা পৌৰাণিক জীৱটোৱে কি খাই ভাল পাইছিল তাৰ আভাস পোৱা যায়৷ বহুটো জঁকাৰ দীঘল আৰু জোঙা দাঁতবোৰ মাংস খোৱাৰ বাবে উপযোগী৷ অন্য কিছুমান জঁকাত আকৌ বহল, সমান আৰু মিহি দাঁত পোৱা গৈছিল। তেনে দাঁত ঘাঁহ-বন আৰু গছৰ বাকলি খোৱাৰ বাবেহে উপযোগী৷ ইয়াৰপৰা অনুমান কৰিব পৰা যায় যে সেই সময়ত তৃণভোজী ডাইনচ’ৰো আছিল!
কিন্তু বিজ্ঞানীসকলে সদায় সম্পূৰ্ণ জঁকাটো উদ্ধাৰ কৰিব নোৱাৰে৷ কেতিয়াবা তেওঁলোকে কেৱল কেইডালমান হাঁড় যেনে আঙুলি, কামিহাঁড় আৰু কেতিয়াবা অকল ৰাজহাঁড়ডালৰ কিছু অংশহে উদ্ধাৰ কৰিব পাৰে৷
সকলোবোৰ জীৱাশ্মই হাঁড় নহয়৷ তাৰে কিছুমান আমি বোকামাটিত খোজ কাঢ়িলে যেনেকৈ ভৰিৰ চিন ৰৈ যায় তেনেকুৱা চাপহে মাথো৷ ডাইন’চৰেও এনে ভৰিৰ চাপ এৰিছিল, আৰু এই চাপ নোহোৱা হৈ যোৱাৰ আগতেই মাটিখিনি বালি- শিলৰ তৰপেৰে ঢাক খাই গৈছিল। সেয়েহে সেই চাপবোৰ লাখ লাখ বছৰ ধৰি তেনেকৈয়ে ৰৈ গৈছিল৷ দৰাচলতে জীৱাশ্মবিদসকলে ভৰিৰ চাপৰ দূৰত্ব জুখি জন্তুটোৰ উচ্ছতা নিৰূপণ কৰিব পাৰে৷ তাৰোপৰি জন্তুটোৱে কেনেকৈ থিয় হৈছিল আৰু কেনেকৈ খোজ কাঢ়িছিল সেয়াও নিৰ্ণয় কৰিব পাৰে৷
উদ্ভিদবোৰে কিছুমান সকলোতকৈ অদ্ভুত জীৱাশ্মৰ চিন এৰি থৈ গৈছে৷ জীৱাশ্মবিদসকলে আকৰ্ষণীয় আকৃতিৰ পাত আৰু ফুল আৱিষ্কাৰ কৰিছে যিবোৰ আজিকালি ক’তোৱেই পোৱা নাযায়৷
কিন্তু সকলোতকৈ আমোদজনক তথ্যটো কি জানানে!
কাষৰ চিত্ৰখন চোৱা৷ কি দেখিছা?
এইকেইটা ফুটবল নেকি?
নে কামানৰ গোলা?
কণী হ’ব পাৰে নেকি বাৰু?ঠিকেই ভাবিছা!
সেয়া কণী!
বিশালাকায়, জীৱাশ্ম হৈ যোৱা কণী৷ বিজ্ঞানীসকলে আনকি ভিতৰত ডাইনাচ’ৰাচৰ পোৱালীৰ অৱয়ব থকা একোটা কণীও বিচাৰি পাইছে৷ অনুমান হয় যে পোৱালী জগাৰ আগতেই এই কণীবোৰ গৰাখহনীয়া বা আগ্নেয়গিৰিৰ লাভাৰ তলত পোত খাই গৈছিল৷ মঙ্গোলিয়াত বিজ্ঞনীসকলে কেতবোৰ কণীৰ লগত এটা আক্ৰমণাত্মক ভংগিমাত থকা প্রাপ্তবয়স্ক ডাইনাচ’ৰৰ জঁকা আৱিষ্কাৰ কৰিছিল৷ তেঁওলোকে ভাবি লৈছিল যে এই বিশাল ডাইনাচ’ৰটোৱে চাগে পুৱাৰ আহাৰৰ অমলেটৰ দৰে এই কণীখিনি খাবলৈ আহিছিল৷ সেইবাবে তেঁওলোকে ইয়াৰ নাম থ’লে অভিৰেপ্টৰ, যাৰ অৰ্থ হৈছে ‘কণী চিকাৰী’৷
সোনকালেই তেওঁলোকে বিভিন্ন ভংগীমাত থকা অভিৰেপ্টৰৰ জঁকাৰ ওচৰতে আৰু বহুতো জীৱাশ্ম হৈ যোৱা কণী উদ্ধাৰ কৰিবলৈ ধৰিলে৷ তেতিয়াহে তেঁওলোকে বুজিলে যে আচলতে ডাইন’চৰটোৱে নিজৰ কণীবোৰক সুৰক্ষা দিহে আছিল, খাবলৈ চেষ্টা কৰা নাছিল৷ কিন্তু দুৰ্ভাগ্যবশতঃ ইয়াৰ নামটো অভিৰেপ্টৰ হৈয়েই থাকি গ’ল৷ তোমালোকে নিশ্চয় ধৰিব পাৰিছা যে আমাৰ হাতত এই জীৱবোৰৰ বিষয়ে এতিয়াও বহুত বেছি জ্ঞান নাই৷ ক’তো খাপ নোখোৱা কিছুমান তথ্যও পোৱা গৈছে আৰু কিছুমান তথ্য ভুলকৈ লগ লগোৱাৰো উদাহৰণ আছে৷ বিজ্ঞানীসকলে এতিয়াও তেনেবোৰ তথ্যক সঠিকভাৱে বুজিবলৈ চেষ্টা কৰি আছে৷ এতিয়াও বহুত কথা জানিবলৈ বাকী আছে৷ তুমি এগৰাকী জীৱাশ্মবিদ হৈ কিছূমান ৰহস্যৰ ভেদ ভাঙিবলৈ বিচাৰানে?
তেন্তে কিয় ৰৈ আছা?
বেলচা এখন আনা আৰু মাটি খান্দিবলৈ আৰম্ভ কৰা!
অতীতৰ আন কিছুমান আকৰ্ষণীয় জীৱৰ লগত চিনাকি হওঁ আহাঁ!নোমাল মেমথ (Woolly Mammoth)এই জন্তুবোৰ হাতীৰ নিচিনা আছিল, আৰু ইয়াৰ জোঙাদাঁতবোৰৰ দৈৰ্ঘ্য আছিল ১৫ ফুট!
ইচথাইয়োচ’ৰাচ এই প্ৰাণীবোৰ দেখাত মাছৰ দৰে। কিন্তু সিহঁত আচলতে সাগৰত বাস কৰা সৰীসৃপহে৷ গ্ৰীক ভাষাত ইচথাইয়োচ’ৰাচ মানে ‘মাছ জেঠী’৷ভালুক কুকুৰ এই জন্তুবোৰ কুকুৰো নহয় আৰু ভালুকো নহয়৷ কিন্তু এই দুয়োবিধ প্ৰাণীৰে সম্পৰ্ক থকা এবিধ জন্তুহে৷
-
চ ৰ ৰ ৰ ...                                   " অস্‘, নাই", শ্যামে  চিঞৰিলে ।                                 তাৰ মৰমৰ চোলাটোৰ চিলাই দুফাল হৈ ছিগি থাকিল ।                               "এই চোলাটো আৰু মই কেতিয়াও পিন্ধিব নোৱাৰো                                      ককাদেউতা !"
"পাৰিবা, নিশ্চ্য় পাৰিবা", তাৰ ককাদেউতাকে ক‘লে ।       "মই এইটো ঠিক কৰি দিব পাৰিম !"
ককাদেউতাকে বেজী আৰু নীলা ৰঙৰ        সূতা ল‘লে ।       কেনেকৈ চিলাব লাগে, সেই কথা        ককাদেউতাকে শ্যামক দেখুৱাই দিলে ।
শ্যামৰ বন্ধু্ শ্রীসা তাৰ ঘৰলৈ আহিল ।    " ব‘লা চাইকেল চলাবলৈ যাওঁ," তাই ক‘লে ।    " এক মিনিট ৰ‘বা, প্রথমে মোক মোৰ চোলাটো ইষ্ট্রী কৰি ল‘বলৈ দিয়া,"    শ্যামে ক‘লে ।      "সি তাৰ ইষ্ট্রীত চুইছ দিলে, কিন্তু লাইটটো নজ্বলিল আৰু ইষ্ট্রীটোও গৰম নহ‘ল ।    "উস্  !
মই এই শোট-মোচ খোৱা চোলাটোকে পিন্ধি যাব লাগিব", শ্যামে ভোৰভোৰালে ।    "যোৱা সপ্তাহত মই মেৰামতি কৰিবলৈ মেলালৈ গৈছিলো", শ্রীসাই ক‘লে ।     "মোৰ দাদাক ৰসায়ণ পঢ়োৱা জৰ্জ খুড়াই এটা ইষ্ট্রী ঠিক কৰাইছিল । তেওঁ নো কি কৰাইছিল সেই কথা মই বৰ সুক্ষ্মভাৱে মন কৰি আছিলো । আমিও চেষ্টা কৰোচোন  ! "
“তোমাৰ স্ক্রু ড্রাইভাৰ আছে নে ?‘‘
শ্যামে এখন ডাঠ কাগজ আৰু এডাল স্ক্রু ড্রাইভাৰ আনি দিলে ।শ্রীসাই ইষ্ট্রীটোৰ পিছফালটো খুলিলে ।    “এই তাৰডাল চোৱা । তুমি যেতিয়া ইয়াক কাৰেন্টত দিয়া, ইয়াৰ মাজেৰে কাৰেন্ট পাৰ হৈ গৈ ইষ্ট্রীটো গৰম হয় । এই পদ্ধতিক প্রৱাহ বুলি কোৱা হয় ।‘‘ শ্রীসাই ক‘লে ।
আৰু এই সৰু বস্তুটো  হ‘ল (থাৰ্মচেটচ) তাপ স্থাপক । ইষ্ট্রীটো যাতে বেচি গৰম নহয়, ই সেই কথাটো ঠিক কৰি ৰাখে । বেচি গৰম হ‘লে ই তালৈ যোৱা বিজুলী শক্তিৰ প্রবাহক কাটি দিয়ে । ৰঙা লাইটটো বন্ধ হৈ যায় । ইষ্ট্রীটো ঠাণ্ডা হ‘লে আকৌ বিজুলীৰ প্রবাহ আৰম্ভ হয় আৰু লাইটো জ্বলি উঠে ।“
“অন্য গৰম কৰা যন্ত্রবোৰেও এই একেদৰেই কাম কৰে, বুজি পাইছা নে ?
গিজাৰ, কেট্ লি, অ‘ভেন আদি ?“   কিন্তু শ্রীসাৰ কাণত একো সোমোৱা নাছিল । তাই ইষ্ট্রীটো মন দি চাই আছিল ।
“কি হ‘ল ?“ শ্যামে সুধিলে ।       “এইটো ঠিক কৰিব পাৰিম বুলি মই নাভাবো ।“         “মা আৰু দেউতাই আমি এইটো ঠিক কৰি থকা দেখিলে খং কৰিব !“          ঠিক কৰিবৰ কাৰণে আমি এইটো মেৰামতি কৰা মেলালৈ লৈ যাম !
সিহঁতে ঠিক কৰি দিব ।“
শ্যামৰ মাক-দেউতাক ঘৰলৈ আহি ইষ্ট্রীটোৰ কথা সোধাৰ আগতেই শ্যাম আৰু শ্রীসাই কোনেও গম নোপোৱাকৈ চাইকেলখন মেলালৈ লৈ গ‘ল ।
“খুড়ী, তুমি আমাক ইষ্ট্রীটো ঠিক কৰি দিব পাৰিবা নে ?“ শ্রীসাই অনুপমা খুড়ীক সুধিলে । “কি হৈছেনো ?“ “ইয়ালৈ কাৰেন্ট নাযায় ।“ শ্রীসাই উত্তৰ দিলে ।অনুপমা খুড়ীয়ে ইলেক্ট্রিক তাৰ আৰু বিভিন্ন স্ক্রু, বল্টু আদি থকা এটা সৰু বাকচ উলিয়াই আনিলে।“এইটো এটা পৰিমাপক যন্ত্র । ই ইষ্ট্রীটোৰ সকলোবোৰ অংশত বিজুলী গৈছে নে নাই, সেই কথা চাব পাৰে । আহা, আমি প্লাগৰ পৰা আৰম্ভ কৰো ।
তাৰ পিছত তেওঁ সকলোবোৰ অংশ পৰীক্ষা কৰি অৱশেষত এডাল সৰু তাৰ পালে ।“প্লাগৰ কাষৰ এই তাৰডাল চোৱা । এইডাল ছিগি আছে, কিন্তু ছিগি থকা কথাটো চকুত পৰা নাই - ইয়াতেই তোমালোকৰ সমস্যাটো আছে !"
তেওঁ পুৰণা তাৰডাল আৰু প্লাগটো কাটি পেলালে,আৰু নতুন তাৰ আৰু নতুন প্লাগ এটা ইষ্ট্রীটোত লগাই দিলে ।“আহা, আমি এতিয়া পৰীক্ষা কৰি চাওঁ ।“এইবাৰ তেওঁ প্লাগটো চুইছ দিলে আৰু তাৰ লাইটটো জ্বলি উঠিল ।
মেলাত মেৰামতি কৰা কাম শেষ হোৱাত সিহঁতে ঘৰলৈ আহিবলৈ ঠিক কৰিলে ।
“অস্, পিছৰ টায়াৰটো ফুটি থাকিল । ব‘লা, আমি চাইকেলখন মণিগন্দন ভাইৰ কাষলৈ লৈ যাওঁ !"
শ্রীসাই ক‘লে ।“চকা ফুটিছে, কোনো কথা নাই “ মনিগন্দন ভায়ে ক‘লে । কাষৰ গাওঁখনত মণিগন্দন ভাইৰ এখন সৰু চাইকেল ভাল কৰা দোকান আছে । তেওঁ মেলালৈ চাইকেল ভাল কৰিবলৈ নিমন্ত্রিত হৈছিল, সেয়েহে তেওঁ মেলাত আহি উপস্থিত হৈছেহি ।
সি চাইকেলখন ওভোটাই ল‘লে, আৰু টায়াৰটো লোহাৰ ৰিমৰ পৰা উলিয়াবৰ কাৰণে এটা যন্ত্র (লিভাৰ) উলিয়াই ৰিমৰ পৰা টায়াৰটো খুলিলে ।এইবাৰ ভিতৰৰ টিউবটো ওলাই পৰিল । “ইয়াত ক‘ৰবাত ফুটা দেখিছা নে ?‘‘ ভায়ে সিহঁতক সুধিলে । সিহঁতে ক‘তো কোনো ফুটা নেদেখিলে । এইবাৰ ভায়ে সুধিলে,“তেতিয়াহ‘লে ইয়াত যে ফুটা আছে, সেই কথা কেনেকৈ ক‘বা ?“ল‘ৰা-ছোৱালী দুটাই একো বুজি নাপাই তাৰ মুখলৈ চাই থাকিল ।
সি টিয়ুবটোৰ এটা এটা অংশ আধা চৰিয়া পানীত ডুবাই দিলে ।এইবাৰ টিয়ুবটোৰ এঠাইত পানীৰ বুদ বুদ্ উঠা দেখিবলৈ পালে ।“চোৱা, ইয়াতেই সেই ফুটাটো আছে !
"এইবাৰ অন্য এটা টিয়ুবৰ পৰা সৰু টুকুৰা এটা কাটি লৈ খহটা কাগজ এটুকুৰাৰে মোহাৰি ভালদৰে পৰিষ্কাৰ কৰি ল‘লে । ইয়াৰ উপৰিও টিয়ুবটোৰ ফুটা হোৱা ঠাইকণো মোহাৰি পৰিষ্কাৰ কৰি ৰবৰত লগোৱা আঠা লগাই সেই ঠাইত ৰবৰৰ সৰু টুকুৰাটো আঠা লগাই দিলে ।
“আহা, এইটো বন্ধ কৰি দিওঁ “, শ্যামে ক‘লে ।শ্যামে ৰবৰৰ টুকুৰাটো টিয়ুবৰ ফুটাটোত লগাই দি হেঁচা মাৰি ধৰি থাকিল ।এই চাইকেল ভাল কৰা লোক, ছাটি ভাল কৰা লোক, জোতা ভাল কৰা মুচি আদি নথকা হ‘লে বহুতো পেলনীয়া সামগ্রীয়ে দ‘ম বান্ধি আজি আমাৰ চাৰিওফালৰ পৰিৱেশ বিনষ্ট কৰি পেলালেহেঁতেন !"
শ্যামে ক‘লে ।
টায়াৰটো ঠিক কৰিলে ।                                                                               ইষ্ট্রীটো ঠিক কৰিলে ।                                          এইবাৰ      শ্রীসা আৰু শ্যাম ঘৰলৈ উভতি আহিল ।                                                          এইদৰে সিহঁতৰ গোটেই দিনটো পাৰ                                                                হ‘ল !
পেলাই নিদিবা । ঠিক কৰি ল‘বা ।      মানুহে সৃষ্টি কৰা অজৈৱিক পেলনীয়া বস্তুবোৰৰ পৰিমাণ কম কৰা এটা অতি প্রয়োজনীয় কাম । মেৰামতি কাৰ্যই বস্তুৰ অধিক ব্যৱহাৰক উৎসাহ যোগায় । ‘উৎপাদন কৰা, ব্যৱহাৰ কৰা আৰু পেলাই দিয়া‘ৰ নিয়মে আমাৰ বহুদিনৰ পৰা চলি অহা ‘তৈয়াৰ কৰা, সংৰক্ষণ কৰা আৰু পুনৰ ব্যৱহাৰ কৰা‘ৰ পুৰণি নিয়মক নোহোৱা কৰি পেলাইছে ।
কেঁচামালক ব্যৱহাৰৰ উপযোগী কৰি উৎপাদন কৰি তোলোতে বহু পৰিমাণৰ শক্তিৰ প্রয়োজন হয় । বস্তু মেৰামতি কৰি ব্যৱহাৰ কৰিলে সম্পদ সংৰক্ষণ কৰাৰ লগতে বস্তুটোৰ আয়ুস বৃদ্ধি কৰিব পাৰি । মাত্র মেৰামতি কৰিব নোৱাৰি বুলি বুজি পালেহে আমি বস্তুৰ পুনৰ উৎপাদনৰ কথা ভবা উচিত ।
পুনৰ উৎপাদনৰ নিয়ম ।    ভাৰতত পুনৰ উৎপাদন কৰাৰ এটা বৰ ভাল নিয়ম আছে - এই পুনৰ উৎপাদন কাৰ্য - খাদ্য আদিৰ পৰা উৎপন্ন হোৱা জৈৱিক পেলনীয়া বস্তুৰ পৰা বা  কাপোৰ আদিৰ দৰে অজৈৱিক বস্তুৰ পৰাও হ‘ব পাৰে । সংখ্যা কমিছে যদিও, বাতৰিকাগজ আৰু পুনৰ উৎপাদন কৰিব পৰা পেলনীয়া বস্তু, বিভিন্ন প্লাষ্টিক, ধাতুৰে তৈয়াৰী পুৰণা বস্তু গোটাই ফুৰা মানুহ আজিও আমি দেখিবলৈ পাওঁ । ইয়াৰ বাহিৰেও মানুহৰ ঘৰে ঘৰে আহি  পুৰণা কাপোৰৰ পৰিৱৰ্তে নতুন ষ্টীলৰ বাচন-বৰ্তন সলনি কৰা মানুহো আছে ।
ৰেপেয়াৰ কাফে - মেৰামতি কৰা মেলা ।   এই গল্পটো বাংগালুৰুত অনুস্থিত ‘ৰিপিয়াৰ কাফে‘ নামৰ পুৰণা বস্তু মেৰামতি শিবিৰৰ দ্বাৰা অনুপ্রাণিত হৈ লিখা হৈছে । এই মেৰামতি শিবিৰত বিভিন্ন ঠাইৰপৰা সকলো প্রজন্মৰ লোক আহি পুৰণা বস্তু মেৰামতি কৰাৰ আমাৰ প্রচলিত নিয়মক জীৱিত কৰি ৰখাৰ চেষ্টা কৰে । এনে মেৰামতি কাফেত বস্তু মেৰামতি কৰিবৰ কাৰণে প্রয়োজনীয় সকলো ধৰণৰ সা-সজুলি পোৱা যায় । মুচি, ছাটি ভাল কৰা মানুহ, কাপোৰ ঠিক কৰা দৰ্জ্জী, ঘড়ী ঠিক কৰা লোক - বিভিন্ন  উৎসাহী আৰু পেচাদাৰী মানুহ আৰু এইবোৰ ঠিক কৰাবলৈ অহা মানুহ ইয়াত উপস্থিত হয়হি ।    যিকোনো প্রাকৃতিক দুৰ্যোগৰ পিছত এনে মেৰামতি কৰা লোকৰ চাহিদা বহুত বাঢ়ি যায় । তিনি-বছৰতকৈ   কম সময়ত বাংগালুৰুৰ মেৰামতি কাফেই ২,০০০ কিলো গ্রাম পেলনীয়া সামগ্রীাক জাবৰ হিচাবে পেলোৱাৰ পৰা বাধা দি মেৰামতি কৰি ব্যৱহাৰ কৰাত সহায় কৰিছে । মেৰামতি কাফেই ২০১৭ চনত গোটেই পৃথিৱীত  ৩,০০,০০০ বস্তু মেৰামতি কৰি পুনৰ ব্যৱহাৰৰ উপযোগী কৰি তুলিছে ।
এই সা-সঁজুলিবোৰ তোমালোকে কেতিয়াবা ব্যৱহাৰ কৰিছা নে ?
যদি নাই কৰা, তেতিয়াহ‘লে কোনো জনা লোকৰ পৰা ইয়াৰ ব্যৱহাৰ শিকি ল‘বা ।    এইটো অতি প্রয়োজনীয় আৰু জানিবলগীয়া কাম ।
ঠেৰেঙালগা প্ৰচণ্ড শীতৰ সময়ৰ কথা.. গাঁওখনৰ বহুতো লোক এক অচিন , দুৰাৰোগ্য বেমাৰত আক্রান্ত হৈ পৰিছিল। মা মনিকাঝিৰ দেহতো লাহে লাহে এই ৰোগৰ লক্ষণে দেখা দিছিল। ঠেটুঁৱৈ ধৰা জাৰৰ দিনতো তাইৰ সৰ্বশৰীৰৰপৰা অহৰহ ঘাম বৈ আছিল, গৰমত তাইৰ গালদুখন দগ্ধ হৈ পৰা যেন লাগিছিল। তাইৰ মন গৈছিল বৰফাবৃত গোটেই ঘাঁহবোৰ যেন মুখমণ্ডলত ঘঁহি পেলাব। তাই নিজৰ স্ফীত উদৰত হাত থৈ ধৰালৈ আহিবলগীয়া শিশুটিক উদ্দেশ্যি ক'লে, " সাহসী হ'বা মোৰ বাচা, শীত সোনকালেই শাম কাটিব, আমি একেলগে সদায় শক্তিশালী। "শিশুটিয়েও যেন কিবা বুজি পাই পেটৰ ভিতৰতে ভৰি আচাৰি মাকক তাৰেই সংকেত দিলে । মনিকাঝি বিচনাত উঠি বহিল। মাজনিশা আপদীয়া ভোক এটাই উজাই অহাত আগৰে বাকী ৰোৱা মাংস অকণ চোবাই থ'লে। ভোকটো চোন চিৰবৈৰী !
!
দিনবোৰ এনেকৈয়ে পাৰ হৈ গৈ থাকিল। এটা জোনাকভৰা নিশা হঠাতে তাইৰ উশাহ ঘন হৈছিল... তাই বুজিছিল যে কণমানিটিৰ আগমনৰ সময় সমাগত। কাষৰ এন্টীলা, কাৰডপাহঁতে তাইৰ প্ৰসৱত সহায় কৰিবলৈ দৌৰি আহিছিল। সিহঁতে তাইৰ পিঠিত পিহি দিছিল আৰু কুহুমীয়া পানীৰ সেক দিছিল। যেতিয়া দুহাতেৰে কণমানি জীয়েকক তুলি ধৰিছিল, মনকাঝিয়ে জানিছিল.. তাই অসাধাৰণ এজনী কন্যাক ভূমিষ্ঠ কৰিলে.. তাই বিশেষ.. তাই অনন্য..!!
কি যে এক আশীর্বাদ এয়া, দুধাৰ প্ৰশান্তিৰ চকুলো বৈ আহিছিল মনকাঝিৰ.. জীয়েকৰ নাম থৈছিল এলবাৰ্টিনা নন্টচীকেলেল'.. যাৰ অৰ্থ হ'ল সকলো আশীর্বাদৰ জননী।
এযুৰি ক'লা সুগভীৰ চকুৰে এলবাৰ্টিনা দেখিবলৈ বৰ ৰূপহী আৰু গঠনত শক্তিশালী আছিল। তাই ককায়েক মেকেঞ্জীৰ বৰ আদৰৰ আছিল, দুয়ো মিলি খুহুঁতীয়া কথাবোৰত বেছ হাঁহিছিল। মৰমতে তাইক এতিয়া সকলোৱে নিটচিকি বুলিহে মাতিবলৈ লৈছিল। মাংস তাইৰ প্ৰিয় খাদ্য আছিল, ককায়েক মেকেঞ্জীৰ পিছে পিছে তাই মাকে পুহিবলৈ অনা কুকুৰাৰ পোৱালিবোৰ বাৰীৰ ঢাপলৈকে খেদি ফুৰিছিল। মাক মনকাঝিয়ে বাৰীত ৰুই থোৱা শাক-পাচলিবোৰ গচকিলে পিছে সিহঁতে বাৰুকৈয়ে গালি খাইছিল। লাহে লাহে নিটচিকিৰ দুই ভায়েক -- ভেলাফী আৰু কুডালীলৰো জন্ম হ'ল আৰু এজনী ভনীয়েক--নমিয়ালেক'। নিটচিকিৰ এতিয়া তিনিটাকৈ সৰু ভাই-ভনীৰ যতন লোৱাৰ গধুৰ দায়িত্ব। তাই আৰু ককায়েক মেকেঞ্জীয়ে মিলি মাকৰ সকলো কামতে হাত উজান দিছিল, কণমানিকেইটিক উমলাইছিল.. আৰু আটায়ে মিলি মাক মনিকাঝিৰপৰা গাবলৈ শিকিছিল -- " একতাই পৰম বল, সদায় সাহসেৰে বলীয়ান হোৱা। "
সিহঁতৰ ককাক কিংগিৱিয়ে ঘোঁৰাৰ প্ৰতিপালন কৰিছিল। তেওঁৰ প্ৰিয় ঘোঁৰাজনী আছিল ছিশ্বি .. ককাকে নিটচিকিক ছিশ্বিৰ পিঠিত বহি কেনেকৈ চেকুঁৰিব পাৰি তাকে শিকাইছিল। লগতে, কেনেকৈ ছিশ্বিক মৰমেৰে কথা ক'ব লাগে, ধুনীয়া মিহি নোমখিনিত হাত বুলাই মৰম কৰিব লাগে | এইবাৰ বৰদিনৰ সময়ত দেউতাক বনিলিঝিও ঘৰলৈ আহিছিল, নিটচিকিয়ে ছিশ্বিৰ পিঠিত উঠি দেউতাকক বাছ-আস্থানৰপৰা ঘৰলৈ লৈ আনিলেগৈ | তাইক তেনেকৈ দেখি দেউতাকে বৰ গৌৰৱ অনুভৱ কৰিছিল ; এটি সন্তোষৰ হাঁহি লৈ তেওঁ জীয়েকৰ সৈতে ঘৰমুৱা হৈছিল|
জীৱনৰ ষষ্ঠটো জন্মদিনত তাইক মাকে স্কুলত নাম লগাই দিবলৈ লৈ যাওঁতে ওখ হটঙা শিক্ষকজনে তাইৰ আচহুৱা নামটো সলাই ল'বলৈ ক'লে | কিন্তু মাকে তাইক ইমান মৰমেৰে দিয়া নামটো তাই সলাবই বা কিয় !!
বিকৃত ৰুচিৰ শিক্ষকজনে তাইৰ নামটোক লৈ কৰা উপহাস তাই নসহিলে, নাম নলগাওঁ বুলি একেকোবে তাৰপৰা উচাত মাৰি ওলাই গুচি আহিল | আহি থাকোঁতে বাটত ভাবি আহি থাকিল, " সঁচাই তাইৰ নামটো শুনিবলৈ কিছু দীঘল যদিও বৰ শুৱলা...  এল... বাৰ্টি...না ! ''
মাকে এলবাৰ্টিনা নামৰ মহীয়সী বীৰাংগনা এগৰাকীৰ কথা তাইক প্ৰায়ে কৈ থাকে, তাই বুজিছিল কিয় তাইৰ নামটো মাকে 'এলবাৰ্টিনা' থৈছিল.. তায়ো পিছে সাহসী, নিজকে তাই তেনেকেই ভাবে |
অসুস্থ মাকে বিচাৰিছিল তাই আখৰ চিনক, অনাখৰী হৈ মাকৰ দৰে আজলী হৈ নৰওঁক.... ককাক আৰু দেউতাকেও বহুত বুজোৱাত পিছত যেনিবা তাই "এলবাৰ্টিনা'' বুলিয়ে নাম লিখাই ল'লে স্কুলত | শ্ৰেণীটোৰ সবাতোকৈ ডাঙৰ শিক্ষাৰ্থী তায়েই আছিল | স্কুলৰ প্ৰধান ছাৰে তাইক শ্ৰেণীৰ মুখিয়াল পাতি দিলে | তাইৰ প্ৰিয় বান্ধৱী বেট্টীয়ে এদিন তাইক ক'লে , " মোৰ বুদ্ধিমতী সখীজনী, তুমিনো হাইস্কুলত পঢ়িবৰ বাবে জলপানি দিয়া পৰীক্ষাত নবহা কেলৈ , তুমি পাৰিবা |"
বেট্টীৰ সু-পৰামৰ্শক সন্মান জনাই নিটচিকি মানে এলবাৰ্টিনা মনপুতি পঢ়াত লাগিল | ৰাতি দুপৰলৈ মম জ্বলি শেষ নোহোৱালৈকে তাই পঢ়ি থাকিছিল, অংক , শব্দৰ বানান, সাধাৰণ জ্ঞান আৰু কত যে কি !!
ইস্ কি যে হ'ব .... পৰীক্ষাচোন আহিয়ে পালে !!
পৰীক্ষাৰ দিনা চিকমিকাই থকা জোতা-মোজা , চাফা সাজজোৰ পিন্ধি পেঞ্চিল জোঙা কৰি চিশ্বিক লগত লৈ তাই কেন্দ্ৰলৈ ওলাল | পৰীক্ষাত যে তাইৰ হাত - ভৰি নচলা হৈ পৰিল... আও !!
ইমান টান অংককেইটানো আহিব লাগে নে ..আঙুলি কঁপিল, মুখ শুকাল.. কিন্তু তাই মনটোক বুজালে যে পৰীক্ষা ভাল কৰিবলৈ হ'লে ভয় খালে নহ'ব, পাৰ্যমানে সকলো উত্তৰ শুদ্ধকৈ কৰাহে কথা | তাৰপিছত তাই দেখোন নিজক শান্ত কৰি প্ৰায় গোটেই প্ৰশ্নৰ উত্তৰ কৰিব পাৰিলে | তিনি ঘন্টা পৰীক্ষাত বহি আত্ম-সন্তুষ্টিৰে কেন্দ্ৰৰপৰা ওলাই চিশ্বিৰ পিঠিত বহি ঘৰলৈ আহিল |পৰীক্ষাৰ ফলাফল চাই তাই হতবাক | বয়স বেছি বুলি তাইৰ প্ৰাৰ্থীত্ব নাকচ কৰা বুলি লিখি থোৱা আছে ফলাফলৰ জাননীত | তাই কেনেবাকৈহে নকন্দাকৈ থাকি ভাবিব ধৰিলে, " কান্দিল নহ'ব, ইয়াৰ সমাধানৰ কথা ভবাহে সময়ৰ কাম |" নিজকে প্ৰবোধ দি তাই পৰীক্ষাৰ সমিতিৰ প্ৰধানক লগ কৰিলে | তাই তেওঁক চিধাকৈ সুধিলে পৰীক্ষাৰ আগতে কিয় একো বাধা আৰোপ নকৰি ফলাফলৰ সময়ত এনেদৰে বয়সৰ দোহাই দি প্ৰাৰ্থীত্ব বাতিল কৰা হৈছে.. | মানুহজনে স্পষ্টকৈ একো উত্তৰ দিব নোৱাৰি তাইলৈ পুতৌসূচক মন্তব্য়হে কৰিলে | পিছদিনাৰ কাকতত তেওঁ নিজৰ ধূৰ্তালিৰ পৰিচয় দি এক সম্পূৰ্ণ মনেসজা কাহিনী বাতৰি আকাৰে প্ৰকাশ কৰোৱালে | নিটচিকিৰ পৰিয়ালৰ সহজ-সৰল মানুহখিনিয়ে মনত বৰ কষ্ট পালে |
কিন্তু সাহসী নিটচিকি বিচলিত নহ'ল | তাই সমগ্ৰ সত্য ফাদিল কৰি সংবাদদাতাক গোটেই কথা বিৱৰি অৱগত কৰিলে আৰু গাঁৱৰ সকলোৱে তাইৰ সাহসিকতা আৰু উপস্থিত বুদ্ধিৰ শলাগ ল'লে | তাইক অৰ্হতাৰ ভিত্তিত এক জলপানিও প্ৰদান কৰা হ'ল ... তাইৰ মনত উলাহে নধৰা হ'ল , তাই যে এতিয়া হাইস্কুলীয়া হ'বগৈ !!
গাঁৱৰ প্ৰথমজনী ছোৱালী হিচাপে তাই হাইস্কুলৰ শিক্ষা ল'বলৈ সুদূৰ মাটাটীল চহৰলৈ যাবলৈ নিজকে সাজু কৰিলে | প্ৰিয় বান্ধৱী বেট্টীক জোৰকৈ সাৱতি ধৰি তাই কৃতজ্ঞতা প্ৰকাশ কৰিলে | ঘৰৰ মানুহে মনৰ আনন্দতে গাঁৱৰ সকলোৰে বাবে কুকুৰা মাৰি ভোজ-ভাতৰ আয়োজন কৰিলে | নিটচিকিয়ে লগা সাজ দুযোৰ মান আৰু কিতাপ বহী বান্ধি বাকচ সাজু কৰি থ'লে | মাটাটীললৈ ৰাওনা হোৱাৰ আগতে চিশ্বিৰ লগত তাই কিছু সময় কটাব খুজিছিল ... চিশ্বিৰো যেন মনটো গধুৰ হৈ পৰিছিল নিটচিকিয়ে যাব ওলোৱাত | নিটচিকিয়ে বুজে | তাই চিশ্বিৰ কোমল , মিহি নোমখিনি হাতেৰে পিহি মৰম কৰি দিছিল.. আকলুৱা চাৱনিৰে তাইলৈ চাই চিশ্বিয়ে যেনিবা তাইক সুধিবহে খুজিছিল, " তালৈ গুচি যোৱাৰ পিছত মোক তুমি পাহৰি পেলাবা নেকি, নিটচিকি ? ''
চিশ্বিক সজোৰে সাৱতি ধৰোঁতে তাইৰ চকুলো বৈ আহিল |
স্কুলৰ দিনবোৰ আৰম্ভ হ'ল | পুৱা বেলি নোলাওঁতেই শোৱাপাটীৰপৰা উঠি প্ৰাতঃকৰ্ম কৰি , নিজৰ কোঠালি পৰিষ্কাৰ কৰি পাঠগ্ৰহণ কৰিবলৈ যাব লাগে | নিটচিকি কম দিনৰ ভিতৰতে এজনী বৰ নিয়মানুৱৰ্তী শিক্ষাৰ্থী হিচাপে পৰিচিত হ'ল | সকলো ঠিকেই চলি গৈ থাকিল, মাথোঁ লুঠুৰী খাবলৈ দিয়াৰ সময়তহে মাকজনীলৈ তাইৰ বেছিকৈ মনত পৰে, মৰমৰ মাকজনীয়ে যে ইমান সুস্বাদু লুঠুৰী ৰান্ধি খুৱাইছিল তাইক | কিন্তু নিজৰ আৱেগক সামৰি ৰাখিবলৈ জনা ছোৱালী আছিল সাহসী নিটচিকি | অসুস্থ মাকৰ কথা ভাবিয়ে তাই পঢ়াত একান্তভাৱে মনোনিৱেশ কৰিলে | পিছবেলা মন গ'লে খেলিবলৈ ওলাই গ'লেও চিশ্বিৰ স্মৃতিয়ে বৰকৈ তাইক আমনি কৰিছিল | বন্ধৰ দিনবোৰত সিহঁতে মিলি শাৰীৰিকভাৱে টান কাম কিছুমানো কৰিব লগা হৈছিল | এইবোৰে তাইক মানসিকভাৱেও বলীয়ান কৰিছিল | ককায়েক ভায়েক ভনীয়েককেইটালৈও বৰ মনত পৰিছিল তাইৰ.. সিহঁতক কোনে সাধুকথা শুনায় বাৰু এতিয়া !!
ককায়েকে তাইক এৰিয়ে কুকুৰাৰ মাংস খাব লগা হৈছে !!
বুকুখন বিষাই যায় তাইৰ...  আপোন ঘৰখনলৈ ঘূৰি যোৱাৰ হেঁপাহ তীব্ৰ হয় | কিন্তু শিক্ষয়িত্ৰীসকলে তাইক বুজায় সময়ৰ কাম সময়ত কৰাটো কিমান জৰুৰী.. !
!তাইৰো শিক্ষয়িত্ৰীসকলৰ দৰে হ'বলৈ মন যায় |
এদিন তাই লগৰ সহপাঠীসকলৰ লগত ৰেলগাড়ীৰে জোহান্সবাৰ্গলৈ গ'ল | তাতে থকা কেন্দ্ৰত ৰুগ্ন আৰু বৃদ্ধ লোকসকলৰ পৰিচৰ্যা কৰিলে, সিহঁতে কিনি লৈ যোৱা নতুন সাজ তেওঁলোকক পিন্ধাই দিলে | কি যে এক বুজাব নোৱাৰা স্ফূৰ্তি, শান্তি লভিছিল সিঁহতে সিদিনা !!
ঘৰখনলৈ মনত পৰিছিল তাইৰ... মাক, দেউতাক, ককাক , ককায়েক, ভায়েক ,ভনীয়েক, চিশ্বি -- এইখনেই তাইৰ সৰু পৃথিৱী | কিন্তু সিদিনা প্ৰথমবাৰৰ বাবে তাইৰ নিজকে বৰ বিশাল যেন লাগিছিল... এনে বোধ হৈছিল যেন তাইৰ আৰু বহুতৰ প্ৰতি কৰণীয় আছে |অ, আৰু লাহেকৈ তাইৰ এটি নতুন চখ হৈছে.. টেনিচ খেলা  | সকলোৱে কয় তাই হেনো ভাল টেনিচ খেলে |
দিনবোৰ গৈ থাকিল... তাই এতিয়া গাভৰুজনী হ'ল | পঢ়াও সাং কৰিলে | ককায়েকে তাইৰ বাবে উপযুক্ত দৰা বিচাৰি চলাথ কৰিলে | ৱাল্টাৰ চিচুলু নামৰ এজন সুশিক্ষিত , সাহসী আৰু বলিষ্ঠ নেতাৰ সৈতে নিটচিকিৰ বিবাহ সম্পন্ন হ'ল | বিবাহৰ দিনা তাইক আশিস দিবলৈ অহা সকলো শুভাকাংক্ষীকে তাই একোটিকৈ গছৰ পুলি উপহাৰ দিলে | স্বামীৰ সৈতে মিলি দুয়ো এক স্বাধীন দক্ষিণ আফ্ৰিকাৰ সপোন ৰচিছিল | এই লক্ষ্য়ৰে ৱাল্টাৰ আৰু নিটচিকি ( এলবাৰ্টিনা ) মিলি সকলোৰে মাজত এক সজাগতা অভিযান আৰম্ভ কৰিছিল | এটি পুত্ৰ সন্তানে তাইৰ কোলা শুৱনি কৰিছিল |
সিঁহতৰ এই মুক্তিকামী প্ৰচেষ্টাবোৰৰ বিষয়ে শাসকসকলে অৱগত হ'বলৈ বৰ বেছি সময় নালাগিল | হঠাতে এদিন আৰক্ষী সিহঁতৰ বাসগৃহত উপস্থিত হৈ তাইক প্ৰহাৰ কৰি তাইৰ স্বামী ৱাল্টাৰ চিচুলুক বন্দী কৰি লৈ গৈছিল |
তাই এইবাৰো বিচলিত নহ'ল যিদৰে জীৱনত আগতে কেতিয়াও হোৱা নাছিল | নাৰীসকলক একত্ৰিত কৰি তাই এক নাৰী মৰ্চা গঠন কৰিলে | জীৱনৰ ২৬ টা বছৰ ৱাল্টাৰে ৰাৰুদ্ধ হৈ কটাবলগীয়া হৈছিল ,  এলবাৰ্টিনাও বহুবাৰ কাৰাগাৰৰ মুখ দেখিবলগীয়া হৈছিল কিন্তু এলবাৰ্টিনা হাৰমনা বিধৰ নাৰী নাছিল | মাক মণিকাঝিয়ে তাহানিতে শিকাই যোৱা সেই গান তাইৰ তেজত বৈ আছিল , " সাহসী হোৱা, শক্তিমান হোৱা , একতাই পৰম বল |''
এইজন এজন শকত ৰজা ।
শকত ৰজাৰ এটা ক্ষীণ কুকুৰ আছিল । এদিনাখন শকত ৰজা আৰু ক্ষীণ কুকুৰটোৱে ফুৰিবলৈ গʼল ।
কুকুৰটোৱে এজনী চৰাই   দেখিলে  । সি চৰাইজনীৰ পিছে পিছে দৌৰিলে ।
শকত ৰজাই ক্ষীণ কুকুৰটোৰ পিছে পিছে দৌৰিলে।
সিহঁতে দৌৰিয়েই থাকিল দৌৰিয়েই থাকিল । এনেকৈ সিহঁতে বহুদিন ধৰি দৌৰিলে ।
শেষত শকত ৰজাই ক্ষীণ কুকুৰটোক ধৰিলে ।
দৌৰি দৌৰি শকত ৰজা এতিয়া ক্ষীণ হৈ গʼল ।
বহুবছৰৰ আগৰ কথা, ইৰাৱদী নদীৰ পাৰত এখন সৰু গাঁও আছিল। সেই গাঁওখনত থুজা নামৰ এগৰাকী গাভৰু বাস কৰিছিল। তাইৰ  থেংগী নামৰ ধুনীয়া ডেকা এজনৰ লগত বিয়া হৈছিল। থেংগীয়ে দিনটোৰ গোটেইখিনি সময় মাটিক সোণত পৰিণত কৰাৰ মন্ত্ৰ বিচাৰিয়েই পাৰ কৰিছিল, এই কথাটোৱে থুজাক বৰ চিন্তাত পেলাইছিল। দিনৰ দিনটো, আৰু কেবাদিনলৈকেও, থেংগীয়ে কিবা-কিবি মন্ত্ৰ জপ কৰি আৰু অনুসন্ধান কৰিয়েই সময় অপচয় কৰিছিল।  অতি সোনকালেই সিহঁতৰ সকলো পইচা শেষ হৈ গৈছিল আৰু থুজাই সিহঁত দুজনৰ কাৰণে খোৱাবস্তু কিনিবলৈ কষ্ট কৰিবলগীয়া হৈছিল। তাই বৰ চিন্তিত হৈ পৰিছিল। সকলো সময়তে চিন্তাত থকা দেখা গৈছিল।
থুজাই অধৈৰ্য্য হৈ গিৰিয়েকক ক’লে, “তুমি চাকৰি এটা বিচাৰি লোৱা, থেংগী। আমি এনেদৰে আৰু থাকিব নোৱাৰো!” কিন্তু থেংগীয়ে কোনো কথা শুনা নাছিল, “মই সাফল্য অর্জনৰ পৰা মাত্র কিঞ্চিত দুৰৈত আছো। আমাৰ কাম কৰাৰ প্রযোজনেই কি যদি আমি ভবাতকৈও বেছি ধনী হৈ যাওঁৱেই?
আমি অতি সোনকালে মাটিক সোণলৈ পৰিণত কৰিব পাৰিম।”তাকে শুনি উপায়হীন হৈ থুজা তাইৰ জ্ঞানী দেউতাক বুঢ়া থেটৰ ওচৰ পালেগৈ। থেটে যেতিয়া গম পালে যে তেওঁৰ জোঁৱায়েক যাদু-মন্ত্ৰত বিশ্বাসী, তেওঁ বৰ আচৰিত হ’ল। তেওঁ অলপ সময় চিন্তা কৰিলে আৰু থেংগীক মাতি পঠিয়ালে। থুজা সিদিনা আনন্দমনে ঘৰ পালেহি, তাই জানিছিল যে তাইৰ দেউতাকে কিবা নহ’লেও কিবা উপায় উলিয়াব।
পিছদিনা থেংগী ভয়ে ভয়ে তাৰ শহুৰ দেউতাৰ ওচৰ পালে। থেটে তাক একাষৰীয়াকৈ মাতি নি ক’লে, “বহু বছৰৰ আগতে তোমাৰ দৰে ডেকা হৈ থাকোতে ময়ো যাদু-বিদ্যা কৰিছিলো।” তাকে শুনি থেংগী আচৰিত হৈ গ’ল।তেওঁ গোটেই দুপৰীয়াটো থেংগীৰ কথাবোৰ মন দি শুনিলে। অৱশেষত বুঢ়া মানুহজন থিয় হৈ ক'লে, “থেংগী, তোমাৰ বয়সত মই যিখিনি কৰিছিলো, তুমিও তাকেই কৰিছা। তুমি সঁচাকৈয়ে এটা গুৰুত্বপূৰ্ণ আৱিষ্কাৰত লাগি আছা। অভিনন্দন!
তুমি মাত্ৰ এটা কথাতেই পিছ পৰি আছা। মাটিক সোণলৈ পৰিণত কৰাৰ শেষমূহুৰ্তত তুমি এয়া কৰিব লাগিব। অলপতেহে মই এই উপায়টো আৱিষ্কাৰ কৰিছো। কিন্তু মোৰ বয়সে ভাটি দিয়া কাৰণে মই আগুৱাব পৰা নাই। উপায়টোৰ বাবে যথেষ্ট কষ্টৰ প্ৰয়োজন…”থেংগীয়ে মাত লগালে, “দেউতা, মই থাকোতে কিহৰ চিন্তা?” থেংগীৰ মনটো উৎফুল্লিত হৈ উঠিল, অৱশেষত তাৰ কষ্টৰ ফল  সি পাব!
“আপুনি উপায়টো মোক দিয়ক।” থেটে ক’লে, “তোমাৰ উছাহ দেখি মোৰ বৰ ভাল লাগিছে!” তেওঁ থেংগীৰ ওচৰলৈ গৈ ফুচফুচাই ক’লে, “সেই উপায়টো হ’ল তুমি এনেকুৱা এবিধ ৰূপালী গুড়ি গোটাব লাগিব যিটো অকল কলগছৰ পাততহে পোৱা যায়। তুমি কলগছ কেইজোপামান ৰুব লাগিব আৰু ৰোওতে বিশেষ মন্ত্ৰ এটা মাতিব লাগিব। সেই গছকেইজোপা যেতিয়া ডাঙৰ হ’ব, তাৰ পাতত থকা গুড়িখিনিয়ে যাদুকৰী শক্তি পাব।”
“দেউতা, পিছে আমাক কিমান পৰিমাণৰ গুড়ি লাগিব?” থেংগীয়ে আগ্ৰহেৰে সুধিলে।“এক কিলো” থেটে উত্তৰ দিলে। থেংগীয়ে চিঞৰি উঠিল, “এক কিলো???
তাৰ কাৰণে চোন শ শ কলগছ লাগিব!!
!”“তাকেই, বাবা।” বুঢ়া মানুহজনে ক'লে, “ সেইকাৰণেই মই কৈছিলো যে কামটো মই সম্পূৰ্ণ কৰিব নোৱাৰিম...” “আপুনি চিন্তা নকৰিব, দেউতা”, থেংগীয়ে ক'লে,” মই পাৰিম!” সিদিনা সন্ধিয়াই থেটে থেংগীক যাদুমন্ত্ৰটো শিকাই দিলে আৰু কাম আৰম্ভ কৰিবলৈ পইচা অলপ ঋণ হিচাপে দিলে।তাৰ পিছদিনাই থেংগীয়ে ঘৰৰ ওচৰতে অলপ মাটি কিনিলে আৰু সেয়া পৰিস্কাৰ কৰিলে। থেটে কোৱামতে নিজেই গাঁত খান্দি তাত যাদুমন্ত্ৰটো মাতি কলপুলিবোৰ ৰুই দিলে। সিদিনাৰ পৰা প্ৰতিদিনে সি ঠাইখিনিলৈ গৈ পুলিবোৰ পৰ্য্যবেক্ষণ কৰে। পুলিবোৰৰ তলত বাঢ়ি অহা ঘাঁহ-বনবোৰ নিয়মিতভাৱে পৰিষ্কাৰ কৰে। কিছুদিন পিছত যেতিয়া পুলিকেইটা ডাঙৰ হৈ ফল ধৰিলে, সি সাৱধানে কলপাতৰ পৰা ৰূপালী গুড়িখিনি গোটাই বাকচ এটাত সযতনে থৈ দিলে।
পিছে সেইখিনি কলগছৰ পৰা একেবাৰে নগণ্য পৰিমাণৰহে গুড়ি পোৱা গ’ল। সেয়ে থেংগীয়ে আৰু এটুকুৰা মাটি কিনি তাতো কলপুলি ৰোৱা আৰম্ভ কৰিলে। তাৰ উদ্দেশ্য সফল কৰিবলৈ সি বদ্ধপৰিকৰ হ'ল। বহু বছৰ পাৰ হৈ গ'ল আৰু অৱশেষত সি একিলো ৰূপালী গুড়ি গোটাবলৈ সক্ষম হ’ল। সি উত্তেজিত হৈ ততাতৈয়াকৈ তাৰ শহুৰদেউতাকৰ ওচৰলৈ লৰ মাৰিলে। মাটিক সোণলৈ পৰিণত কৰাৰ তাৰ সপোন যেন অতি সোনকালেই সাৰ্থক হ’ব!“দেউতা, এইয়া লওক, অৱশেষত কৰি পেলালো।” সি উত্ৰাৱল হৈ ক’লে।বুঢ়া মানুহজনে আনন্দত মতলীয়া হৈ পৰিল। তেওঁ ক’লে, “বা:,!
বঢ়িয়া!
তুমি খুব ভাল কাম কৰিলা থেংগী। তোমাক লৈ মই খুবেই গৌৰৱবোধ কৰিছো। বাৰু, এতিয়া মই তোমাক দেখুৱাম মাটিৰ পৰা সোণ কিদৰে বনায়। কিন্তু, তাৰ আগতে তুমি থুজাক মাতি আনা। তাই নোহোৱাকৈ এই কামটো সম্ভৱ নহ’ব।” থেংগীয়ে ঠিক একো বুজিব নোৱাৰিলে যদিও অলপো সময় অপচয় নকৰি দৌৰি গৈ তৎক্ষণাৎ থুজাক লৈ আহিল।“থুজা,” বুঢ়া মানুহজনে সুধিলে, “থেংগীয়ে যেতিয়া গুড়িখিনি গোটাই আছিল, তুমি কলবোৰ কি কৰিছিলা?”  “দেউতা, মই কলবোৰ বিক্ৰী কৰিছিলো, আৰু তাৰ পৰা পোৱা পইচা ঘৰ চলোৱাত ব্যৱহাৰ কৰিছিলো!” থুজাই ক’লে।
“তেতিয়াহ’লে তুমি নিশ্চয় পইচাও জমা কৰিবলৈ সক্ষম হৈছিলা?
থেংগীয়ে ভালেখিনিয়েই কল উৎপাদন কৰিছিল…” বুঢ়া মানুহজনে কৈ গ’ল।“হয়, কৰিছিলো দেউতা!” থুজাই উত্তৰ দিলে।“আমি সেইখিনি চাব পাৰিমনে?” থেটে সুধিলে।“নিশ্চয় পাৰিব, দেউতা। মই গোটেইখিনি ঘৰত সযতনে ৰাখিছো।” থুজাই হৰ্ষমনে ক’লে।তিনিও থেংগী আৰু থুজাৰ ঘৰলৈ গ’ল। তাত থুজাই ওপৰৰ কুঠৰীৰ পৰা কেইবাটাও বেগ উলিয়ালে যিবোৰ তাই তাত সযতনে ৰাখিছিল। থেটে তাৰে এটা খুলিলে আৰু ভিতৰলৈ জুমি চাই মিচিকিয়াই হাঁহিলে। তাৰ পিছত তেওঁ মেজৰ ওপৰতেই বেগটো খালী কৰি দিলে। তাৰ ভিতৰৰ পৰা বহুত সোণৰ মুদ্ৰা ওলাই পৰিল আৰু মেজৰ ওপৰত মুদ্ৰাৰ উজ্জ্বল ঢিপ এটাৰ সৃষ্টি হ’ল। তাৰ পিছত থেটে পথাৰলৈ গৈ এমুঠি বালি লৈ আহি তাৰ কাষত ৰাখিলে, “চোৱা, থেংগী, তুমি মাটিক সোণলৈ পৰিণত কৰিলা।” তেওঁ জোঁৱায়েকৰ ফালে ঘূৰি চাই ক'লে।সিদিনাৰ পৰা থেংগীয়ে যাদুকৰী গুড়ি গোটোৱা বাদ দিলে। কিন্তু, কলগছ ৰুই আৰু বেছিকৈ কল উৎপাদন কৰিব ধৰিলে। যিয়েই নহওক, তাৰ “তান্ত্ৰিক” শহুৰদেউতাকে মাটিক সোণলৈ পৰিণত কৰাৰ আটাইতকৈ ভাল উপায়টো তাক দিলে। তাৰ পিছত তাক কোনো যাদুকৰী গুড়িৰ প্ৰয়োজন নহ’ল।
কলৰ যাদু!কলৰ পৰা থেংগীয়ে পোৱা যাদুকৰী গুড়িৰ পিছত তোমাৰ সমনীয়াবোৰক তুমি কলৰ বিশেষ ধৰণৰ যাদু এটা দেখুৱাই আচৰিত কৰি দিব  পাৰা। সিহঁতক কোৱা যে তুমি টুকুৰা-টুকুৰকৈ উৎপন্ন হোৱা কল চিনি পোৱা!তোমাৰ যাদুকৰী কলটো বনাবৰ বাবে তোমাক লাগিব: কেইটামান পকা কলএটা বেজী বা দাঁত খৰকা খৰিকা
কিদৰে বনাবা:১.
বেজীটো কলটোৰ ভিতৰলৈ সোমাই দিয়া।২.
তাক বাহিৰলৈ উলিয়াই নানি সাৱধানে কলটোৰ ভিতৰতেই সোঁফালে আৰু বাওঁফালে ঘূৰাই দিয়া। মনত ৰাখিবা, তুমি বাহিৰৰ বাকলিটো কাট নোখোৱাকৈ ভিতৰৰ ফলটো ভালদৰে কাটা। আৰু বেজীৰ ফুটাটো যিমানে মান পাৰা যিমানে সৰুকৈ ৰখাৰ চেষ্টা কৰিবা- ফুটাটো যিমান সৰু হ'ব, সিমানেই ইয়াক আনে নেদেখিব।
৩.
বেজীটো উলিয়াই ওপৰত কোৱা কামখিনি কলটোৰ বেলেগ বেলেগ ঠাইত কৰা। এক ইঞ্চিৰ দূৰত্ব ৰাখি কলটোক এনেকুৱা ছয়টা ভাগত ভাগ কৰা। তোমাৰ লগত থকা আটাইকেইটা কলতেই এই কামটো কৰা।তোমাৰ যাদুকৰী কল এতিয়া তোমাৰ হাতত- তোমাৰ সমনীয়াবোৰক এই নতুন ধৰণৰ কলবোৰ খাবলৈ দিয়া আৰু কোৱা তোমালোকৰ ওচৰৰ বাগানত এই বিশেষ কলবিধ তুমি কেনেকৈ পালা সেই বিষয়ে এটি সাধু কোৱা। ভাবাচোন, তোমাৰ লগৰবোৰে কলৰ বাকলিটো গুচাই কিমান আচৰিত হ’ব!যাদুটো ভাল লাগিলনে?
-
“তোমাৰ বিয়াৰ কথাবোৰ মোক আকৌ এবাৰ কোৱাচোন,” সৰু শিয়ালটোৱে মাকক ক’লে।“অৰণ্যৰ সংগীত, ৰ’দ-বৰষুণ আৰু গান গোৱা চৰাইবোৰৰ কথা কোৱাচোন।”
“মোৰ অকণমানিটো, সেইদিনাৰ ৰাতিপুৱাৰ কথা মোৰ এতিয়াও মনত আছে। তোমাৰ দেউতাৰা আৰু মই অৰণ্যৰ গভীৰত থিয় হৈ আছিলো, বতৰটো সলনি হোৱাৰ কাৰণে প্রার্থনা জনাই আছিলো। আকাশখন সোণালী, ক’লা আৰু ৰূপালী-নীলা আঁচবোৰেৰে দেখিবলৈ বৰ ধুনীয়া হৈ অছিল। বতাহজাক শীতল আৰু সেমেকা আছিল। অতিথিসকল বিভিন্ন ধৰণৰ শব্দৰ  উপহাৰ লৈ বিয়ালৈ আহি আছিল।”
“আমাৰ বিয়াৰ কথাটো প্রথমতে ডাঙৰ - ডাঙৰ কাণৰ হাতীবোৰে শুনিছিল।সিহঁত যেতিয়া বিয়াৰ মণ্ডপলৈ হুৰমূৰকৈ আহি আছিল গোটেই অৰণ্যখন কঁপি  উঠিছিল।”
“সিহঁতৰ প্রকাণ্ড ভৰিকেইখনৰ খোজত পৃথিৱীখন কঁপি উঠা যেনঅনুভৱ হৈছিল আৰু সিহঁতে দীঘল দীঘল শুৰেৰে চিঞৰ  মাৰি অছিল :ধুম- ধাম-ধুম-ধাম-হৱাৰনন!ধুম-ধাম-ধুম-ধাম-হৱাৰনন!”
“হুলস্থূলত বান্দৰবোৰ টোপনিৰ পৰা সাৰ পাই উঠিল আৰু সিহঁতে চাৰিওফালে জঁপিয়াবলৈ ধৰিলে। গছৰ এটা ডালৰ পৰা আনটো ডাললৈ জঁপিয়াই থাকোতে ডালবোৰৰ পৰা কাৰাক কুৰুক  আৰু পাতবোৰৰ  খৰখৰনিৰ শব্দ ওলাইছিল:খছ-খছ-খচ-ক্ৰেক!
খছ-খছ-খছ-খচ-হায়েহ!”
“বাঢ়ৈটোকা আৰু কের্কেটুৱাবোৰ শব্দবোৰ শুনি আচৰিত হৈ নিজৰ নিজৰ বাঁহৰ পৰা ওলাই আহিছিল। সিহঁতে বিব্ৰত হৈ গছৰ ডালত খটখটাব  আৰু কামুৰিব  ধৰিছিল:খত-খত-খত-খত খচক-খচক-খচক-কৰৰ-কৰৰ-খচক খচক!”
“আৰু বাকীবোৰ চৰাই?”“ৰ’বা, এতিয়াও শেষ হোৱা নাই ৰ’বা।”
“তাৰ পিছত ডাঙৰ খুৰা ভালুক তেওঁৰ ফোপোলা সুঁহুৰি বজোৱা লাঠিডাল লৈ আহি ওলাল। বাঁহীডাল যেতিয়া খুৰাই বতাহত ইফাল-সিফাল কৰিছিল তেতিয়া বৰ মধুৰ ধ্বনি  ওলাইছিল: টি-দি-দু-দি!
টু-দাহ-দি-দাহ-দি-দি!”“হাঃ হাঃ হাঃ, মই ভালুক খুৰাক বৰ ভাল পাওঁ। আৰু তাৰ পিছত কোন আহিলনো?
গানগোৱা চৰাইবোৰ নে?”
“নাই অ’, চৰাইবোৰ তেতিয়ালৈকে পর্ব্বতৰ ওপৰতে উৰি আছিল। এইবাৰ হৰিণাবোৰ আহিল। সিঁহতৰ শিঙত ইকৰাবোৰ ৰৈ গৈছিল। য়েতিয়া হৰিণাবোৰৰ শিংকেইটা ফুলৰ জোপোহাৰ মাজত সোমাই যায়, তেতিয়া কাঁইটবোৰ ইকৰাত লাগি এটা  বৰ বিচিত্র শব্দ ওলায়:টোৱাং-টোৱাং-টোইং-টোইং-টোৱাং-টং!”
“আৰু তাৰ পিছত,” তাই ক’লে, “চৰাইবোৰ আহি পালে।” “একেবাৰে শেষত!”
“ক’লা চৰাই, নীলা চৰাই, ৰঙা আৰু হালধীয়া চৰাই। ডাঙৰ- সৰু প্রত্যেক ধৰণৰ।সিহঁতে আমাৰ চাৰিওফালে ফূৰ্তিত উৰিবলৈ ধৰাত সিহঁতৰ পাখিবোৰ আমাৰ ওপৰত ফুলৰ দৰে পৰিল। সিঁহতে গান গোৱা আৰম্ভ কৰিলে!
বাঃ কেনেকৈ যে গাইছিল!”
“সিহঁতে বলি থকা বতাহৰ গান  গাইছিল, দোকমোকালিৰ ৰ’দৰ গান গাইছিল আৰু বৰষুণৰ গান গাইছিল। তাৰপিছত সিঁহতে এটাৰ পিচত আনটো গান খাপ খুৱাই আটাইবোৰ গান একেলগ কৰি গাবলৈ ধৰিলে আৰু এনেদৰেই এক শান্ত-উমাল সাংগীতিক মূৰ্চ্ছনাৰ সৃষ্টি হ’ল।”
“ৰ’দ-বৰষুণৰ গান!”“হয়, মোৰ অকণমানিটো ।”
“যেতিয়া চৰাইবোৰে গান গোৱা বন্ধ কৰিলে, তেতিয়াই উঁইচিৰিঙা, ফৰিং আৰু জিলীবোৰ বোকাৰ মাজৰ পৰা হাতচাপৰি মাৰি, হুমুনিয়াহ এৰি, চিঞৰি জঁপিয়াই  ওলাই আহিল :টৰ-ক্রি-কি-টৰ-ফৰ-কি-ৰৰ!”
“ভেকুলীবোৰেও ইটোৰ ওপৰত সিটোৱে জপিয়াবলৈ ধৰিলে আৰু এটাই আনটোক ওলট - পালট কৰিবলৈ ধৰিলে আৰু সিঁহতৰ টোৰ টোৰনিৰে আমাৰ বিয়াখনত  সন্মতি জনালে: টৰ-টৰ-টৰ-টৰ!
টৰ- টৰ-টৰ-টৰ!
গানটোৰ অর্থ আটাইবোৰে জানিছিল - জহকালিৰ প্রথমজাক বৰষুণ আহি অছে।”
“গানটো শেষ হোৱা বেছি সময় হোৱাই নাছিল, আকাশত গাজনি উঠিল,কলা মেঘেৰে আকাশখন ভৰি গ’ল  আৰু বৰষুণো  পৰিব ধৰিলে।সেই বৰষুণৰ টোপালবোৰৰ মাজেৰে যেতিয়া সূৰ্য্যৰ কিৰণ পাৰ হৈ গৈছিল,তেতিয়া মনোৰম উজ্বল ৰঙবোৰেৰে ৰামধেনুখন ওলাই পৰিছিল আৰু এনেলাগিছিল যেন ৰামধেনুখন আমাৰ মূৰৰ ওপৰেৰে পাৰ হৈ গৈছিল।”“উফ!”
“আৰু তেনেদৰেই তোমাৰ দেউতাৰা আৰু মোৰ বিয়াখন হৈ গৈছিল।”
“মা, মোৰ বিয়াতো চৰাইবোৰ আহিব নে?
ৰ’দ-বৰষুণ একেলগে ওলাব নে?
আকাশখন ৰঙেৰে ভৰি পৰিব নে?”
“আমি সোনকালেই আমি এয়া জানিম ৰ’বা” “বুঢ়া শিয়ালটোৱে ক’লে।” “আহাচোন, এতিয়া বাহিৰলৈ যাওঁ। তোমাৰ প্রথম আলহী আহি পালেই হবলা।”
-
​মোৰ নাম কʼবʼলে ।মই পাহাৰৰ দাঁতিৰ সৰু এখন গাঁৱত বাস কৰো ।
​সেইদিনা মই জংঘলৰ পৰা জামু বুটলিবলৈ গৈছিলো । হঠাৎ মই আগতে কেতিয়াও নেদেখা এটা বস্তু দেখিলো ।
​আকাশত দেখিলো কিছুমান ৰঙ বিৰঙৰ আঁচ আঁকি থোৱা আছে ।
মই মোৰ হাতত থকা জামুবোৰ দলিয়াই পেলালো আৰু ঘৰৰ মানুহক কথাটো ক'বলৈ দৌৰিলো ।
​গাঁৱৰ মানুহবোৰ সকলো আচৰিত হৈ বাহিৰলৈ ওলাই আহিল ।
মই খুব আনন্দমনেৰে কʼলো , "আকাশৰ পৰা ইমান ধুনীয়া এখন কাপোৰ ওলমি আছে ।""নহয় , মই ভাবো কোনোবাই হয়টো আকাশৰ পৰা কিছুমান ৰঙৰ টেমা ওবুৰিয়াই দিছে ।" নেনʼৱে ক'লে ।
কেইজনমান মানুহে মোৰ সৈতে হয়ভৰ দিলে । আৰু অন্যসকলে ভাবিলে নেনʼ শুদ্ধ । আমি সকলোৱে কোন শুদ্ধ আৰু কোন ভুল এই কথা লৈ কোৰ্হাল কৰিবলৈ ধৰিলো ।
আমাৰ গাঁৱৰ ৰাস্তাৰে গৈ থকা এজন বাটৰুৱাই হঠাৎ ক'লে , "তোমালোক সকলোৱে ভুল ভাবি আছা ।"
​আমি সকলোৱে আচৰিত হৈ তেওঁক কʼলো, "তেতিয়াহ'লে কোৱা, কি শুদ্ধ ।"
​বাটৰুৱাজনে ক'লে , "এইখন এখন ৰামধেনু । তোমালোকে আগতে ৰামধেনু নাই দেখা নেকি ?"
​আমি বাটৰুৱাজনক আচৰিত হৈ সুধিলো, "ৰা-ম-ধে-নু ?
ৰামধেনু আকৌ কি ?"
​নেনʼৱে সুধিলে , "এইখন আমাৰ হ'ব পাৰে নেকি ?
আমি আমাৰ সৈতে ৰাখি থব পাৰিম নেকি ?"
আমি কিন্তু কেতিয়াও উত্তৰ নাপালো কাৰণ বাটৰুৱাজন তেতিয়া তাৰ পৰা গুছি গৈছিল ।
নিমা আজি সুখী নহয়। তাইৰ দেউতাকে তাইৰ বাবে এযোৰ জোতা কিনি দিছে । কিন্তু তাই এতিয়াও সুখী নহয়।
মাকে তাইৰ কাৰনে এটা বেগ কিনি দিছে ।  কিন্তু তাই এতিয়াও সুখী নহয়।
নিমা আজি স্কুললৈ গৈছে । কিন্তু তাই যাব বিচৰা নাই !
তাইৰ বায়েকে তাইক এখন অনুশীলন বহী দিছে । তথাপিও তাই স্কুললৈ  যাব বিচৰা নাই।
ককায়েকে  তাইৰ বাবে এখন কিতাপ আনি দিছে। কিন্তু তাই সুখী নহয়। "মই স্কুললৈ নাযাঁও।" নিমাই কান্দে  । আৰু তাইৰ মা -দেউতাকে হাঁহে ।
তাইৰ মাক-দেউতাকে তাইক স্কুললৈ লৈ গৈছে। নিমাই যিমান পাৰে লাহে লাহে খোজ কাঢ়িছে ।
"এইয়া আজিৰ কাৰনেহে । মই কাইলৈ নাযাম," নিমাই খোজ কাঢ়ি থাকোঁতে ভাবে।
স্কুলত বহুতো নতুন নতুন বন্ধু আছে। এতিয়া নিমা সুখী। তাই প্ৰতিদিনে স্কুললৈ যাব বিচাৰে !
ৰঙামাটিৰ বাটটোৰে কিছূদূৰ খোজকাঢ়ি গ'লেই বগা ৰঙৰ সৰু গীৰ্জাঘৰ এটা আছে।সেই গীর্জাঘৰটো পাৰ হ'লেই এটি নীলা ৰঙৰ ঘৰ আছে, ঘৰটোৰ মূধছখন ৰঙা আৰু সেউজীয়া ৰঙৰ দৰজা লগোৱা।
সেই ঘৰটোতে থাকে থেম্বি, তাইৰ ককায়েক বংগাই আৰু সিহঁতৰ গ'গ' অর্থাৎ আইতাক।*জুলু ভাষাত গ'গ' মানে আইতা।জুলু দক্ষিণ আফ্রিকাৰ এক চৰকাৰী ভাষা।
আইতাকে পাকঘৰত কাম কৰি থকাৰ মাজতে খিড়িকীৰে বংগাই আৰু তাৰ সমনীয়াহঁতে ফুটবল খেলি থকা দেখা পাইছে। কিন্তু থেম্বি ক'লৈ গ'ল?
আইতাকে থেম্বিক বিচাৰি যাবলৈ ওলাল। তেওঁ নিজৰ এপ্রন খন সোলকালে আৰু থেম্বিক বিচাৰি গ'ল।
আইতাকে থেম্বিক ঘৰৰ পিছফালৰ বৰ গছজোপাৰ তলতে বহি থকা দেখা পালে।তাই নিজৰ মৰমৰ পুতলাটোৰ সৈতে খেলি আছিল।
আইতাকে থেম্বিক সুধিলে," মাজনী তই ইয়াত অকলশৰে কিয় বহি আছ?
"থেম্বিয়ে ক'লে," গ'গ',বাকী ল'ৰা-ছোৱালীবোৰে মোৰ লগত খেলিবলৈ ভাল নাপায়।"
"তই তোৰ বান্ধৱী চিজানীৰ লগত লগত নেখেল কিয়?'
আইতাকে সুধিলে।"চিজানীৰ মোৰ ওপৰত খং উঠি আছে।মই হেনো তাইক যোৱা সপ্তাহত মাতা নাছিলো"থেম্বিয়ে ক'লে।"গ'গ', মই সঁচাই তাইক দেখা পোৱা নাছিলো।"
"তেন্তে তই বংগানীৰ লগত খেল আকৌ।"আইতাকে ক'লে।"সিও মোৰ লগত খেলি ভাল নাপায়।" থেম্বিয়ে হুমুনিয়াহ কাঢ়িলে।"সি কয় মই হেনো খেলিব নাজানো,সি মোলৈ বুলি মাৰি পঠিওৱা বলটো মই বাৰে বাৰে ভালকৈ  ধৰিবই নোৱাৰো ।"
"তেন্তে তোৰ অকলশৰীয়া যেন লগা নাই নে?"
আইতাকে সুধিলে।"নাই তো,একেবাৰেই লগা নাই।" থেম্বিয়ে ক'লে। "মই ইয়াত বহি গছজোপাই গোৱা ধুনীয়া গানবোৰ শুনি ভাল পাওঁ।""শুনচোন তইও, শুনা পাইছনে?"
আইতাকে কাণ পাতি শুনিলে আৰু গছজোপাৰ ওপৰলৈ চালে। তাত এটি ধুনীয়া মাছৰোকা, এটা কুলি আৰু এটা ৰবিন চৰাই বহি গান গাই আছিল।
আইতাকৰ মনত পৰিল যে থেম্বিৰ স্কুলৰ বাইদেৱে এবাৰ তেওঁক কৈছিল যে শ্রেণীত তাইৰ ব'র্ডত লিখি দিয়া আখৰবোৰ দেখাত কিছু অসুবিধা হয়।পিছদিনাই ৰাতিপুৱা সোনকালে আইতাকে থেম্বিক ওচৰৰ স্বাস্থ্যকেন্দ্রলৈ লৈ গ'ল।
তাত গৈ সিহঁতে শ্রীযুত নাতুলিক লগ পালে।তেখেতে থেম্বিক তাইৰ এটা চকু হাতেৰে ঢাকিবলৈ দিলে আৰু সন্মুখৰ বেৰখনলৈ চাবলৈ দিলে।লগতে তাই কি দেখা পাইছে তেখেতক জনাবলৈ ক'লে।
থেম্বিয়ে মনোযোগেৰে বেৰখনলৈ চালে আৰু ক'লে,"মই কিবা এটা দেখা পাইছো,কিন্তু সেইটো কি ধৰিব পৰা নাই।"
শ্রীযুত নাতুলিয়ে ধাতুৰ এটা ফ্রেম তাইৰ নাকৰ ওপৰত বহুৱাই দিলে।তাৰপিছত তেখেতে এখন গোলাকৃতিৰ কাঁচ সেই ফ্রেমটোত ভৰাই দিলে।তেখেতে আকৌ থেম্বিক সুধিলে, " এতিয়া কোৱাছোন; তুমি কি দেখা পাইছা?"
'মই সকলো দেখা পাইছো!"
আনন্দতে থেম্বিয়ে চিঞৰি দিলে।"মই  E, F আৰু P আখৰ কেইটা দেখা পাইছো।লগতে সৰু সৰু আখৰ কেইটাও দেখা পাইছো।""বঢ়িয়া" শ্রীযুত নাতুলিয়ে ক'লে।"তোমাক কেৱল এখন চশমাৰ প্রয়োজন।তাৰপিছত তুমি সকলো দেখা পাবা।"শ্রীযুত নাতুলিয়ে ক'লে।
নার্ছগৰাকীয়ে থেম্বি আৰু আইতাকক আন এটা ৰুমলৈ লৈ গ'ল।সেই ৰুমটোত বিভিন্ন ধৰণৰ চশমাৰ ফ্রেম সজাই থোৱা আছিল।থেম্বিয়ে তাৰ মাজৰ পৰা এটা ৰঙা ৰঙৰ উজ্বল ফ্রেম বাছি ল'লে।আইতাকে ক'লে, "বাঃ বঢ়িয়া লাগিছে।"
এসপ্তাহৰ পিছত থেম্বি আৰু আইতাক আকৌ শ্রীযুত নাতুলিৰ ওচৰলৈ গ'ল।থেম্বিয়ে নিজৰ নতুন চশমাযোৰ পিন্ধি চালে।শ্রীযুত নাতুলিয়ে থেম্বিক খিড়িকীৰে বাহিৰৰ পিনে চাবলৈ ক'লে আৰু তাই কি দেখা পাইছে তেওঁক ক'বলৈ দিলে।"অহ, মই মানুহবোৰ দেখা পাইছো।তাত এটা কুকুৰ আছে আৰু সৌ ঘৰটোৰ মূধচত এটা ক'লা চৰাই বহি আছে।" থেম্বিয়ে উৎসাহেৰে ক'লে।
শ্রীযুত নাতুলিয়ে ক'লে," থেম্বি, মোক কথা দিয়া যে তুমি তোমাৰ চশমাযোৰ সদায় পিন্ধিবা।""নিশ্চয়" থেম্বিয়ে ক'লে।"মই কথা দিছো।মই মোৰ চশমাযোৰ বৰ ভাল পাইছো।লগতে মই দেখা পোৱা সকলো মনোৰম বস্তুকে মই বৰ ভালপাওঁ।"
থেম্বি আৰু আইতাকে উভতি আহি থাকোতে বাটৰ সিপাৰে চিজানিক দেখা পালে।"ভালে আছানে চিজানি?"
থেম্বিয়ে চিঞৰি সুধিলে আৰু নিজৰ হাতখন জোকাৰিলে।চিজানিয়েও ইফালৰ পৰা হাঁহি মাৰি তাইলৈ চাই হাত জোকাৰিলে।
সিহঁতে ঘৰ পোৱাৰ আগতে থেম্বিৰ স্কুলৰ কেইজনমান বন্ধুক লগ পালে।"থেম্বি,তোমাৰ নতুন চশমাযোৰ ইমান ধুনীয়া লাগিছে।"তাৰে মাজৰ ছোৱালী এজনীয়ে ক'লে।"চশমাযোৰেৰে তোমাক বৰ শুৱাইছে।" ল'ৰা এটাই ক'লে
হঠাতে বল এটা ঘুৰি ঘূৰি থেম্বিৰ ফালে আহি থকা তাই দেখা পালে।তাই দেখিলে যে সেইটো বংগানীয়ে তাইৰ ফালে দিছে।তাই লগেলগে বলটো তাৰফালে ভৰিৰে মাৰি পঠালে।"তই মোৰ লগত খেলিবি নেকি?"
বংগানীয়ে সুধিলে।"উমমম খেলিম।" থেম্বিয়ে ক'লে। "কিন্তু তাৰ আগতে মই এটা জৰুৰী কাম কৰি আহো।"
থেম্বি সিহঁতৰ ঘৰৰ পিছফালে গ'ল আৰু বৰ গছজোপাৰ তলত বহিল। তাই ওপৰলৈ চোৱাত মাছৰোকা, কুলি আৰু ৰবিন চৰাই কেইটা দেখা পালে।
তাই গছজোপাক সাৱটি ধৰি ক'লে."
ধন্যবাদ মোৰ মৰমৰ গছজোপা, মোক সদায় ইমান ধুনীয়া গানবোৰ শুনোৱাৰ বাবে।
সৰুৰে পৰা আৰ্য়াৰ আকাশত উৰি ফুৰাৰ বহুত মন আছিল।
যেতিয়া আৰ্য়া চাৰি বছৰীয়া আছিল, তাই ৰোজাম্মাৰ দৰে হ’ব বিচাৰিছিল।আৰ্য়াই তেওঁক চাৰ্কাচত দেখিছিল। ৰোজাম্মা এগৰাকী জিমনাষ্টিকৰ শিল্পী আছিল।আৰ্য়াই ৰোজাম্মাৰ দৰে জকমকীয়া কাপোৰ পিন্ধি বতাহত উৰি উৰি এডাল ৰছীৰ পৰা আনডাললৈ জপিওৱাৰ সপোন দেখিছিল। শ শ মানুহে আৰ্য়াৰ কাৰণে হাত চাপৰি বজোৱাৰ আশা তাই পুহি ৰাখিছিল।তাই ভাবিছিল যে তেতিয়া তাই সদায় কপাহ মিছিৰি (কটন কেণ্ডী) খাব পাৰিব আৰু এজন বহুৱা হ’ব তাইৰ সবাতোকৈ ভাল বন্ধু।
জিমনাষ্টিক শিল্পী (ট্ৰেপিজ আৰ্টিষ্ট) সকলে ওখ জখলা এডাল বগায়, এখন ঠেক ফলকৰ ওপৰত খোজ কাঢ়ে, লাঠি এডালত ধৰে আৰু তাতেই ওলমি উৰি যায়। সাধাৰণতে, আন এজন শিল্পীয়ে তেওঁলোকক ধৰিবলৈ আনটো পাৰে ৰৈ থাকে।
আৰ্য়া যেতিয়া আঠ বছৰীয়া আছিল, তাই কল্পনা চাওলাৰ দৰে হ’ব বিচাৰিছিল।তাই নিজৰ কাৰণে কমলা ৰঙৰ স্পেচ চুট (মহাকাশত পিন্ধা বিশেষ ধৰণৰ পোছাক) এটা বনাই দিনে ৰাতিয়ে পিন্ধি থাকিছিল।“আৰ্য়া, তোমাৰ বাৰু গৰম লগা নাইনে?”“আম্মা, মহাকাশচাৰী হ’বলৈ এইখিনি গৰম সহ্য কৰিবই লাগিব। মহাকাশখন আমাৰ পৃথিৱীৰ দৰেতো সুৰক্ষিত নহয়। মোৰ পোছাকটোৱে মোক সুৰক্ষা দিব।”
কল্পনা চাওলা ভাৰতৰ হাৰিয়াণা ৰাজ্যত ডাঙৰ-দীঘল হৈছিল। কল্পনা চাওলা এনেকুৱা এগৰাকী মহাকাশচাৰী আছিল যিয়ে তেওঁৰ মহাকাশযানত পৃথিৱীৰ চাৰিওফালে ২৫২ বাৰ প্ৰদক্ষিণ কৰিছিল!
কল্পনাই ৰাওনা হোৱা মহাকাশযানখন পৃথিৱী অভিমুখে যাত্ৰা কৰোঁতে চূৰ্ণ-বিচূৰ্ণ হৈ যোৱা হেতু কৰ্মৰত অৱস্থাতেই শেষ নিশ্বাস ত্যাগ কৰিছিল।
বাৰ বছৰ বয়সত তাই এমিলিয়া এৰহাৰ্টৰ দৰে হ’ব খুজিছিল।স্কুলত কৰিবলৈ দিয়া প্ৰকল্পৰ কাৰণে তাই উৰাজাহাজৰ নমুনা এটা বনাইছিল। সেইখন উৰিব পৰা নাছিল যদিও তাই দ্বিতীয় পুৰস্কাৰ পাইছিল।আৰ্য়াই আনকি তাইৰ চুলিকেইডালো এমিলিয়াৰ চুলিৰ আৰ্হিত কটাই লৈছিল।
এমিলিয়া এৰহাৰ্ট আছিল আটলাণ্টিক মহাসাগৰৰ ওপৰেৰে উৰি পাৰ হৈ যাবলৈ সক্ষম হোৱা পৃথিৱীৰ প্ৰথম গৰাকী মহিলা।গোটেই পৃথিৱীখন বিষুৱৰেখাৰ লগে লগে উৰি পৰিভ্রমণ কৰা এমিলিয়াৰ সপোন আছিল।তেওঁ সপোনৰ যানখন লৈ উৰা মাৰোঁতেই প্ৰশান্ত মহাসাগৰৰ কোনোবা অংশত বিলীন হৈ গৈছিল।
কিছুদিন পিছতেই  আর্য়াই ভাৰতৰ উৰাজাহাজ উৰোৱা প্ৰথম মহিলা অংগুলিয়া বাই, কুমুডাম্মাল আৰু সৰলা ঠাকৰালৰ কথা শুনিবলৈ পালে।অংগুলিয়া বাইৰ বয়স তেতিয়া মাত্ৰ ১৬ বছৰ।“মই যে কেতিয়া কিশোৰ হ’ম!”“কিয়, গাড়ী চলাবা?”“নহয়”“ভোট দিবা?”“নহয়”“তেতিয়াহ’লে কি কৰিবা?”“মই উৰিম!”
১৯৩৫ চনৰ ৩০ মে’ত উনৈশ বছৰ বয়সৰ কুম্মুডাম্মাল আৰু ষোল্ল বছৰীয়া অংগুলীয়া বাই ভাৰতৰ প্ৰথম দুগৰাকী ‘A’ পাইলটৰ অনুজ্ঞাপত্ৰ প্ৰাপ্ত মহিলা হিচাপে স্বীকৃতি লাভ কৰিছিল। তেওঁলোকে মাদ্ৰাছ ফ্লাইং ক্লাবত প্ৰশিক্ষণ  লৈছিল।
ওঠৰ বছৰ বয়সত আৰ্য়াই যোদ্ধা পাইলট হ’ব বিচাৰিছিল।“তেওঁলোক কোন,চেচী (বাইদেউ)?” তাইৰ ভাইটি ৰাজুৱে বেৰত থকা পোষ্টাৰখন দেখি সুধিলে।“তেওঁলোক হ’ল ভাৰতৰ যুদ্ধ বিমান চলোৱা প্রথম মহিলাকেইগৰাকী -ভাৱনা, অৱনী আৰু মোহনা।”“তেওঁলোক তোমাৰ লগৰ নেকি?”আৰ্য়াই ডাঙৰকৈ হাঁহি ক’লে, “কেতিয়াবা হৈ যাব পাৰে, ৰাজু…”
মোহনা, ভাৱনা আৰু অৱনী তিনি গৰাকী যোদ্ধা পাইলট।  ভাৰতত আগতে অকল পুৰুষকহে যোদ্ধা বিমান চলোৱাৰ অনুমতি দিয়া গৈছিল। তেওঁলোকে বায়ুমণ্ডলৰ পৰাই দেশৰ সীমাত পহৰা দিয়ে। বানপানী অথবা ভূমিকম্পৰ দৰে দুৰ্যোগৰ সময়ত তেওঁলোকে উদ্ধাৰ অভিযানতো সহায় কৰে।
ফ্লায়িং স্কুল যাবৰ বাবে আৰ্য়াই পইচা জমা কৰিলে।বছৰ বছৰ ধৰি তাই ভালদৰে পঢ়া-শুনা কৰিলে, পাইলটবোৰৰ লগত বহি নানা নতুন কথা শিকিলে, তাই কঠোৰ পৰিশ্ৰম কৰিলে আৰু ঢেৰ গাজৰ খালে!
আম্মাই তাইক সদায় কৈছিল যে চকুৰ কাৰণে গাজৰ বৰ উপকাৰী।
অৱশেষত তাই নিজেই  পাইলটকক্ষত বহি বিমান উৰোৱাৰ বাবে সাজু হ’ল।আৰ্য়াৰ কাৰণে আজি এটা  বিশেষদিন। আজি ৰাতিপুৱা তাইৰ উৰাজাহাজত দুগৰাকী বিশেষ যাত্রী থকাৰ বাবে তাই উত্তেজিত হৈ আছে।
“সকলোৰে জ্ঞাতাৰ্থে জনোৱা হ’ল যে মই কেপ্টেইন আৰ্য়া। এই যাত্ৰালৈ আপোনালোকক স্বাগতম!”“চেচী!”“এইজনীয়েই মোৰ জীয়ৰী!”
-
মোৰ বেচি দেৰি নহয় ।                 ভালদৰে থাকিবা, দুষ্ট নকৰিবা !
অস্        !
নাই, নাই !
নাই, নাই !
ধম্   !
অস্  !
নাই, নাই !
ইস্   !
অস্  !
নাই, নাই    !
নাই নাই !
মই কৰা নাই  !
হেৰা বন্ধু্ !
মোৰ নাম হ‘ল আব্দু্ল - মই এটা অক্টোপাছ ।
মই সাগৰত বাস কৰো ।
মোৰ আঠটা বাহু আছে ।
মই মোৰ চালৰ ৰং সলনি কৰিব পাৰো ।
মই বাৰু কি খাওঁ  জানা নে ?
মই মাছ আৰু অন্য সাগৰীয় জীৱ খাওঁ ।
তুমি বাৰু অক্টোপাছ চাবলৈ মন কৰা নেকি ?
যদি চাবলৈ ইচ্ছা কৰা, তেতিয়াহ‘লে একুৰিয়াম এটা চাবলৈ যাবা !
মোৰ নাম মেৰী ।    মই ইয়াতে থাকোঁ ।
আজি এটা নতুন দিন  ।  মানে কাপোৰ ধোৱাৰ দিন ।
সকলোৰে হাতবোৰ চাবোনৰ ফেনৰে ভৰা ।
চাবোনৰ পানীবোৰত ৰামধেনুৰ ৰং জিলিকিছে ।
গ্রেছ আন্টীয়ে তেওঁৰ য়ুনিফৰ্ম ধুইছে ।কালিলৈ তেওঁ ইয়াক ক্লিনিকলৈ পিন্ধি যাব ।
জোনা আন্টীয়ে তেওঁৰ কম্বলখন ওলোমাই থৈছে । এইখন তেওঁৰ আইতাকে গাঁৱত বৈ দিছে । সূতাবোৰ জোনা আন্টীৰ ঘৰতে ৰং দিছিল ।
ফাটিমা আন্টীৰ স্কাৰ্ৰফবোৰ ৰছীত ওলোমাই থোৱা আছে ।তেওঁ এই স্কাৰ্ফ  মূৰত মেৰিয়াই ল‘লে বৰ ভাল ভাল গোন্ধাই ।
জাকিৰ খুড়াই অট চলাওঁতে পিন্ধা য়ুনিফৰ্মযোৰ তেওঁৰ ঘৰৰ বাহিৰত ওলোমাই থোৱা আছে ।তেওঁ চোলাটোৰ চিগা বুটাম এটা পৰিষ্কাৰ চোলাটোত লগাই আছে ।
গীতা আন্টীৰ ঘৰত ৰছীত ওলোমাই থোৱা কপাহী শাৰীবোৰ বতাহত লৰি আছে ।শাৰীবোৰ লৰি থাকোতে চৰাইৰ পাখীয়ে ধপ্  ধপোৱাৰ দৰে শব্দ হৈছে ।
যোচেফ আঙ্কোলৰ ৰছীডাল মোজাৰে ভৰি আছে ।সুৰক্ষা কৰ্মী হিচাবে কাম কৰোতে সেই মোজাবোৰে তেওঁৰ ভৰিটো গৰম কৰি ৰাখে ।
মই আৰু মোৰ ভাই ডেভিদে আমাৰ স্কুলৰ য়ুনিফৰ্ম ধুবলৈ লৈছোঁ ।আমি পকেটত লাগি থকা চিঞাহীৰ দাগ আৰু চকৰ গুড়িবোৰ ঘঁহি এৰুৱাই কাপোৰযোৰ পৰিষ্কাৰ কৰিছোঁ ।
কালিলৈ আমাৰ এই কাপোৰযোৰ আকৌ লেতেৰা হ‘ব ।কিন্তু এতিয়া  এই কাপোৰযোৰ পৰিষ্কাৰ ।
এদিনাখন ৰাতিপুৱাৰীতুৰ ককাদেউতাকে চিঠি লিখি আছিল। কাষতে ঠিয় হৈ ৰীতুৱে একান্ত মনে চাই আছিল। হঠাতে তাই সুধিলে , “ককা তুমি বাৰু পেহীলৈ লিখিচানে যে গৰমৰ বন্ধত মণিক কেইদিনমান থকাকৈ গুৱাহাটীলে পঠাবলৈ?”
“ অ’ মোৰ সোণজনী!
ৰ’বা মই তোমাক চিঠিখন পঢ়ি শুনাও –মৰমী পূজা –আশাকৰো তোমাৰ ভাল। মণিৰ নিশ্চয় গৰম বন্ধ আৰম্ভ হৈছে। ৰীতুৱে তাক লগ পাবলৈ বৰ ব্যগ্র হৈ আছে। তুমি তাক কেইদিনমান থকাকৈ গুৱাহাটীলৈ পঠিয়াই দিবা।”
কথাষাৰ শুনি ৰীতুৰ আনন্দতে চিঞৰিবলৈ ধৰিলে। তাই কোঠাটোৰ ভিতৰতে এপাক নাচিলে আৰু ককাকক সাৱটি ধৰিলে। “ৰীতু তুমি বাৰু চিঠিখন ডাকত দিব পাৰিবানে?”  ককাকে ক’লে , ৰীতুৱে আচৰিত হৈ সুধিলে “ককা তুমি সঁচাকৈয়ে কৈছানে?”  “নিশ্চয় মোৰ সোণজনী। চোৱা মই ঠিকনাটো লিখি দিছো তুমি ডাকঘৰলৈ গৈৰমেশ খুড়াৰ হাতত দি দিবা। ৰমেশ খুড়াক চিনি পোৱা নহয়?প্রকাণ্ড একোচা গোঁফেৰে ওখ-পাখ মানুহজন, তেঁৱেই।”
অ’ ককা যোৱাবাৰ গৰমৰ বন্ধত তেঁৱেই আমাৰ মণিক চাইকেল চলাবলৈ শিকাইছিল। তেখেতেই বাৰু পেহীক চিঠিখন দিবগৈ নেকি?
ৰীতুৱে সুধিলে,“নহয় অ সোণ , কিন্তু তুমি চিন্তা নকৰিবা , তোমাৰ পেহীয়ে চিঠি পাবই।”  ককাকে ৰীতুৰ উৎসুকতা দূৰ কৰিবলৈ ক’লে।
ৰীতুৱে তাইৰ গূলপীয়া ৰঙৰ মোনাখনত চিঠিখন ভৰালে। লগতে এডাল পেঞ্চিলো ল’লে। ৰীতুৰ নিজকে বৰ ডাঙৰ আৰু দায়িত্বশীল যেন অনুভব হ’ল।মনে মনে তাইৰ ভয়ো লাগিল ৰকী নামৰ কুকুৰটোৱে জানোচা তাইক দেখিলে খেদি আহে কিন্তু সকলো চিন্তা বাদ দি তাই ডাকঘৰলৈ বুলি ঢাপলি মেলিলে।
কিছুদুৰ গৈৰীতু ৰ’ল আৰু মোনাৰ পৰাপষ্টকার্ডখন উলিয়াই ল’লে। তাই ককাকৰ হাতৰ আখৰ পঢ়িবলৈ চেষ্টা কৰিলে কিন্তু নোৱাৰিলে। তথাপি অনুমানতে গুৱাহাটী বুলি ভবা শব্দটোৰ তলতে “প্লীচ” বুলি লিখিলে আৰুৰঙ মনেৰে আগুৱাই গ’ল।
অলপ দুৰ গৈৰীতু ৰ‘ল আৰু মোনাৰ পৰা চিঠিখন উলিয়াই হাতত  ল’লে। এইবাৰ তাই পেঞ্চিলডালেৰে প্লীচ শব্দ টোৰ কাষত প্লী...জ বুলি দীঘলীয়াকৈ লিখিলে যাতে পেহীয়েকে তাইৰ ব্যগ্রতাৰ উমান পায়।
অবশেষত ৰীতু ডাকঘৰ পালেগৈ। কিন্তু বহু ওপৰত থকা বাবে তাই চিঠি ভৰাই দিয়া বাকচটোৰ মুখখন ঢুকি নাপালে।
তাই গহীন খোজেৰেৰমেশ খুড়াকৰ ওচৰলৈ গ’ল আৰু চিঠিখন তেঁওৰ হাতত দিলে। খুড়াকেও চিঠিখন পেহীয়েকৰ হাতত দিয়াৰ প্রতিশ্রুতি দি তাইক ঘৰলৈ বুলি ওভোতাই পঠিয়ালে।  ৰীতুয়ে আতঁৰি নাহি খুড়াকেনো কি কৰে চাবলৈ ধৰিলে। তাই দেখিলে ৰমেশ খুড়াকে কলমেৰে কাগজ খনৰ ওপৰত কিবা-কিবি আঁক-বাঁক কৰিলে। তাৰপিচত সেইখন ডাকোৱাল জনক দিলে যিজনে চিঠিবোৰৰ ওপৰত ডাক মোহৰ লগাই আছিল।
ৰীতুৰ চিঠিখন হাতত লৈ তেঁও ক্ষন্তেক থমকি ৰ’ল তাৰপাচত মিচিককৈ হাঁহি এটা মাৰি কাণৰ চেপাত থকা পেঞ্চিলডাল উলিয়াই আনিলে আৰু পষ্টকার্ডখনৰ ওপৰত খচ্ খচ্ কৈ কিবা-কিবি লিখিলে।
পাঁচদিন পাৰ হৈ গ’ল। পাঁচদিনৰ মুৰত ডাকোৱালে ৰীতুৰ ককাকৰ হাতত চিঠি এখন দিলেহি। ককাকে চিঠিখন পঢ়িৰীতুক চিঞৰিলে,     “ৰীতু তোমাৰ পেহীয়ে চিঠি পাই উত্তৰ পঠিয়াইছে। মণিক গুৱাহাটীলৈ পঠিয়াব বুলি লিখিছে। শুকুৰবাৰে মণি গুৱাহাটী পাবহি। চিঠি পাই পেহীদেৱে বৰ ভাল পাইছে।” পূজনীয় দেউতা, সেৱা ল’ব। আমাৰ ভাল। আশাকৰো আপোনাৰো ভাল। আপোনাৰ চিঠি পাই বৰ ভাল লাগিল। চিন্তা নকৰিব। অহা শুকুবাৰে মণি গৈ গুৱাহাটী পাব।কেৱল ষ্টেচনৰ পৰা তাক নিবলৈ কাৰোবাক পঠিয়াই দিব।
ৰীতুৰ বৰ স্ফূর্তি লাগিল। তাই উৎসাহেৰে ক’লে, “ আচলতে কি জানা ককা মই চিঠিত প্লী...জ বুলি লিখা কাৰনেহে পেহীদেৱে মণিক পঠিয়াব।”  “কিন্তু পেহীয়েৰাই লিখিচে চিঠিখনৰ ওপৰত বিশটা প্লীজ লিখা আছিল।”
ককাকে ক’লে। ৰীতুৱে বুজি নাপালে তাই লিখা এটা প্লীজ কেনেকৈ বিশটা হ’ল। তাই কেৱল এবাৰ প্লীচ আৰু আনবাৰ প্লী...জ বুলি লিখিছিল।
প্লীচপ্লীজ প্লীমপ্লী...জ প্লীজ প্লীজ ...
বেলি ডুব গ'ল, ফেঁচা ৰজাই সাৰ পালে।
সাৰ পায় উঠিয়েই ব্যায়ামকৰিবলৈ দৌৰ দিলে।
ব্যায়াম কৰাৰ পিছত খোৱাৰ যোগাৰ কৰিলে।
মাজ ৰাতি সভা পাতিলে।
সভা ভংগ হোৱাৰ পিছত,গান আৰম্ভ হ'ল।
বেলি উদয় হ'ল, বিচনা পাৰি ল'লে আৰু সপোনৰ দেশলৈ ঢাপলি মেলিলে।
ৰাজু এতিয়াও বিচনাত শুই আছে ।
মাকে বাৰে বাৰে মাতিও তাক উঠাব পৰা নাই ।
চুবুৰীয়াৰ মীনা আৰু আকাশ সোনকালে উঠি পঢ়িবলৈ ল'লে।
কিন্তু ৰাজুৱে আৰামত শুই আছে ।
ৰাজুৰ ভনীয়েক চিমাও কেতিয়াবাই উঠিল ।
অৱশেষত ৰাজু বিচনাৰ পৰা উঠিল ।
দাতোঁনেৰে দাত চাফা কৰিলে । লগতে গা পা ধুই বিদ্যালয়লৈ গ'ল ।
ৰাজু আৰু ভনীয়েক চিমা একেলগে বিদ্যালয়লৈ গ'ল ।
দুয়োজনে বিদ্যালয়তদেৰিকৈ উপস্থিত হ'ল ।
শিক্ষকে দেৰি হোৱাৰ কাৰণ সোধাত ৰাজুৱে সচাঁ কথাটোৱে ক'লে ।
ৰাজুৱে পণ কৰিলে যে সি সদায় সোনকালে শোৱাপাটি এৰিব ।
কণমানি  থাংৱাঙে কথা ক‘বলৈ ভাল পায় ।     গা !
গি  !
গ্লু  !
গ্লু  !
এদিন থাং ৱাঙে তাৰ সৰু ৰঙা পুতলাটো হেৰুৱালে ।    পুতলাটো হেৰুৱাই সি কান্দিবলৈ ধৰিলে ।
ভালুকাই ক‘লে, “নাকান্দিবি !‘‘     হা-হু - উ, হু - উ - উ -হা !
গৰৰ - গ-ৰ - উ - উ !
ভালুকাই কথা কৈ থাকোতে তাৰ পেটটো        এবাৰ  তললৈ গৈছিল আৰু এবাৰ ওপৰলৈ       গৈছিল ।     থাং ৱাঙে ভালুকাৰ পেটটো চাই তাত       থপৰিয়াবলৈ ধৰিলে ।        থপ্ - থপ্  - থপ্ ।  থপ্  !
থাপ্ !
ফলত ভালুকাৰ মুখৰ পৰা ডাঙৰ ডাঙৰ শব্দ ওলাই আহিল !
গা ৰ প,  গা ৰ ৰ ৰ ৰ প  !
তাৰ মুখৰ পৰা ওলোৱা সেই শব্দৰ লগতে সি মুখত ভৰোৱা বহুতো বস্তু ওলাই আহিল ।
অস্,  ৰঙা লাটুমটোও ওলাই আহিল ।      টং - লাটুমটো আহি  থাং ৱাংৰ মূৰত খুন্দা মাৰিলে ।      টিৰিইইং - ই আহি পোৱালিটোৰ সৰু সৰু ভৰিৰ ওচৰত পৰিলহি ।
কণমানি থাং ৱাং আৰু ভালুকা নামৰ        ভালুকটোৱে হাঁহিবলৈ ধৰিলে ।     সিহঁত ইমান সুখী হৈছিল, যে সিহঁতে ডাঙৰ ডাঙৰকৈ গান গাবলৈ ধৰিলে ।   গলু - গৰৰ গা- গা,  খুৰুৰ খুৰুৰ গলুগ- গৰৰ, গা-গা- খুৰুৰ খুৰুৰ , তাৰ পিছত সিহঁত শুবলৈ গ‘ল ।   (থাংৱাঙে এটা ৰাতি শুলে; কিন্তু ভালুকাই ছমাহৰ কাৰণে শুলে ।)
তুমি ভালুকৰ বিষয়ে কি জানা ?ভাৰতত তিনি বিধ ভালুক আছে । হিমালয়ৰ ক‘লা ভালুক, মূগা ভালুক, শ্লথ ভালুক । এইখন কিতাপৰ ভালুকটো মূগা ভালুক । ভালুকে কোমল কোমল নতুনকৈ গজা ঘাঁহৰ গজালিবোৰ খাবলৈ ভাল পায় । আপেল, নৰা বগৰী আৰু নুনি আদি ফলো খায় ।মূগা ভালুকে যদিও ছাগলী আৰু আন জন্তু আদি মাৰে, সাধাৰণতে সিহঁতে মানুহক আক্রমণ নকৰে ।শীতকালি শীতপ্রধান ঠাইবোৰত জংঘলত ভালুকে প্রয়োজন অনুযায়ী খাবলৈ নাপায় । সিহঁতে সেয়ে বহুত দীঘলীয়া সময় শুই থাকে । দীঘলীয়া কাল ছোৱাৰ এই টোপনিক শীতনিদ্রা বুলি কয় । সিহঁতে নোখৱা নোৱোৱাকৈ আনকি পানীও নোখোৱাকৈ আৰু পেচাব পায়খানাও নকৰাকৈ এশ‘ দিনতকৈয়ো বেচি দিন শোৱে !
"মই  একোৱেই ভয় নকৰিছিলো । সমাজৰ ভয়, নীতি-নিয়মৰ ভয় ।   মই অসফলতাকো ভয় নকৰিছিলো, মৰিবলৈকো ভয় নকৰিছিলো,   মই মোৰ নিজৰ শক্তিক বিশ্বাস কৰিছিলো আৰু মোৰ  প্রকৃতিদত্ত প্রতিভাক আপডাল কৰিছিলো ।   মই মোৰ দুৰ্বলতাক দূৰ কৰিছিলো। এই সকলোবোৰৰ উপৰিও মই নিজৰ অন্তৰৰ কথাত সহাৰি দিছিলো।"                     - টিনে মিনা, পৰ্বতাৰোহণকাৰী ।
আজিৰ দিনটো টিনে মিনাৰ কাৰণে সৌভাগ্যৰ  দিন ।         পশ্চিছ বছৰ বয়সত তেওঁ উত্তৰ-পূব ভাৰতৰ পৰা এভাৰেষ্টত  উঠা প্রথম গৰাকী মহিলা পৰ্বতাৰোহণকাৰী হিচাবে স্বীকৃতি লাভ কৰে । ৮,৮৪৮ মিটাৰ উচ্চতাত থকা এভাৰেষ্ট পৃথিৱীৰ সকলোতকৈ ওখ শৃঙ্গ । ছ-ফুট ওখ, পাঁচহেজাৰ মানুহ ইজনে সিজনৰ ওপৰত উঠিলে যিমান ওখ হ‘ব, এভাৰেষ্ট সিমানেই ওখ ।এইটোৱেই টিনেৰ যাত্রাৰ কাহিনী - পৰ্বতত বগাবলৈ ভালপোৱা এজনী ছোৱালী ।
হু উ উ !
হু উ উ !
অৰুণাচল প্রদেশৰ মিচিমি পাহাৰ । টিনেলৈ দূৰৰ এই পাহাৰৰ পৰা         এটা আচৰিত ধৰণৰ নিমন্ত্রণ আহিল ।         মাত্র তাইৰ কাণতহে ধ্বনিত হোৱা এই শব্দৰ দ্বাৰা টিনে আকৰ্ষি ত হ‘ল ।
টিনেই বগাবলৈ ভাল পায় । তাই গছত বগাই, জংঘলৰ মাজেৰে দৌৰে আৰু নদীত মাছ মাৰিবলৈ যায় । তাই আইতাক নায়াৰ দৰেই নিৰ্ভয় আৰু শক্তিশালী আছিল । টিনে কেনেবাকৈ পৰিলে দেউতাক নাবাই তাইক নিজেই উঠি আকৌ সেই কামটো কৰিবলৈ শিকাইছিল ।
টিনে আৰু তাইৰ সৰু ভনীয়েক ছনীয়ে জংঘলত আপেল, কমলা, বগৰী খাবলৈ ভাল পায় । এইদৰে ঘূৰি ফুৰি সিহঁতে ৰ‘দত শুই দিনটোৰ বহুত সময় কটায় ।টিনেই হাঁহি হাঁহি কয়, কি সুন্দৰ এক জীৱন !
কিন্তু এদিন টিনেৰ পৃথিৱী খনেই সলনি হৈ গ‘ল । ইচালীত কোনো পঢ়াশালি নাছিল ।      সেয়েহে সিহঁতৰ পৰিয়ালটো ওচৰত থকা ৰয়িং নামৰ চহৰ খনলৈ গুচি গ‘ল ।    এই নতুন ঠাইখনত ‘হু উ, হু‘  তাইৰ কাৰণে এটা হেৰাই যোৱা সুৰ হৈ ৰ‘ল । তাই বিচাৰিছিল মাত্র পাহাৰ বগাবলৈ ।
দহ বছৰৰ পিছত, টিনেই পঢ়া শেষ কৰিলে ।             তাই পোৱা পাহাৰৰ নিমন্ত্রণ বৰ শক্তিশালী আছিল ।                  হু - উ,   হু - উ ।
পাহাৰক কাষত পাবলৈ, টিনেই সেনাৰ এক অভিযানত বস্তু কঢ়িওৱা কামত নিযুক্তিৰ কাৰণে আবেদন কৰিলে । তাই আনৰ দৰে সমানে সমানে বহুত ওজন উঠাব পাৰে আৰু একেলেথাৰীয়ে বহু দূৰ খোজ কাঢ়িব পাৰে, কিন্তু তাইৰ সমস্যা হ‘ল - অভিযানত মহিলাক বস্তু কঢ়িওৱাৰ কাম কৰিবলৈ অনুমতি দিয়া নহয় ।      এই সমস্যাই তাইক বাধা দিব পাৰিলে নে ?
অৱশ্যেই ই তাইক বাধা দি ৰাখিব নোৱাৰিলে । টিনেই ল‘ৰাৰ দৰে পোছাক পিন্ধি কাম কৰিবলৈ ধৰিলে । তাই প্রতি দিনে প্রায় পশ্চিছ কিলো ওজনৰ বস্তু কঢ়িয়ায় । তাই যে ল‘ৰাৰ বেশত এজনী ছোৱালীহে - সেই কথা জানিবলৈ সকলোকে প্রায় এসপ্তাহ সময় লাগিছিল !
নিয়ম ভঙ্গ কৰাৰ কাৰণে টিনেক খং কৰিলে, কিন্তু এটা ল‘ৰাই যিমান কাম কৰে তায়ো সিমান কাম কৰিব পাৰে । তাৰোপৰি তাই বাট-পথবোৰ যিমান ভালদৰে চিনি পায়, অন্য কোনেও ইমান ভালদৰে চিনি নাপায় । সেয়েহে অফিচাৰজনে তাইক কাম কৰিবলৈ সন্মতি দিলে । তাইৰ এই কামৰ পিছতেই মহিলাক বস্তু কঢ়িওৱা কামত দিয়া বাধা নিষেধ আঁতৰ হ‘ল ।
কঠোৰ পৰিশ্রম কৰি টিনে এগৰাকী সমন্বয়ৰক্ষী হিচাবে স্বীকৃত  হ‘ল । তাইৰ কাম হ‘ল, পৰ্বত আৰোহণৰ আয়োজন কৰা । ইয়াৰ পিছতে তাই এটা পৰ্বত আৰোহণকাৰী দলৰ নেতা ডাক্টৰ ৰোমিঅ মেইটিক লগ পালে । মেইটিয়ে ক‘লে, “মই ক‘ব লাগিব, “প্রকৃতি প্রদত্ত  পৰ্বত আৰোহণকাৰীৰ থাকিবলগীয়া সকলো গুণ তোমাৰ মাজত আছে । তোমাৰ আছে সেই শক্তি, দৃঢ়তা আৰু শাৰীৰিক ক্ষমতা । এতিয়া মাত্র তোমাক কৌশলৰ প্রয়োজন ।‘‘ডাক্টৰ মেইটিয়ে পৰামৰ্শদাতা হৈ টিনেক প্রশিক্ষণ দিবলৈ আৰম্ভ কৰিলে ।
কিন্তু টিনেই  ইমান দিনে নাম শুনা ‘এভাৰেষ্টলৈ দৌৰ‘, নামৰ                 ছবিখন চোৱাৰ পিছত ইমানদিনে তাইক আমন্ত্রণ কৰি থকা                      সেই হু উ, হু শব্দ এটা গৰ্জনলৈ সলনি হ‘ল ।্                          এতিয়া টিনেৰ সপোন -                                  এভাৰেষ্ট আৰোহণ।
অৱশেষত টিনে নেপালৰ উদ্দেশ্যৰে যাত্রা কৰিলে । তাই বৰ চিন্তিত যদিও দৃঢ় আছিল । এভাৰেষ্টৰ শীৰ্ষ শিবিৰত ঠাণ্ডা বৰ বেচি আৰু বতাহ পাতল । প্রশিক্ষণৰ পিছত টিনেই চেৰিং শ্বেৰ্পাৰ লগত পৰ্বত আৰোহণআৰম্ভ কৰিলে । আৰোহণকাৰীয়ে যাত্রাকালত জিৰণি ল‘বৰ কাৰণে যাত্রাকালটোক  চাৰিটা শিবিৰত ভগোৱা হৈছিল, যাতে কেইদিন মানত গৈ শৃঙ্গত উঠিব পাৰে, কিন্তু টিনে আৰু চেৰিং শ্বেৰ্পা দ্বিতীয় শিবিৰ পোৱাৰ সময়ত বতৰৰ অৱস্থা  অতি শোচনীয় হৈ পৰিল ।( শ্বে্ৰ্পাসকল হিমালয়ৰ উচ্চ অংশত বাস কৰা তিব্বতীয় লোক, পৰ্বত বগোৱা কৌশলৰ কাৰণে জনাজাত। )
কিন্তু সেই সুৰৰ হুউ  হুউ শব্দ ক্রমান্বয়ে ডাঙৰ আৰু সন্মোহনকাৰী হৈ আহিল । “তুমি আৰু আগবাঢ়িবলৈ বিচাৰা নেকি ?‘‘ চেৰীঙে তাইক সুধিলে ।   টিনেই উত্তৰ দিলে, “মই ইয়াৰ পিছত আকৌ এবাৰ এই কাম কৰিবলৈ সুবিধা পাম বুলি নাভাবো ।‘‘
কোনোমতে সিহঁত গৈ সিহঁতৰ শেষৰ শিবিৰত উপস্থিত হ‘লগৈ ।            কিন্তু বতাহে সিহঁতৰ শিবিৰ আৰু অন্য সা-সামগ্রীসমূহ উৰুৱাই লৈ গ‘ল ।                            সিহঁতে অন্য এটা টম্বু পাই তাতে আশ্রয় ল‘লে ।                             যোগাযোগৰ কোনো সুবিধা নাই, ঔষধ নাই । সিহঁতৰ লগত                                আছিল মাত্র এক পেকেট নুডুলচ্ ।
"আহা, আমি ইয়াৰে আধা খাওঁ", চেৰীয়ে ক‘লে ।             "আমি লক্ষ্যত উপণীত হৈ জীয়াই থাকিলে বাকী আধা খাম ।"                         টিনেই দৃঢ়তাৰ হাঁহি এটা মাৰি ক‘লে ।                               প্রত্যেক দুখোজ যোৱাৰ পিছত বতাহে সিহঁতক এখোজ                                   পিছুৱাই দিয়ে ।                                             ধুমুহা বতাহে সিহঁতক খং কৰি কয়,                                               "ইয়াৰ পৰা  গুচি যো-ৱা ।"                                                  কিন্তু টিনেই মাত্র শুনিবলৈ পায়                                                           “হু - উ, হু - উ - উ - উ ।“
নতুন উৎসাহেৰে সিহঁতে     শঙ্কাহীন হৈ শিখৰত উপস্থিত       হ‘বৰ কাৰণে পৰৱৰ্তী      পদক্ষেপ আগবঢ়ালে ।
ৰাতিপুৱা দহ বাজি পঞ্চলিশ  মিনিটত সিহঁতে পৃথিৱীৰ সৰ্বোচ শিখৰতভৰি থ‘লেগৈ । বগাবলৈ ভালপোৱা সেই সৰু ছোৱালীজনীয়েপৃথিৱীৰ সৰ্বোচ্চ শিখৰত উঠিলগৈ ।তাই তাইৰ সেই দূৰৰ পৰ্বতমালাক লগ পালেগৈ আৰুগোটেই জীৱন মাতি থকা সেই শব্দৰ লগত মিলিত হ‘লগৈ । হু উ হু উউ , । তাই তাইৰ আপোন পাহাৰৰ লগত একেলগে নাচি উঠিল ।
টিনে মিনা - পৰ্বতআৰোহণকাৰী ।  ৰোমাঞ্চকৰ অভিযানৰ অভিযানকাৰী টিনে মিনা - এভাৰেষ্টত উপণীত হোৱা  উত্তৰ-পূব ভাৰতৰ প্রথমগৰাকী মহিলা পৰ্বতাৰোহণকাৰী হিচাবে পৰিচিত হ‘ল ।
টিনেই উত্তৰ পূবৰ বহুতো উঠি অহা যুৱক-যুৱতীক উৎসাহিত কৰিছে । উৎসাহ যোগোৱাৰ এই কাম আৰম্ভ কৰিছিল, চাইকেল আৰোহী ভতিজাক ৰুবী লম্বক লৈ । অৱশেষত টিনে শিশুসকলৰ ৰোমাঞ্চকাৰী অভিযানৰ আদৰ্শ হিচাবে পৰিচিত নাম হৈ পৰিল  ।
“জেলেপী আটাইতকৈ ভাল!” ককাই নিজৰ গোফ পকাই-পকাই ক'লে। “একেবাৰে নহয়!
মোৰ হালৱাৰ লগত একোৰে তুলনা নহয়!” আইতাই উৎসুক শহাপহুৰ দৰে নাক জোকাৰি ক'লে।
“সেয়া অকল তুমি ভাৱা,” ককাই নিজৰ মাতটো অলপ ডাঙৰ কৰি ক'লে। “সেইটো কথা মই জানো,” আইতাই ৰণুৱাৰ দৰে অঙ্গি-ভঙ্গি কৰি ঘোষণা কৰিলে। “ঠিক আছে তেনেহ'লে, এখন খেল পতা যাওক!
যদিহে তুমি আৰু তোমাৰ হালৱাই ভয় নোখোৱা, তেতিয়াহে খেলখন হ'ব।” ককাই প্রত্যাহ্বান জনালে। “একেবাৰেই নহয়। তুমি দিন আৰু সময় ঠিক কৰা আৰু মোৰ হালৱাই তোমাৰ জেলেপীৰ লগত খেলিবলৈ উপস্থিত থাকিব।” “বঢ়িয়া, তেনেহ'লে আমি অহা দেওবাৰে আবেলি ৪ বজাত খেলখন খেলিম,” ককাই ক'লে। “ঠিক আছে। মই ভাবী বিজয়ী হালৱাক কথাটো জনাম আৰু তুমি পলাবলগীয়া জেলেপীক কথাটো জনোৱা,” আইতাই ক'লে আৰু তেওঁৰ স্বামীয়ে উপযুক্ত প্রত্যুত্তৰ এটা বিচাৰি পোৱাৰ আগতেই কোঠাটোৰ পৰা নাইকীয়া হৈ গ'ল।
ককা এগৰাকী ওখ, সুঠাম মানুহ আছিল, যিয়ে নিজৰ জীৱনৰ ৬৫ বছৰ অতি সুন্দৰভাৱে আগবঢ়াই নিছিল। তেখেতে এটা আগশাৰীৰ বেংকৰ পৰিচালক হিচাপে অৱসৰ গ্রহণ কৰিছে। আইতা মধ্যম উচ্চতাৰ আৰু ক্ষীণ আছিল, কিন্তু  একেবাৰে মৌবাহৰ দৰে উৎসাহী আছিল।
তেওঁৰ জীৱনৰ বেছিভাগ সময় তেওঁ বিদ্যালয়ৰ অধ্যক্ষ হিচাপে পাৰ কৰিছিল আৰু তেওঁ প্রায় সকলোকে এজন ভ্রমণকাৰী ছাত্র হিচাপে ব্যৱহাৰ কৰিছিল। দুয়ো নিজৰ নাতি-নাতিনী, সাক্ষী আৰু সকেতৰ লগত বাস কৰিছিল।
সৰু ল'ৰা-ছোৱালীকেইটাই সদায় চৌহদত হকী খেলিছিল। এখন পৰিত্যক্ত পাৰ্কক দুখন খেলপথাৰলৈ পৰিবৰ্তন কৰা হৈছিল- এখন ল'ৰাৰ বাবে, আইতাৰ হালৱা আৰু এখন ছোৱালীৰ বাবে, ককাৰ জেলেপী।ককা মধুমেহ ৰোগী আছিল আৰু তেখেতে মিঠাইবোৰৰ কল্পনা কৰি থাকিছিল, যিবোৰ তেখেতৰ খোৱাত বাধা আছিল। তেখেতে দল দুটাক নিজৰ প্রিয় মিঠাইৰ নাম দিছিল আৰু নামকেইটা ততালিকে জনপ্রিয় হৈ পৰিছিল।
সদায় গধূলি ককা আৰু অইতাই নিজৰ দল দুটাৰ অনুশীলন চাইছিল। দুয়োৱে প্রশিক্ষক আৰু চিয়েৰলীডাৰ্চ হিচাপে কাম কৰিছিল। “কি?
জেলেপীৰ লগত খেল?” হালৱাৰ অধিনায়ক নৰেন্দ্রই আচৰিত হৈ কৈ উঠিল। “আমি ছোৱালীৰ লগত খেলিব নোৱাৰো। আমাক আজীৱন ভয়াতুৰ বুলি মাতিব,” গ'লৰক্ষক ৰাজেশে ক'লে।“কি কয় আইতা, আপুনি কেনেকৈ ভাবিলে আমি মহিলাৰ লগত খেলিম বুলি!
সিহঁত বৰ অহংকাৰী,” লেফ্ট বেক জোৱে ঘোষণা কৰিলে। “দুষ্ট ল'ৰা, পাহৰি নাযাবা যে ময়ো এগৰাকী মহিলা!
আৰু মোক অহংকাৰী বুলি কোৱাৰ সাহস ক'ত পালা,” আইতাই জোৰ বাওঁ ফালৰ ডাঙৰ কাণখন টানি ক'লে।“কিন্তু আইতা, তুমি মহিলা নহয়, তুমি আটাইতকৈ ভাল আইতা,” সকেতে আইতাকক সাৱটি ধৰি ক'লে।
আইতাই এটা উজ্জ্বল হাঁহি মাৰিলে আৰু তৎক্ষণাত নিজৰ কথাখিনি সজাই লৈ ক'লে, “গতিকে, হালৱাই অহংকাৰী আৰু গপতে গঙাটোপ হৈ থকা ছোৱালীৰ লগত খেলিবলৈ ভয় খাইছে, নহয় নে?
তোমালোকৰ অনুভৱ হৈছে যে সিহঁতে সঁচাকৈ তোমালোকৰ হালৱা বনাই দিব?”“একেবাৰেই নহয়,” গোটেইকেইজন ল'ৰাই একেলগে ক'লে। “আমি সিহঁতৰ লগত যি কোনো সময়ত, যি কোনো ঠাইত খেলিব পাৰোঁ,” নৰেন্দ্রই ক'লে।
“সিহঁতক আহিবলৈ দিয়া, আইতা,” তাৰ কণমানি মাংসপেশী শিথিল কৰি ৰাজেশে চিঞৰি ক'লে।
“মই তোমাৰ কথা ঠিকেই শুনিছোনে, ককা?
তুমি বিচৰা যে আমি হালৱাৰ লগত খেলো?” জেলেপীৰ উপ-অধিনায়ক গীতিকাই কঁকালত হাত থৈ সুধিলে।
“হয় মাজনী, তুমি ঠিকেই শুনিছা।” “ককা, তুমি কেনেকৈ সপোন দেখিলা যে আমি সেই অশালীন ল'ৰাকেইটাৰ লগত খেলিবলৈ মান্তি হ'ম?” ৰেহানাই সুধিলে, যাৰ যঁজা ভায়েক ৰোশন হালৱাৰ এজন সদস্য। “আমাৰ উচ্চখাপৰ প্রতিভা, সেই নিয়ম নমনা অসভ্যকেইটাৰ নিম্নখাপৰ দক্ষতাৰ লগত পৰীক্ষা কৰাতকৈ  আমাৰ কৰিবলৈ  বেছি ভাল কাম আছে,” সাক্ষীয়ে ঘোষণা কৰিলে। “তাৰমানে মোৰ সাহসী জেলেপীয়ে হালৱাৰ হাতত পৰাস্ত হব বুলি ভয় খাইছে।” “হাঁ হাঁ!
কি যে কোৱা ককা, জেলেপীয়ে ল'ৰাকেইটাক ভয় কৰিব?
আমি সিহঁতক সহজতে পৰাস্ত কৰিব পাৰিম। নে কি কোৱা ছোৱালীহঁত?” দলৰ অধিনায়ক চাৰাই সমৰ্থন বিচাৰি চিঞৰিলে। তীব্র গৰ্জন আৰু চিঞৰ- বাখৰ কৰি ছোৱালীকেইজনী থূপ খালে আৰু ককাই গোফৰ আঁৰত আত্মতৃপ্তিৰে হাঁহিলে।
হালৱা আৰু জেলেপীৰ মাজত হ'বলগীয়া মহাযুঁজৰ বাবে মঞ্চ সাজু কৰি তোলা হ'ল। আইতা, যিয়ে নিজৰ মহাবিদ্যালয়ৰ হকী দলক প্রতিনিধিত্ব কৰিছিল, তেখেতে হালৱাক আৰু কেইটামান কৌশল শিকালে। ককা, যিয়ে ব্যৱস্থাপনা পঢ়িছিল, তেখেতে নিজৰ দল নিৰ্মাণকাৰ্য আৰু পৰিকল্পনাৰ প্রতিভা সন্মুখলৈ আনিলে।ককাই সদায় ৰাতিপুৱা নিজৰ এক দৰ্জনতকৈও অধিক বন্ধুৰ লগত পাৰ্কত খোজ কাঢ়িবলৈ গৈছিল।
আইতাই বিছগৰাকী অন্যান্য মহিলাৰ লগত নৃত্য শিকিবলৈ গৈছিল আৰু তাতে তেখেতে সমসাময়িক নৃত্য শিকিছিল।দুই প্রশিক্ষকে নিজৰ বন্ধু আৰু নৃত্য লগৰীসকলক নিজৰ-নিজৰ দলক উৎসাহিত কৰিবলৈ নিমন্ত্রণ জনাইছিল।তাৰ উপৰিও, পিতৃ-মাতৃসকল আৰু কিছু সংখ্যক শিক্ষকো  এই বিশাল খেলখন উপভোগ কৰিবলৈ আহিছিল।
আনকি চীনাবাদাম বিক্রেতা আৰু আইচক্ৰীম বিক্রেতা, যি বজাৰত নিজৰ সামগ্রী বিক্রী কৰিছিল, তেওঁলোকেও নিজৰ স্থান সলনি কৰি খেলৰ স্থানলৈ আহিছিল।
সুঁহুৰি বজাৰ লগে লগে খেল আৰম্ভ হ'ল। আৰম্ভ হোৱাৰ লগতে জেলেপীবোৰে আক্রমণ কৰিলে আৰু হালৱাবোৰে দক্ষতাৰে ৰক্ষা কৰিলে। দহ মিনিট পিছত, সকলো সলনি হ'ল আৰু যুঁজখন চলি থাকিল। প্রথম অৰ্ধত এটাও গ'ল নহ'ল। দ্বিতীয় অৰ্ধতো এটাও গ'ল নহ'ল। অতিৰিক্ত সময় দিয়া হ'ল।খেলখন যিমানে আগবাঢ়ি গ'ল, দুই পক্ষৰ অনুৰাগীসকলে চিঞৰি-চিঞৰি আনন্দিত হৈ উৎসাহ যোগাবলৈ ধৰিলে। গুলপীয়া চালৱাৰ পিন্ধা আইতাই খেলখনৰ মাজভাগতে নিজৰ মাতটো হেৰুৱালে। আনফালে, ককাই চিন্তাতে নিজৰ গোফৰ চুলি চিঙি আছিল, কিন্তু আইতাই ককাক দিয়া লেতেৰা চাৱনিত, খেলখনৰ অতিৰিক্ত সময় গৈ পোৱা লৈ ককাৰ ওঁঠৰ ওপৰৰ চুলি নাইকিয়া হ'লহেঁতেন।কিছুমান সময়ত আইতাই ব্যৱহাৰ কৰা ভাষা শুনি ককাৰ গাল দুখনৰ ৰং আইতাই পিন্ধা গুলপীয়া কাপোৰযোৰৰ দৰে হৈ পৰিল। দৰ্শকসকলে উত্তেজনাপূৰ্ণ খেলখন চোৱাৰ পৰা অলপ বিৰত থাকি, ককা-আইতাক ৰ লাগি চাবলৈ ধৰিলে।
অতিৰিক্ত সময়ছোৱাৰ ন মিনিটত, দলৰ আটাইতকৈ তীক্ষ্ণ ফৰৱাৰ্দ চাৰাই, ৰক্ষক জ্যোতিৰ পাছ এটা আগুৰি ধৰি, তিনিটা ল'ৰাক পাৰ কৰিলে আৰু বলটো জোৰকৈ মাৰি গ'ল কৰিলে।ককা জাঁপ মাৰি উঠিল আৰু আইতাৰ গালত এটা চুমা দিলে। আইতা লাজত ৰঙা পৰি গ'ল আৰু এই কথাই তেওঁক পাহৰাই দিলে যে হালৱাক কি দুৰ্যোগে খুন্দিয়ালে।যি নহওক, প্রতিশোধেৰে হালৱাবোৰ খেলখনলৈ উভতি আহিল। জোৱে সকেতক বলটো পাছ কৰিলে আৰু সি বলটো লৈ সোঁহাতে গৈ নৰেন্দ্রক দিলে। অধিনায়কজনে গ'লৰক্ষক শৈলজাক তাৰ দিশে বেগাই অহা দেখিলে। সি কেৱল কৌশলেৰে তাইক পাৰ কৰিলে আৰু বলটো গ'ললৈ ঠেলি দিলে।
দৰ্শকৰ আনন্দৰ বাবে আইতাই চাম্বা, ডিস্কো আৰু ব্রেক নৃত্যৰ মিশ্রণ কৰি নাচিলে।শীঘ্রেই খেলখনৰ উত্তেজনা বাঢ়ি গ'ল। এক মিনিট বাচি থকাত, দুয়োটা দলে স্কোৰ কৰিবলৈ দৌৰিছে।
বলটো ৰেহানাৰ লগত আছিল আৰু তাই বলটো গীতিকাৰ ফালে দিয়াৰ লগে লগে হঠাৎ এটা আন্ধাৰ আকৃতি খেলপথাৰৰ চাৰিওফালে বেগাই ঘূৰি ফুৰিছিল। এইটো আছিল সাক্ষী আৰু সকেতৰ পোহনীয়া কুকুৰ তুফান। সি চুটি আৰু শক্তিশালী আছিল আৰু সি সেই স্থানৰ দ্রুততম চাৰিঠেঙীয়া জীৱ আছিল।
সি বল খেলি ভাল পাইছিল, কিন্তু যোৱা এসপ্তাহৰ পৰা তাক বল খেলাত বাধা দিয়া হৈছিল। প্রত্যেক বাৰে সি যেতিয়াই বলটোৰ কাষলৈ যাব বিচাৰিছিল, সাক্ষী আৰু সকেতে তাক নিৰ্দেশ দি পঠিয়াই দিছিল।
সি খেলপথাৰৰ কাষত ধৈৰ্য্যসহকাৰে বগা ঘূৰণীয়া বস্তুটো হেঁপাহেৰে চাই ৰৈ আছিল। হঠাৎ এতিয়া বলটো তাৰ কাষ আহি পাওঁতে, সি খুন্দা মাৰি, বলটো মুখেৰে ধৰিলে আৰু খেলপথাৰখনত থকা জোপোহাৰ মাজত অদৃশ্য হৈ গ'ল।সি দৌৰি কাষতে থকা ককাই খোজ কাঢ়িবলৈ যোৱা পাৰ্কখন পাৰ কৰি, আইতাই নৃত্য অনুশীলন কৰা ঠাইখন পাৰ কৰিলে আৰু চিধাই তাৰ প্রিয় বন্ধু, আন্ধিয়ে তাৰ বাবে অপেক্ষা কৰি থকা ঠাইখনলৈ গ'ল।
সেইখিনি সময়তে, হালৱা আৰু জেলেপীয়ে নিজৰ-নিজৰ হকীৰ লাঠিকেইডাল পেলাই তুফানৰ পিছত দৌৰিবলৈ আৰম্ভ কৰিলে।সিহঁতে তাক জোপোহাত, গছৰ পিছফালে, বেঞ্চিৰ তলত, ডাষ্টবিনৰ ভিতৰত, ভৰিৰ মাজত আৰু সিহঁতে পৰা সকলো ঠাইতে বিচাৰিলে।
ৰেহানা আৰু ৰোশন, জ্যোতি আৰু নৰেন্দ্র, শৈলজা আৰু জোৱে দল বান্ধি তাক চুকে-কোণে বিচাৰিলে। সাক্ষী আৰু সকেতে তুফানক চিঞৰি, গালি দি, ভালৰি লগাই আৰু তোষামোদ কৰি বাহিৰলৈ ওলাই আহিবলৈ কলে। অৱশেষত সিহঁতে হাৰ মানিলে। ককাই সুধিলে, “কাৰোবাৰ লগত অতিৰিক্ত বল আছে নেকি?” সকলোৱে মূৰ জোকাৰিলে। এতিয়া সকলোতকৈ গুৰুত্বপূৰ্ণ প্রশ্নটো হ'ল: কোনটো দল বিজয়ী?আইতাই ঘোষণা কৰিলে, “দুয়োটা দলেই বিজয়ী।” ককাই মূৰ দুপিয়াই ক'লে, “মই ভাবো হালৱা আৰু জেলেপী দুয়োটা দলে ব্যতিক্রমীভাৱে ভাল খেলিছে আৰু দুয়োটা দলেই বিজয়ী হোৱাৰ উপযুক্ত।” ককাই ঘোষণা কৰিলে, “মই প্রত্যেক খেলুৱৈকে এটাকৈ চোলা উপহাৰ দিম।”
আইতাই ক'লে, “আৰু মই তোমালোকৰ বাবে এটা ভোজ খোৱাৰ আয়োজন কৰিম। আমি কাইলৈ এইখন খেলপথাৰতে প্রীতিভোজ খাব পাৰিম।”
ঘোষণাকেইটা কুৰুলি আৰু চিঞৰেৰে সম্ভাষণ জনোৱা হৈছিল। বিপক্ষতা আৰু প্রতিদ্বন্দিতা পাহৰি হালৱা আৰু জেলেপীয়ে ইজনে-সিজনক তালি দিলে।
“কিন্তু ককা, যদি দুয়োটা দলে বিজয়ী হয়, তেনেহ'লে 'খেলখনৰ শ্রেষ্ঠ খেলুৱৈ' কোন হব?” “আমাৰ খেলখনৰ 'শ্রেষ্ঠ খেলুৱৈ' নাই, কিন্তু আমাৰ খেলখনৰ এটা 'চেম্প' আছে আৰু সেইটো তুফানৰ বাদে কোনো নহয়। সি মোৰ ভোট পাব উৎকৃষ্ট খেলখনক এটা উৎকৃষ্ট সমাপ্তি দিয়াৰ বাবে,” ককাই কথাষাৰ কোৱাত সকলোৱে হাঁহিলে।
-
এখন ৰুটি।
নিগনীয়ে ৰুটি এখন দেখা পালে।
নিগনীটোয়ে ভাবিলে খাও?
নে ঘৰলৈ লৈ যাও?
ৰচীৰে বান্ধিলে আৰু টানিলে।ৰুটিখন লৰচৰ নহ’ল।
অকণমান খালে খাই ভাল পালে।
আৰু অলপ খালে।
অলপ অলপ কৰি ইমান খালে যে পেট....
মণিয়ে তাৰ স্কুলবেগটো কফি মেজত থৈয়ে কেঁকাবলৈ আৰম্ভ কৰিলে। তাৰ বাহু দুটা বিষাইছে, পিছে তাৰ মূৰটো তাতকৈও বেছি বিষাইছে। আজিৰ দিনটো বৰ দীঘলীয়া আছিল। তাৰ ডিঙিত থকা তাবিজটো আকৌ এবাৰ উজ্বলি উঠিল। কফি মেজখনে ক’লে, “মণিকান্তন, স্কুলবেগটো তাৰ নিজৰ ঠাইত থোৱা।” “হয় মণিকান্তন,” স্কুলবেগটোৱে হয়ভৰ দি ক’লে। “এয়া মোৰ ঠাই নহয়। মোক তোমাৰ কোঠালৈ নি মোৰ উপযুক্ত ঠাইত থোৱাৰ বাবে মই তোমাক পৰামৰ্শ দিছোঁ।”
তৰ্ক নকৰাটোৱে ভাল বুলি মণিয়ে ভালদৰে জানে। সি স্কুলবেগটো ল’লে আৰু তাৰ কোঠালৈ কষ্টেৰে খোজ ল’লে। সি স্কুলবেগটো ওখ মেজখনত থ’লে, জোতাযোৰ দলিয়াই দি বিছনাত শুই দিলে। সি কেঁকাই উঠিল। “তোমাৰ গা ভাল নহয় নেকি মণিকান্তন?” কোঠাটোৱে সুধিলে। “মই ঠিকেই আছোঁ, মোক অলপ অকলশৰে থাকিবলৈ দিয়া।” মণিয়ে তাৰ তাবিজটো ডিঙিৰ পিছফালে ঘূৰাই দিলে। সি সেইটো আৱৰ্জনাৰ দ’মত পেলাই দিব বিচাৰে। পিছে ঘৰত থকা আন বস্তুবোৰে তেতিয়াও তাক মনে মনে নিৰীক্ষণ কৰিয়ে থাকিব, কিন্তু অন্ততঃ তেতিয়া তাৰ লগত কথা পাতিব নোৱাৰিব। “তুমি দুবাৰকৈ কেঁকাইছা।” কোঠাটোৰ শব্দটো একেবাৰে আবৃিও কৰা যেন লাগিল। “তোমাৰ মূৰ বিষাইছে নেকি মণিকান্তন?”“মোক অকলে থাকিবলৈ দিয়াচোন” তাৰপিছত অলপ সময় ৰৈ মণিয়ে আকৌ ক’লে, “অঁ হয়।”“ইচ্ ইচ্। এইটো শুনি বৰ দুখ পালোঁ মণিকান্তন।” কোঠাটোৱে সহানুভূতিৰ ভাৱেৰে কোৱা যেন লাগিল। “মই তোমাৰ মাক কথাটো কওঁ ৰ’বা। তোমাৰ চাগে ভোক লাগিছে। আৰু সেইবাবেই চাগে তোমাৰ মূৰ বিষাইছে। এতিয়া একাপ চাহ আৰু গৰম গৰম পকৰা খালে নিশ্চয় ভাল লাগিব?”
চাহ আৰু পকৰাই ভাল লাগিব, যদিও মণিয়ে বিচাৰিছিল যে কোঠাটোৱে যাতে তাৰ মাকক তাৰ মূৰৰ বিষ হৈছে বুলি নকয়। নহ’লে তেওঁ আকৌ চিন্তিত হ’ব। “ঠিক আছে।” “বঢ়িয়া!
মই পাকঘৰক কৈ দিলোঁ। আৰু মণিকান্তন, তোমাৰ জোতাযোৰ জোতা ৰখা আলনাডালত নোথোৱা কিয়?” “হয়”, জোতা ৰখা আলনাডালে ক’লে, “মোৰ ইয়াত বহুখিনি ঠাই আছে । মই ৰৈ আছোঁ।” মণিয়ে জানিছিল সি উঠিব লাগে, কিন্তু সি উঠিব পৰা নাছিল। সি চাগে অলপ শোৱা উচিত। সি বৰ ভাগৰুৱা হৈ আছিল।“মই ৰৈ আছোঁ”, জোতা ৰখা আলনাডালে ক’লে।মণিয়ে দুচকু বন্ধ কৰিলে আৰু আনন্দপুৰমৰ কথা মনতে ভাবিলে। তাৰ মাকে এইখন গাঁও বুলি কয়, কিন্তু মণিৰ বাবে সেইখন এখন ঘৰ।
সি তাল গছবোৰ দুলি থকা সেই বহল গুলপীয়া-নীলা আকাশখনৰ কথা মনত পেলালে। ৰাতিপুৱাতেই এজাক কোমল বতাহে কয়লাৰ জুইৰ ওপৰত ৰন্ধা পৰঠাৰ মনোমোহা গোন্ধ কঢ়িয়াই আনিছিল। শীতকালীন মাহকেইটা বৰ ভাল। শীতল বতাহজাক একেবাৰে উন্নত চহৰৰ অট্টালিকাত লগোৱা শীততাপ নিয়ন্ত্ৰকৰ পৰা ওলোৱা ঠাণ্ডা বতাহৰ দৰেই লাগিছিল।
নহয়, নহয়, বাৰিষাৰ দিনবোৰেই আটাইতকৈ ভাল আছিল। যেতিয়া গধুৰ বৰষুণৰ টোপালবোৰ ঢিপঢিপকৈ পেৰিয়াৰ নদীত পৰিছিল কি যে মজা লাগিছিল। অহ, নদীৰ পাৰত বহি সি কিমান ফূর্তি কৰিলেহেঁতেন। একেবাৰে শান্ত, খুব শান্তিময়। যদি সেই পাৰ কৰি অহা দিনবোৰলৈ ঘূৰি যোৱাৰ কিবা উপায় থাকিলেহেঁতেন।
“ৰৈ আছোঁ”, জোতা ৰখা আলনাডালে ক’লে। মণিয়ে এটা হুমুনিয়াহ কাঢ়ি বহি ল’লে। তাক উপকাৰী উপদেশবোৰ দিলে সি বেয়া নাপায়, কিন্তু এইটো অলপ বেছি হৈছে। নিজকে একেবাৰে জে’লৰ কয়দীৰ নিচিনাহে লাগিছে আৰু এই কথা কোনেও আনকি মাকেও নুবুজে। মণিয়ে জোতাযোৰ জোতাৰ আলনাডালত থৈ দিলে আৰু পাকঘৰৰ ফালে গ’ল। সি নিজেই পকৰাকেইটা গৰম কৰিবলগীয়া হ’ল, কিন্তু ফুডজেনিয়ে অলপ চাহ লৈ আনিলে। চাহকাপৰ সোৱাদ একেবাৰে মেচিনত বনোৱা চাহৰ সোৱাদৰ দৰেই আছিল। “চাহকাপ তোমাৰ ভাল লাগিছে নে মণিকান্তন?” ফুডজেনিয়ে সুধিলে। “গৰুৰ প্ৰস্ৰাৱৰ দৰে লাগিছে।” “ধন্যবাদ।”
মণিৰ তাবিজটো বাজি উঠিল। এয়া তাৰ মাক। তেওঁ জানিব বিচাৰিছে সি অলপ ভাল পাইছে নে নাই। “তোমাৰ মূৰৰ বিষ কেনেকুৱা, কান্না?” তেওঁৰ মৰম লগা মাতষাৰে তাক বিষণ্ণ কৰি তুলিলে।“মূৰৰ বিষ অলপ ভাল পাইছোঁ মা, কাম কেনেকুৱা চলিছে?” “খুব ভাল!
এইটো মোৰ আনন্দপুৰমৰ পুৰণি কামটোৰ দৰে একেবাৰেই নহয়। আজি তোমাৰ দিনটো ঠিকই গ’লনে, কান্না?” “খুব ভাল।”
তাৰ মাকে বহুত কষ্ট কৰিছিল, কেইবাঘণ্টা জুৰি কাম কৰিছিল, তাৰ বাবে বহুত চিন্তা কৰিছিল, বহুত যত্ন লৈছিল তাৰ। তেৱেই তাৰ মাক, তেৱেই তাৰ দেউতাক আৰু পৃথিৱীত থকা তাৰ পৰিয়াল তেৱেই। তাৰ কেৱল সচাঁটো ক’বলৈ সাহস নাছিল। “মোৰ দিনটো বৰ ভাল গ’ল।” সচাঁকৈ নে মণি?
তোমাৰ স্কুলবেগটোৱে মোক ক’লে যে তুমি প্ৰিন্সিপালৰ ওচৰলৈ যাব লগা হৈছিল। কিহৰ বাবে?"
“একো নাই।” “মণি?” “একো নহয়!
তুমি স্কুলবেগটোক সুধিব পাৰা। সেইটোৱে সকলোবোৰ জানেইচোন।” “মণি, ঘটনা টো কি?” চোৱা, তুমি আয়নাৰ ওচৰলৈ কিয় নোযোৱা?
মই তোমাক চাব বিচাৰোঁ। সমস্যা যিয়েই নহওঁক, আমি সমাধান উলিয়াব পাৰিম।”
“নাই, আমি এইটোৰ সমাধান উলিয়াব নোৱাৰোঁ!” মণিৰ চকুলো ওলোৱা যেন অনুভৱ হ’ল। সি চকুপানী বন্ধ কৰিবলৈ চেষ্টা কৰিলে, কিন্তু পেৰিয়াৰত বৰষুণ পৰাৰ দৰে ই নিগৰিয়ে থাকিল। সি জানিছিল যে ঘৰটোৱে তাৰ মাকক জনাব যে তেওঁৰ পুত্ৰই কান্দি আছে। সি কৰা সকলোবোৰ কাম ই লক্ষ্য কৰি থাকে আৰু জনাই দিয়ে। সি জানিছিল যে এই সকলোবোৰ তাৰ নিজৰ ভালৰ বাবেই আৰু সি এইটোৱো জানিছিল যে তাৰ মাকে তাক ভাল পায়, কিন্তু কেতিয়াবা সি আগৰ দৰে হোৱাটো বিচাৰিছিল। সি তাবিজটোৰ ওচৰলৈকে তাৰ আঙুলিকেইটা লৈ গ’ল আৰু চেইনডাল ইমান জোৰে টানিলে যে ই চিগি গ’ল। মণিয়ে তাবিজটো আৱৰ্জনাৰ দমত দলিয়াই দিলে আৰু তাৰ চিঞৰটোক অৱজ্ঞা কৰি ঘৰটোৰপৰা দৌৰি ওলাই গ’ল। মণিয়ে নাজানিছিল যে সি কিমানদূৰ দৌৰিলে অথবা সি ক’লৈ গ’ল নাইবা সি আচলতে কেনেকৈ হেৰাল।
তাৰ তত্ত্বাৱধান কৰা তাবিজটোৰ অবিহনে সি ক’লৈ গৈ আছে সি গম নাপালে। কিন্তু মহানগৰখনৰ ওস্তাদ বস্তুবোৰে অনুমান কৰিলে যে সি হেৰাই গৈছে আৰু উপযুক্ত কৰ্তৃপক্ষক খবৰ দিলে। তাক ঘূৰাই লৈ অহা ভদ্ৰ আৰক্ষীগৰাকীক মাকে ধন্যবাদ জনোৱাৰ পিছত মণিয়ে তাবিজটো মাকৰ পৰা ঘূৰাই ল’লে। সি লজ্জিত হৈছিল কিন্তু ঘূৰি আহিবলৈ পাই সচাঁকৈ সুখী হৈছিল।“কিছুমান ব্যৱস্থা মই সাল-সলনি কৰি দিছোঁ”- তাৰ মাকে ক’লে। “এতিয়া ঘৰটোৱে তোমাক অলপ অকলশৰীয়াকৈ থাকিবলৈ দিব। কিন্তু এয়া সঁচাকৈ তোমাৰ নিজৰ ভালৰ বাবেহে, মণি।” “মই জানো,” সি অস্পষ্টকৈ ক’লে।“ও, তোমাৰ সৰু দুঃসাহসিক অভিযানটো কেনেকুৱা আছিল বাৰু?”মণি কঁপি উঠিল। গোটেই ৰাস্তাবোৰ মানুহেৰে ভৰি আছিল কিন্তু তেওঁলোক যেন কিবা বেলেগধৰণৰ আছিল। তেওঁলোক সকলোবোৰ…অচিনাকি। তাবিজটো থাকিলে সকলোবোৰ মানুহ তাৰ বাবে তেনেই সাধাৰণ। সিহঁতৰ নাম, সিহঁতে ভালপোৱা সংগীত, সিহঁতৰ বন্ধুবোৰ, আৰু তেনেকুৱা বহুতো মজাৰ কথা গম পোৱা যায়।
তাবিজটোৰ অবিহনে আনকি সহজ বস্তুবোৰ, যেনে- ৰাস্তা পাৰ হোৱাটোও কঠিন হৈ পৰিছিল। কোনেও তাক কোৱা নাছিল, ‘এতিয়া তুমি ৰাস্তা পাৰ হ’ব পাৰা মণিকান্তন।’ আৰু কোনেও তাক চিনি নাপাইছিল।যেতিয়া সি ‘মিচন মাউত’ নামৰ চিনেমাখনৰ পোষ্টাৰৰ ওচৰেৰে পাৰ হৈছিল, সেইখনৰ হিৰ’ বিক্ৰম হেভেনে কৈ উঠিছিল, “নমস্কাৰ!
তুমি এক্সন মুভি চাই ভাল পোৱা নে?”যদি তাৰ লগত সেই তাবিজটো থাকিলহেঁতেন তেন্তে বিক্ৰমে ক’লেহেঁতেনঃ “মণিকান্তন, তোমাক আকৌ লগ পাই ভাল লাগিল বন্ধু। আমি কথা পাতোঁ আহাঁ।”
তাবিজটোৰ অবিহনে প্ৰত্যেকটো বস্তু একোটা শিলৰ দৰে নিৰ্জীৱ হৈ পৰিছিল।
“মই তেনেকুৱা হ’ব বুলি ভাবিছিলোঁৱেই”- তাৰ মাকে সৰুকৈ হাঁহি ক’লে। “এতিয়া তুমি গম পালা নে মণি যে তাবিজটো অবিহনে তুমি ঘৰৰপৰা ওলোৱাটো উচিত নহয়। আমি বহুত চিন্তিত হৈ পৰিছিলোঁ।”“মোক ক্ষমা কৰিবা, মই নিয়ম ভংগ কৰিলোঁ, মা।”“এইটো অৱশ্যে সদায় বেয়া কথা নহয়, কান্না। কিন্তু এতিয়া তুমি ডাঙৰ ল’ৰা। তুমি বেছি জনা-বুজা হ’ব লাগিব। বাৰু, ইয়াত আমাৰ জীৱন বৰ সুখৰ হৈছে, নহয়নে?” মণিয়ে আনন্দপুৰমৰ কথা ভাবিলে। আনন্দপুৰমত এই তাবিজটো ব্যৱহাৰৰ উপযোগী নাছিল। চাগে সেয়া তেনেকুৱা একো ভাল বস্তু নাছিলেই। সি মূৰটো দুপিয়ালে। তাৰ মাকজনী বৰ মৰমীয়াল আছিল। তাৰ মাকে ৰাতিৰ আহাৰ নিজেই ৰান্ধিছিল- হয় প্ৰায় নিজৰ হাতেৰেই, ফুডজেনীয়ে কেতিয়াবাহে অলপ সহায় কৰি দিছিল।
তাৰ পিছত তাৰ মাকে সি গাখীৰ খাই থকা সময়খিনিত এটা সাধুও শুনালে। তাৰপিছত তেওঁ তাক বিছনালৈ লৈ গ’ল, তাৰ কপালত চুমা খালে আৰু তেওঁৰ তাবিজটো তাৰ তাবিজত লগাই দিলে। সি জানিছিল যে তাৰ মাকো বহুত ভাগৰুৱা হৈ আছে। “শুভৰাত্ৰি মা।” “শুভৰাত্ৰি কান্না।”
“শুভৰাত্ৰি মণিকান্তন, শুভৰাত্ৰি মা।” ঘৰটোৱে ফুচফুচাই ক’লে। “সুন্দৰকৈ শুই থাকা আৰু মই সৰু পোকবোৰক কামুৰিবলৈ আহিব নিদিওঁ।”
ইণ্টাৰনেট সংযোগী বস্তুবোৰ তোমাৰ এলাৰ্ম ঘড়ীটোৱে জানে নে কাইলৈ যে তোমাৰ পৰীক্ষা আছে?
ঘড়ীটোৱে তোমাক মনত পেলাই দিয়েনে যে তুমি এলাৰ্মৰ সময় মিলাই থ’ব লাগিব কাৰণ পুৱা সোনকালে উঠি তুমি পাঠ আওৰাব লাগিব?
যদি তুমি ক’ৰবালৈ গৈ আছা আৰু তুমি হেৰাই যোৱা, তোমাৰ জোতাযোৰে তোমাক এটাৰ পিছত এটাকৈ ৰাস্তা দেখাই দি যাবনে?
এইবোৰ কেনেকৈ সম্ভৱ হ’ব।আজি আমাৰ চাৰিওফালে থকা বস্তুবোৰ কেৱল বস্তুহে। এইবোৰে আচলতে তোমাৰ বিষয়ে আৰু তোমাৰ ঘৰত থকা বস্তুবোৰৰ বিষয়ে একো নাজানে। ঘড়ীটো মাত্ৰ এটা ‘ঘড়ী’হে। ৰেডিঅটো কেৱল এটা ‘ৰেডিঅ’। ঘড়ীটোৱে নাজানে ৰেডিঅ’ৰ কাম কি বা ৰেডিঅ’ই নাজানে ঘড়ীয়ে কি কৰে। এইবোৰ বস্তু তোমাৰ লগত বা পৃথিৱীৰ আন মানুহৰ লগত বা আন বস্তুৰ লগত সংযোগী নহয়। কিন্তু এই সকলোবোৰ বস্তু সলনি হ’বলৈ গৈ আছে। অতি সোনকালে মানুহে তৈয়াৰ কৰা সকলোবোৰ বস্তু এটাৰ লগত আনটো সংযুক্ত হ’ব। সেইবোৰ ওচৰে-পাঁজৰে হৈ থকা ঘটনাৰ বিষয়ে বেছি সক্ৰিয় হৈ উঠিব। সেইবোৰ বেছি উন্নত হ’ব। সেইবোৰে তথ্য সাল-সলনি কৰিব পাৰিব আৰু তোমাৰ প্ৰয়োজনীয় কথাবোৰ বেছি ভালকৈ জানিব। যেতিয়া বস্তুবোৰ এটাৰ লগত আনটো সংযুক্ত হ’ব আৰু এক অদৃশ্য টেলিফোন সংযোগ ব্যৱস্থাৰ দৰে এটাই আনটোৰ লগত কথা পাতিব পাৰিব, তেতিয়া আমি ক’ব পাৰিম যে আমাৰ লগত বস্তুবোৰৰ ইণ্টাৰনেট যোগাযোগ আছে। তোমাৰ ইচ্ছা মতে যদি সকলো হয় তেন্তে তুমি ক’ত থাকিবলৈ ভাল পাবা – স্মাৰ্ট চিটি নে আনন্দপুৰ?
কিয়?
যদি সেইবোৰে কথা পাতিব ধৰে?
তোমাৰ ঘৰ অথবা শ্রেণীকোঠাত থকা বস্তুবোৰ গণনা কৰা (দুৱাৰ, চকী, ঘড়ী, ৰেডিঅ, কিতাপ আদি)। তুমি সংখ্যাটো দেখি আচৰিত হৈছা নেকি?যদি এই সকলোবোৰ বস্তুৱে চাব, শুনিব আৰু কথা পাতিব পাৰে, তেনেহ'লে কি হ'ব কল্পনা কৰাচোন। তোমাৰ জীৱনটো কেনেধৰণে সলনি হৈ যাব?
-
নীলা আকাশ আৰু প্রশান্ত সাগৰ - সাগৰৰ পানীত ডুব মাৰিবলৈ ইয়াতকৈ আৰু উপযুক্ত দিন কোনটো হ’ব পাৰে!
এটা সাংঘাতিক ৰোমাঞ্চকৰ অভিযানৰ বাবে সৰু নাও এখনত বহি আমি ৰাওনা হ’লো।
যেতিয়া আমি সেই বিশেষ ডুব মৰা ঠাইখিনি গৈ পালো, আমি আমাৰ সৰঞ্জামখিনি ঠিকে আছেনে নাই ভালদৰে চাই ল'লো আৰু তাৰ লগতে মাছৰ ফুল সদৃশ ভৰিত পিন্ধা ফিন নামৰ বস্তু এবিধ আৰু পানীৰ তলত পিন্ধা মুখাকে আদি কৰি সকলোখিনি ভালদৰে পিন্ধি ল'লো।
পানীৰ তললৈ প্ৰৱেশ কৰাৰ লগে লগে আমাক এজাক হালধীয়া পিঠিৰ ফুছিলিয়াৰ মাছে আদৰণি জনালে।
সমুদ্ৰপৃষ্ঠৰ এই বিশাল প্ৰবাল স্তুপৰ চাৰিওফালে প্ৰাচ্যৰ চুইটলিপচ, পেৰটফিশ্ব, বেটফিশ্ব, ধুনীয়াকৈ আঁচ থকা নুডিব্ৰাঞ্চ আদিৰ দৰে ঢেৰ প্ৰাণী দেখিবলৈ পোৱা গৈছিল।ডাঙৰ হৰফেৰে নাম লিখা প্ৰাণীবোৰৰ বিষয়ে জানিবলৈ এই কিতাপখনৰ শেষৰ ফালে চোৱা।
দেখিবলৈ পেঁপাৰ নিচিনা লগা এই ট্ৰাম্পেট ফিশ্বটোৱে য়েল’ টেং নামৰ মাছৰ জাকটোৰ লগত মিলি যাবলৈ নিজৰ ৰং সলনি কৰে, কিন্তু তথাপি তুমি তাক অতি সহজে বিচাৰি উলিয়াব পাৰিবা, নহয়নে?
সিংহৰ ডিঙিৰ নোমবোৰৰ দৰে কাঁইট থকা এই লায়ন ফিশ্বটোক  নিৰাপদ দূৰত্বৰ পৰা চাই আমি ভালেই কৰিলো। তাৰ পিঠিৰ এই দীঘল দীঘল কাঁইটকেইডাল বৰ বিষাক্ত!
এই ক্লাউন ফিশ্ব কেইটাই সিহঁতৰ ঘৰ সাগৰীয় বনফুলবোৰক পহৰা দি থাকোতেই মই কেইখনমান ফটো ল’লো।
তাৰ পিছত আমি হানিক’ম্ব ম’ৰে ইল এটাই ক্লিনাৰ ৰেচ নামৰ মাছৰ দ্বাৰা নিজৰ দাঁত চাফা কৰি থকা দেখিবলৈ পালো, আন এযোৰ মাছে আনকি আমাকো বাচন মাজাৰ দৰে মাজিবলৈ আগুৱাই আহিছিল।
আমি ট্ৰিগাৰ ফিশ্ব আৰু চি আৰচিন বোলা মাছ দুবিধো দেখিলো।আনকি এটা কৰেল গ্ৰুপাৰ আৰু এটা ৰীফ অক্টোপাছক লুকা-ভাকু খেলি থকাওআমি দেখিবলৈ পালো।
খেলখনত পিছে অক্টোপাছটোৱেই জয়ী হ’ল। ভেশ সলোৱাত সিহঁত ওস্তাদ।পাইপফিশ্ববোৰোকিন্তু ভেশ ধৰাত কম নহয়। এই ছবিখনত ঘ’ষ্ট পাইপফিশ্ব দুটাক বিচাৰি উলিয়াব পাৰানে চোৱাচোন।
আমি তলিৰফালে কেইটামান হোৱাইট-টিপ ৰীফ শ্বাৰ্ককো জিৰণি লৈ থকা পালো।সিহঁতৰ পৰা ভয় কম, সেয়ে আমি সিহঁতক ওচৰৰ পৰা চাম বুলি সাঁতুৰি আগুৱাই গ’লো।
এই হক্সবিল টাৰ্টলটোৰ পিছে পিছে গৈ আমি সি প্ৰবালৰ আশে-পাশে বিচাৰি উলিওৱা এটা বঢ়িয়া সাগৰীয় স্পঞ্জ দুপৰীয়াৰ আহাৰ হিচাপে গ্ৰহণ কৰা দেখিবলৈ পালো।
নাওলৈ বুলি ঘূৰি আহি থাকোতে মাণ্টা ৰে’ এটা দেখি আমি দুয়ো শিহৰিত হৈ উঠিলো। তাৰ লগে লগে দুটা ৰেম’ৰা মাছক লৈ ই পানীৰ মাজে মাজে 'উৰি' গৈ আছিল।
কেতিয়াও পাহৰিব নোৱাৰা এই অভিজ্ঞতাক সামৰো বুলি ভাবোতেই আমি হঠাৎ ডুগং এটাক সাগৰীয় ঘাঁহ খাই থকা দেখি আত্মহাৰা হৈ গ’লো।
কি যে এক অবিশ্বাস্য  অনুভৱ!
আৰু যে কেতিয়া ডুব মাৰিবলৈ পাম!
প্ৰবাল(Corals) বোৰক আমি উদ্ভিদ নতুবা জন্তু দুয়োটা নামেৰে মাতিব পাৰো। প্ৰবালবোৰৰ ভিতৰত হাজাৰ-বিজাৰ ক্ষুদ্র জলজ উদ্ভিদ বাস কৰে আৰু সিহঁতে ইয়াক বিকাশ হ'বলৈ শক্তি প্ৰদান কৰে। সিহঁতৰ বাহিৰৰ খোলাটো টান আৰু ডাঙৰ হ'লে সিহঁত বিভিন্ন আকৃতিৰ হয়। বহুতো সাগৰীয় প্ৰাণীৰ বাবে প্লেংকটনবোৰেই(Plankton) খাদ্যৰ প্রধান উৎস। সিহঁতবোৰ জলজ উদ্ভিদ, বেক্টেৰিয়া, সৰু সৰু প্রাণী আৰু সোঁতত ওপঙি থকা ডাঙৰ প্রাণীবোৰৰ অণ্ড আৰু ডিম্বকৰ সংমিশ্ৰণ।ফেদাৰ ষ্টাৰবোৰ(Feather stars) দেখিবলৈ উদ্ভিদৰ দৰে হ’লেও আচলতে সিহঁত এক ধৰণৰ প্রাণী। ওপঙি থকা প্লেংকটনৰ কনিকাবোৰ ধৰি ধৰি খাবলৈ সিহঁতে পাখি সদৃশ হাতবোৰ ব্যৱহাৰ কৰে।
পেৰটফিশ্ব (Parrotfish)ৰ শক্তিশালী দাঁতবোৰে ভাটৌৰ ঠোঁটৰ দৰে আকাৰ ধাৰণ কৰে, যাৰ সহায়ত সিহঁতে কঠিন প্ৰবালৰ পৰা জলজ-উদ্ভিদ আঁচুৰি উলিয়ায়। ইহঁতৰ কিছুমানে প্ৰবালৰ কণিকাও ভক্ষণ কৰে যাৰ ফলত সিহঁতে মিহি ধূলিকণা সদৃশ মল ত্যাগ কৰে, আৰু সেইবোৰেই পাৰলৈ উটি আহি ধুনীয়া বগা তৰপ থকা উপকূল বনায়।ক্লাউন ফিশ্ব(Clownfish) আৰু সাগৰীয় বনফুলবোৰ (Sea anemones) সদায় একেলগে থাকে আৰু পৰস্পৰে পৰস্পৰক সহায় কৰে। ক্লাউন ফিশ্ববোৰে বনফুলবোৰৰ শুংবোৰ পৰিষ্কাৰ কৰি  অন্য মাছবোৰক আকৰ্ষণ কৰে আৰু সিহঁতে তাকেই ভক্ষণ কৰে। তাৰ বিনিময়ত বনফুলবোৰে ক্লাউন ফিশ্ববোৰক বিষাক্ত শুংবোৰৰ মাজত আঘাত নোপোৱাকৈ আত্মগোপন কৰাত সহায় কৰে।
ক্লিনাৰ ৰেচ(Cleaner wrasses) নামৰ সৰু মাছবোৰে ডাঙৰ মাছৰ দেহত থকা পৰজীৱি আৰু মৰা ছালবোৰ ভক্ষণ কৰি ডাঙৰ মাছবোৰক পৰিষ্কাৰ কৰি ৰাখে। ডাঙৰ মাছে ক্লিনাৰ ৰেচৰ ৰং আৰু নৃত্য ভংগীমা দেখি সিহঁতক বিচাৰি পায়।
ৰীফ অক্টোপাছে(Reef Octopus) ইয়াৰ ৰং আৰু ৰূপ সলনি কৰি লুকাই থাকিব পাৰে। ই প্ৰবাল প্ৰাচীৰত গাঁত বনাই ঘৰ সাজে নতুবা কেতিয়াবা ধূলিৰ তলত লুকাই থাকে। ঘ’ষ্ট পাইপফিশ্ব(Ghost Pipefish)বোৰক সাধাৰণতে যোৰ পাতি থকা দেখা যায়। সিহঁতে কেতিয়াবা মূৰটো তল কৰি ওপঙি থাকে নতুবা কেতিয়াবা সাগৰীয় ঘাঁহ, প্ৰবাল আৰু ফেদাৰ ষ্টাৰৰ মাজত লুকাই থাকে। ৰীফ অক্টোপাছৰ দৰেই সিহঁতে ৰং সলনি কৰি আনৰ লগত সহজে মিলি যাব পাৰে। হুৱাইট-টিপ ৰীফ শ্বাৰ্ক(Whitetip Reef Shark)বোৰ দেখিবলৈ ক্ষীণ, মূৰটো পিছে ডাঙৰ আৰু পিঠিৰ আৰু নেজৰ ফালৰ ফুলবোৰৰ আগভাগ হ’ল বগা। দিনৰ বেছিভাগ সময়ত সিহঁতে শুই থাকে আৰু ৰাতি  চিকাৰত ওলাই যায়।
হক্সবিল টাৰ্টলৰ(Hawksbill Turtle ) দেহটো চেপেটা, খোলাটো অসমান আৰু মুখখন শেন চৰাইৰ ঠোঁটৰ দৰে বেঁকা। মাণ্টা ৰে’(Manta Rays) নামৰ বিশালকায় মাছবিধৰ শৰীৰৰ দুয়োফালে ডেউকাৰ দৰে ফুল থাকে। এই ফুলবোৰৰ সহায়ত সিহঁতে পানীত ধুনীয়াকৈ সাঁতোৰে। কিছুমান মাণ্টা ৰে’ৰ এখন ফুলৰ মূৰৰ পৰা আনখনৰ মূৰলৈ দূৰত্ব ২৩ ফুট পৰ্যন্ত হয়!
ডুগং(Dugong )হ’ল তৃণভোজী সাগৰীয় স্তন্যপায়ী প্ৰাণী। বিশেষভাৱে গঠিত নাকৰ সহায়ত ই নিজৰ প্ৰিয় খাদ্য সাগৰীয় ঘাঁহ খায়। ডুগংবোৰক সাগৰীয় গৰুও বোলা হয়।
-
এইজনী নোৰা। নোৰাৰ পুতলাটোৰ নাম হ‘ল চেল্লা ।
নোৰাই চেল্লাক বৰ ভাল পাইছিল । সদায় তাই চেল্লাৰ লগত খেলিছিল আৰু ৰাতি একেলগে শুইছিল ।
এদিন  তাই চেল্লাক বিচাৰি নাপায় বৰ চিন্তাত পৰিল  ।
সেইদিনা নোৰাৰ মাকে চেল্লাক গা ধুৱাই দিলে ।
নোৰাই মাকৰ ওচৰলৈ গৈ কান্দি কান্দি  ক‘লে, “মই চেল্লাক বিচাৰি পোৱা নাই ।‘‘
নোৰা শোৱাৰ আগতে মাকে চেল্লাক আনি নোৰাৰ হাতত দিলেহি ।
নোৰাই বিছনাৰ পৰা জঁপিয়াই নামি লৈ চেল্লাক ধৰি নাচিবলৈ ধৰিলে ।
নোৰাই মাকক সাবটি ধৰিলে আৰু চেল্লাক ধুই পৰিষ্কাৰ  কৰি দিয়াৰ কাৰণে ধন্যবাদ জনালে ।
এসময়ত এজনী ছোৱালী আছিল, তাই বহুত সপোন দেখিছিল ।       তাই সাগৰৰ সপোন দেখিছিল, জংঘল, পথাৰ আৰু সমতল,       পাহাৰ-পৰ্বত নদীৰ সপোন দেখিছিল ।      কেতিয়াবা তাই আকাশত উৰাৰ সপোনো দেখিছিল ।       কেতিয়াবা সাগৰৰ তললৈ যোৱাৰ সপোন দেখিছিল;        কিন্তু সকলোতকৈ ভাল সপোনটো আছিল পঢ়াশালিত ছুটীৰ ঘন্টা বাজিছে,        আৰু ল‘ৰা-ছোৱালীবোৰে হাতত বেগ লৈ আনন্দ মনেৰে দৌৰি অহাৰ সপোন ।        কেতিয়াবা তাই সাৰ পাই আৱিস্কাৰ কৰে, যে তাই ঘৰত কম্বলৰ তলত নাই,        আচলতে তাই পঢ়াশালিতে টোপনিয়াই আছে আৰু বাস্তৱিকতে ছুটীৰ ঘন্টা বাজিছে !
সেই ছোৱালী জনীৰ নাম আছিল বিজয়া - তাই পানী খোৱাৰ ছুটী হ‘লে,       আৰু পঢ়াশালি ছুটী হ‘লে বৰ ভাল পাইছিল ।      তেতিয়া তাই গৈ আম্মুৰ লগত খেলিব পাৰে ।       আম্মু হ‘ল তাইৰ প্রিয় বান্ধৱী ।     পঢ়াশালিৰ পৰা চাইকেলেৰে ঘৰলৈ আহোতে সিহঁতে বহুত কথা পাতে ।       সকলো বন্ধুৱে তাইক বিজি বুলি মাতে ।  বিজিয়ে আম্মুক তাইৰ সপোনৰ বিষয়ে ক‘বলৈ ভাল পায়,        কাৰণ তাই আগ্রহৰে শুনে ।      সেয়ে নহয়, তেনে ভাল লগা সপোন তায়ো দেখিবলৈ ইচ্ছা কৰে ।        আম্মু হ‘ল এজনী শান্ত মনৰ শ্রোতা আৰু এজনী ভাল মনৰ ছোৱালী ।         অন্য কোনোবাই তাইক আমনি কৰিলে বৰ সোনকালেই কান্দি পেলায়,       কিন্তু বিজে তাইক এইবোৰৰ পৰা ৰক্ষা কৰে ।       দুষ্ট ল‘ৰা-ছোৱালী বোৰে বিজি কাষত নাথাকিলে আম্মুক কন্দুৱাবলৈ ভাল পায়,        কাৰণ তাই চকু কেইটা ডাঙৰ ডাঙৰ কৈ ভয় লগাকৈ মেলি সিহঁতলৈ চাই থাকে ।       সেই ছোৱালীহঁতক তাই ডাঙৰ মাতেৰে জোৰকৈ গালি পাৰে যাতে,       তাই এনে কৰিলে শিক্ষকৰ মনোযোগ আকৰ্ষণ কৰে বুলি সিহঁতে ভয় কৰে ।       বিজিয়ে আম্মুৰ দেখা শুনা কৰিবলৈ ভাল পায় ।        সিহঁত দুয়ো  সপোনত দেখা ঠাইবোৰৰ বিষয়ে একেলগে আলোচনা কৰে ।        সিহঁত আচৰিত হয়, সেই ঠাইবোৰনো ক‘ত থাকিব পাৰে ?
সম্ভৱ ই আমেৰিকাত হ‘ব পাৰে ?
আম্মুৱে উত্তৰ বিচাৰি ফুৰে ।       বিজিয়ে আমেৰিকা নামটো ভাল নাপায় ।        তাই কয়, ইয়াৰ পিছত তাই সেই সপোনটো দেখিলে,         কাৰবাৰ পৰা সেই ঠাইৰ বিষয়ে খবৰ কৰি জানি ল‘ব ।
এদিন ভিজি পঢ়াশালিলৈ অহা নাছিল আৰু  আম্মু গোটেই দিনটো        কাৰো লগত একো কথা নোকোৱাকৈ থাকিবলগীয়া হৈছিল ।       তাই বৰ আগ্রহেৰে তাইৰ প্রিয় বান্ধ ৱীৰ কাৰণে অপেক্ষা কৰি আছিল ।        কিন্তু বিজ পিছদিনাও অনুপস্থিত আছিল ।       গোটেই সপ্তাহটো এইদৰেই পাৰ হ‘ল ।       তাই খবৰ লৈ গম পালে, বিজৰ আইতাক বৰ অসুস্থ ।       সেয়েহে বিজ আৰু মাক-দেউতাক লৰালৰিকৈ অন্ধ্র প্রদেশত        থকা মাকৰ ঘৰলৈ যাবলগীয়া হ‘ল ।        সপ্তাহৰ শেষতো ভিজহঁতৰ কোনো খবৰ তাই নাপালে ।       দেওঁবাৰে ৰাতি আম্মুৱে শুবলৈ যোৱাৰ আগতে বৰকৈ প্রাৰ্থনা কৰিলে -       যাতে বিজয়া পিছদিনা উভতি আহি পঢ়াশালিলৈ আহিব পাৰে ।       ভিজে আইতাকক কিমান ভাল পায়, সেই কথা মনত পেলাই        তাই আইতাকৰ সুস্বাস্থ্যৰ কাৰণেও প্রাৰ্থনা কৰিলে ।
সেই ৰাতি আম্মুৱে এটা সপোন দেখিলে ।       তাই স্পষ্টকৈ  দেখিলে, তাই এখন গভীৰ জংঘলৰ মাজেৰে বিজিৰ লগত খোজ কাঢ়ি গৈ আছিল ।       সিহঁত সৰু সৰু আৰু গছ বোৰ দীঘল আৰু ডাঙৰ ডাঙৰ ।       সিহঁত খোজকাঢ়ি গৈ থাকোতে তলত পৰি থকা পাতবোৰ ভৰিৰ খোজত মোহাৰি ভাগি-ছিগি  গৈছিল ।      বহুত দূৰ অহাৰ পিছত জংঘলৰ শেষ হোৱাত সিহঁত আহি       এখন মুকলি সেউজীয়া পথাৰত উপস্থিত হৈছিলহি ।      কিছুদূৰত এটা সৰু পজাত সূৰ্য পোহৰ পৰিছিল ।        তাই ইয়াৰ কাষতে দুজনী গৰু আৰু দুটা গাৱলীয়া মূৰ্গী দেখিবলৈ পালে ।      কোনোবাই কাষৰ জেওৰাৰ ভিতৰৰ পৰা সিহঁতৰ ফালে হাত লৰাই আছিল ।       সিহঁত দুয়ো তেওঁক অভিবাদন কৰিবলৈ দৌৰি গৈছিল ।       সেয়া আছিল এগৰাকী বুঢ়া মানুহ, যথেষ্ট ওখ আৰু স্বাস্থ্যৱান ।      তেওঁৰ দীঘল পকা চুলিখিনি এডাল বেণী কৰি পিছফালে বান্ধি থোৱা আছে ।      এটা বৰ ডাঙৰ হাঁহি আৰু গভীৰ শান্ত আৰু সুন্দৰ চকু ।       তেওঁ তললৈ হাওলি সিহঁতক দুই হাতেৰে উঠাই ল‘লে ।       বিজিয়ে চিঞৰি উঠিল "আম্মা !"
সেয়া আছিল তাইৰ সুস্থ শৰীৰৰে তাই আইতাক ।       সঁচাকৈয়ে তেওঁ তাইক দেখি বৰ ভাল পাইছিল !
আম্মুৱে পিছহূৰ্ততে টোপনিৰ পৰা জগাবৰ কাৰণে মাকে তাইক জোৰেৰে ধৰি জোঁকাৰি থকা পালে ।     "আইজনী, তুমি কিয় ইমান হাঁহি আছা ?
তেওঁ সুধিলে ।       তুমি আৰু অকণমান সময় বেচিকৈ শোৱাহ‘লে আজি পঢ়াশালিলৈ যাবলৈ দেৰি হৈ গ‘লহেঁতেন !
আহা, তোমাক তৈয়াৰ কৰি দিব লাগিব ।"       আম্মুৰ টোপনি ভালদৰে ভগাই নাছিল । তাইৰ মাকে কৈ গ‘ল,      "অ‘, আৰু বিজয়াৰ মাকে আজি তেওঁলোকৰ ঘৰৰ পৰা তোমাৰ চাইকেলখন লৈ যাবলৈ কৈছে ।       বিজয়া পঢ়াশালিলৈ গৈছে । যোৱা ৰাতি আইতাকৰ লগত আহোতে তেওঁলোকৰ দেৰি হল । "      এই কথা শুনি আম্মু বিছনাৰ পৰা একে জাঁপে উঠিল । তাইৰ টোপনি ভাগি গ‘ল । তাই এইটো জানিছিল !
তাই এই সকলোবোৰ সপোনত দেখা নাছিল নে ?
তাই বিজিক এই কথা ক‘বলৈক অলপ অপেক্ষা কৰিব লাগিব !
এইটো তাইৰ জীৱনৰ সকলোতকৈ ভাল লগা সোমবাৰ হ‘ব ।
১ ক .
ল‘ৰা-ছোৱালীবোৰে উদ্যানখনত আনন্দ মনেৰে খেলি আছে ।
১ খ          ল‘ৰা-ছোৱালীবোৰে এইখন উদ্যানত আনন্দ মনেৰে খেলা নাই ।          কিয়, তুমি বিচাৰি উলিয়াব পাৰিবা নে ?
২ ক ।   ল‘ৰা-ছোৱালীহঁতে দল বান্ধি খেলিছে ।
২ খ ।     ল‘ৰা-ছোৱালীহঁতে দল বান্ধি খেলা নাই ।     কিয় ক‘ব পাৰিবা নে ?
৩ ক । মানুহবোৰে এখন পৰিষ্কাৰ উদ্যানত খোজকাঢ়ি আছে ।
৩ খ     মানুহবোৰে বিশৃংখল উদ্যান এখনত খোজ কাঢ়িছে ।            ক‘ব পাৰিবা নে কিয় ?
৪ ক।    ল‘ৰা-ছোৱালীবোৰে একেলগে স্ফূ্ৰ্তি কৰিছে ।
৪ খ ।                  ল‘ৰা-ছোৱালীহঁতে স্ফূৰ্তি নাই কৰা ।                  তুমি কাৰণ বিচাৰি উলিয়াব পাৰিবা নে ?
৫  ক ।                   এই  উদ্যানৰ পানী পৰিষ্কাৰ ।
৫ খ ।     এইখন উদ্যানৰ পানী পৰিষ্কাৰ নহয় ।                 কিয় তুমি ক‘ব পাৰিবা নে ?
পাৰ্থক্য বিচাৰা ।          এখন উদ্যানত ল‘ৰা-ছোৱালীহঁতে আনন্দ মনেৰে খেলা-ধূলা কৰি বন্ধুত্ব কৰিছে ।           আন এখন উদ্যানত ল‘ৰা-ছোৱালীবোৰ মৰমীয়ালো নহয়,  সহনশীলো নহয় ।         কোনে সকলোতকৈ বেচি পাৰ্থক্য বিচাৰি উলিয়াব পাৰিব -         তোমাৰ বন্ধুৱে, শিক্ষকে, মা-দেউতাই, নে তুমি ?
১ ক,    ১ খ ।       ১। দুটা শিশুৱে একে সময়তে জুলনাত জুলিবলৈ বিচাৰিছে ।       ২। মাঙ্কি বাৰত উঠা এটা শিশুৰ ভৰিত ধৰি আন এটা শিশুৱে টানিছে ।      ৩। এটা শিশুৱে বালিৰ বাকচত সোমাবলৈ বিচৰা সকলোৰে গালৈ বালি চটিয়াইছে ।       ৪। মাঙ্কিবাৰৰ দুডাল ৰড নাই ।       ৫। জুলনাৰ ৰঙা চিট এটা নীলা হৈ গৈছে  ।       ৬। বালিৰ বাকচত থকা বেলচাখন নাই ।
২ (ক),  ২(খ)         ১। এজনী ছোৱালীয়ে ৰেফাৰীৰ লগত তৰ্ক কৰিছে ।         ২।  বল খেলি থাকোতে দুটা শিশুৱে ইটোৱে সিটোক প্রায় ভুকু মাৰিছিলেই ।         ৩। এটা দলৰ খেলুৱৈয়ে আনটো দলৰ ল‘ৰা এটাক লেং মাৰি দিছে ।         ৪। সকলো বগাত নীলা চেক থকা চোলাবোৰ বগাত নীলা লাইন থকা হৈ গ‘ল ।         ৫। এজনী ছোৱালীয়ে বেলেগকৈ চুলি বান্ধিছে ।         ৬। ৰেফাৰীৰ ডিঙিত এটা নীলা ৰঙৰ সুহুৰী আছে ।      ৩ (ক)  ৩  (খ)         ১ । এজন মানুহে টফি মেৰিউৱা কাগজ এখন মাটিত পেলাই দিছে ।         ২ । চাহ দোকানীটোৰ চাৰিওফালে প্লাষ্টিক কাপবোৰ পৰি আছে ।         ৩ । এটা ল‘ৰাই কিছুমান জাবৰ আনি জাবৰ পেলোৱা বাকচটোত দলিয়াই দি গুচি গ‘ল ।         ৪ । জোপোহাটোত এটা নীলা প্লাষ্টিকৰ মোনা পৰি আছে ।          ৫ । উদ্যানৰ চাৰিওফালৰ বেৰাবোৰ পুৰণা পোষ্টাৰৰে ভৰি আছে ।          ৬ । লাইটৰ খুঁটাটোৰ তলত বহুতো লেতেৰা পৰি আছে ।
৪(ক),  ৪(খ)        ১ । সেউজীয়া চোলা পিন্ধা ছোৱালী এজনীয়ে সিহঁতৰ লগত জঁপিয়াবলৈ ধৰা ল‘ৰাটোক খং কৰিছে ।         ২ । কেইটামান সৰু ল‘ৰা-ছোৱালীয়ে, সিহঁতৰ ৰ‘লাৰ স্কেটাৰ লৈ বহি আছে ।                ডাঙৰ ছোৱালীজনীয়ে সিহঁতক স্কেটিং কৰিবলৈ দিয়া নাই ।          ৩ ।  ৰ‘লাৰ স্কেটিং কৰা ল‘ৰা এটাই আনটোক কিলাকুটিৰে খুন্দিয়াই দিছে ।          ৪ । এটাৰ জোতাৰ ফিটা খুলি আছে ।          ৫ ।  হপস্কট্ চ খেলা ঠাইখিনিত আৰু এটা ঘৰ আছে ।          ৬ । এজনীৰ স্কিপিং ৰচীডাল নীলা ।              ৫ (ক), ৫ (খ)           ১ । বাগিছাৰ কাষত ৰৈ থকা ৰঙা চোলা পিন্ধা ল‘ৰাটোৱে এটা ফুল ছিঙিলে ।           ২। এটা শিশুৱে কুকুৰ এটাৰ নেজ ডাল লৰাই আছে । কুকুৰটোৱে খং উঠাৰ নিচিনা লাগিছে ।           ৩ । জগিং কৰা লোক এজনে পানীত থু পেলাইছে ।           ৪ । বাগিছাৰ এটা ফুলৰ ৰং হালধীয়া ।           ৫। পানীবোৰত ফেন উঠিছে ।           ৬ । হাঁহটো পুখুৰীৰ পৰা উঠি আহোতে তাৰ পাখিত ক‘লা জলীয় বস্তু কিছুমান লাগি আহিছে ।
ৰীনা  দেউতাকৰ লগত খেতি পথাৰলৈ গল।
দেউতাকে কাম কৰিবলৈ ল'লে। ৰীনাই পথাৰখনতে ঘূৰিফুৰিলে।
তাই পথাৰত ম'ৰা চৰাই এটা দেখা পালে। তাই ম'ৰা চৰাইটোৰ কাষলৈ গ'ল।
তেতিয়াই ৰিমঝিমকৈ বৰষুণ দিবলৈ ধৰিলে।
বৰষুণ দিয়া দেখি ম'ৰা চৰাইটোৱে নাচিবলৈ আৰম্ভ কৰিলে।
তাকে দেখি তাইও নাচিলে।
ৰীনাৰ নাচ দেখি চৰাইটোৱে নিজে নাচিবলৈ পাহৰিলে।
ম'ৰা চৰাইটোৱে তেতিয়া  এটা চুকত থিয় হৈ ৰীনাৰ নাচ চাবলৈ ধৰিলে।
ইয়াত নাই, তাতো নাইতুমি ক‘লৈ গ‘লা?
চোফাতো নাই।বিছনাৰ তলতো নাই।
বাকচতো নাই।মোৰ ভন্টীৰ চোলাৰ তলতো নাই।
গাৰুৰ তলতো নাই।মোৰ বেগতো নাই।উহু... উহু... হু, তুমি কলৈ গ‘লা?
মই ঘৰৰ প্রত্যেকটো কোঠাতে চালো,সকলোবোৰ কিতাপৰ তলতো চালো।
মই চকীৰ তলত চালো,টুলখনৰ তলতো চালো।তুমি ক‘লৈ গ‘লা?
আইতা ফুৰিবলৈ গৈ সোনকালেই ঘূৰি আহিল।তেওঁ ক‘লে, “চোৱা, মই পাৰ্কত কি পালো।”
“ই দুলিব পাৰে, ই জঁপিয়াব পাৰে, ই ঘূৰিব পাৰে, ই উভতিও আহিব পাৰে।হা-হা,  হি-হি,” আইতাই খিক্ খিকাই হাঁহিলে।
আইতা!
তোমাক বহুত ধন্যবাদ!মোৰ মৰমৰ লাটুম টো পােৱাৰ কাৰণে!
“লাটুম?
কি মজাৰ নাম!কি মজাৰ খেলা বস্তু!মই ইয়াৰে খেলিম,ই মোক বহুত আনন্দ দিয়ে!”
হাঁহিছে, হাঁহিছে, হাঁহিয়েই গৈছে,আইতাই মোৰ সৰু পুতলাটোৰ লগত গোটেই দিনটো খেলিছে!
আৰে, ৰাতিপুৱালেই নেকি?
আম্মী (মা) বা আব্বুই(দেউতাই) মোক নজগালে কিয়?
মোৰ যে স্কুল আছে তেওঁলোকে পাহৰি গ’ল নেকি?
নে তেওঁলোকে মোকেই পাহৰি গ’ল?
মানুহবোৰ আছে ক’ত বাৰু?
মায়েই শুধিলে, “নুৰাইন!
তুমি নিজেই সাৰ পালানে?” মই তেওঁক গৈ সাৱটি ধৰিলোঁ। সকলোবোৰ ইমান গম্ভীৰ হৈ কিয় আছে?
আৰু আজি ৰাতিপুৱাই মা, দেউতা, ককা আৰু আইতাই কিয় টি.ভি চাই আছে?
মই সুধিলোঁ, “আম্মী, আজি বাৰু দেওবাৰ নেকি?” আম্মী বিজ্ঞান বিষয়ৰ শিক্ষয়িত্ৰী আৰু সাধাৰণতে আমি স্কুললৈ একেলগে খোজকাঢ়ি যাওঁ। তেওঁ ক’লে, “নহয়, নুৰী। আজি বিদ্যালয়হে বাতিল কৰা হৈছে।” “অহ,” মই যিমান পাৰোঁ হতাশ হোৱাৰ অভিনয় কৰি ক’লোঁ। কিন্তু ভিতৰি মই যে কিমান ৰং পাইছোঁ!
মই ক’লোঁ, “তেন্তে মই ৱাছিমৰ ঘৰলৈ খেলিবলৈ যাব পাৰিম চাগে।”
ৱাছিম আৰু মই দুয়োজনেই দ্বিতীয় শ্ৰেণীত পঢ়োঁ। কিন্তু আমাৰ শ্রেণীকোঠা বেলেগ বেলেগ আমি একেবাৰে সৰু থকাৰে পৰা চুবুৰীয়া হিচাবে বাস কৰি আহিছোঁ। বন্ধৰ দিনত প্রায়ে ঘৰৰ মানুহে নিচিঞৰালৈকে আমি একেলগে খেলোঁ, আপেল গছৰ ওপৰত দুলি থাকোঁ আৰু গোলাপ ফুলৰ জোপোহাৰ ওপৰেৰে চিঞৰি চিঞৰি সময় কটাওঁ। আনকি আমি দুয়ো জনে একেলগে ১৪টাকৈ খেলো আৱিষ্কাৰ কৰিছোঁ। ৱাছিম মোৰ প্ৰিয় বন্ধু, আৰু মোৰ এজন ভাল প্ৰতিদ্বন্দ্বীও।
আব্বুৱে মোক অলপ গাখীৰ আৰু চোচৌৰ ব্ৰেড খাবলৈ দিলে। এই ব্ৰেডটো ৱাছিমৰ ঘৰৰ বেকাৰীখনৰপৰা অনা। বিশেষভাৱে কিচমিচ দি বনোৱা ব্ৰেডটো মোৰ বৰ প্ৰিয়।আব্বুৱে ক’লে, “নুৰী, ৱাছিমৰ ঘৰলৈ গৈ লাভ নাই। সি তাৰ আম্মীৰ লগত কিছুদিনৰ বাবে জম্মুলৈ গৈছে।”
আজিৰ বাতৰিবোৰ যেন কিবা ভয়লগা। আইতাই টিভিৰ শব্দটো অলপ বঢ়াই দিলে। আম্মী, আব্বু, দাদু আৰু নানীয়ে সৰু-সৰুকৈ কিবা কথা পাতি আছে। আম্মীয়ে চেলাউৰিযোৰ ওপৰলৈ উঠাই এক প্ৰশ্নবোধক চিনৰ আকৃতিৰ দৰে কৰিছে। আব্বুৱে ওঁঠটো বিদৰাই মূৰ জোকাৰি দিছে। দাদুৱে সৰুকৈ উচ্চাৰণ কৰিলে: কা-ৰ্ফি-উ। তেওঁলোক আটাইকে খুব চিন্তিত হোৱা যেন লাগিল।
পিছে ৱাছিম জম্মুলৈ গ’ল কিয়?
কেইদিনমান আগতে স্কুলৰপৰা ঘৰলৈ খোজ কাঢ়ি আহি থাকোঁতে ৱাছিমেতো কৈছিল যে আমি দুয়ো চাইকেল চলাবলৈ শিকা উচিত। “আমি এমাহৰ ভিতৰতে শিকি লওঁ ব’লা আৰু তাৰ পাছত স্কুললৈ যাওঁতে আমি প্রতিযোগিতা কৰি চাইকেল চলাই যাব পাৰিম। হ’বনে?” ওঁ!
ৱাছিমে চাগে জম্মুলৈ তাৰ সম্পৰ্কীয় ভায়েক ৰফিকৰপৰা চাইকেল চলোৱা শিকিবলৈ গৈছে। পিছে মই এতিয়া কেনেকৈ শিকোঁ?ঠিক তেনেতে আব্বুৱে ক’লে যে তেওঁ আজি অফিচলৈ নাযায়। তেওঁ ক’লে, “ৰাস্তাত আজি আৰু বেছি চি.আৰ.পি.এফ জোৱানে পহৰা দি আছে। সেয়েহে মোৰ সম্পাদকে মোক ঘৰৰপৰাই কাম কৰিব পাৰিম বুলি কৈছে।”
আব্বু ঘৰতে থাকিব?
তেন্তে মই এক ছেকেণ্ডো নষ্ট কৰাটো উচিত নহয়!
“আব্বু!
তুমি মোক নতুন চাইকেলখন চলাবলৈ শিকাই দিবানে?....
শিকাই দিয়ানা, আব্বু!”আব্বুৱে মোৰফালে চাই ক’লে, “নিশ্চয় শিকাম, নুৰী। কিন্তু আগতে তোমাৰ পুৱাৰ আহাৰ খাই লোৱা।” মই দৌৰাদৌৰিকৈ গোগ্রাসে আহাৰ খাই শেষ কৰিলোঁ। হে মহান গাখীৰ আৰু চোচৌৰ ব্ৰেড!
এয়া তোমালোকৰ যাদু দেখুওৱাৰ সময়। মোক শক্তিশালী কৰি তোলা!
চাইকেল অভিযানৰ বাবে শক্তিশালী কৰি তোলা!
মিছন চাইকেলঃ প্ৰথম দিনচাইকেলখন দেউতা আৰু মায়ে মোক দিয়া ঈদৰ উপহাৰ। চাইকেলখন জিলিকি নুঠালৈকে মই সেইখন চাফা কৰিলোঁ। ট্ৰিং ট্ৰিং!
মই বেলৰ টিংটিঙীয়া শব্দ বৰ ভাল পাওঁ। “দেউতা…!”আইতাই দূৰৈৰ পৰা মোক মাত লগালে, “নুৰী, তুমি ইমান চিঞৰি কিয় আছা?” দেউতাৰা এইমাত্ৰ বাহিৰত কি হৈছে চাবলৈ ওলাই গৈছে।“কিন্তু দেউতাই মোক চাইকেল চলোৱা শিকাব বুলি কথা দিছিল!”আইতাই তেওঁৰ বাগিচাৰ সঁজুলিবোৰ একাষৰীয়াকৈ থৈ দিলে। “অহ, চাইকেল?
আইতাই ক’লে,” “মই তোমাক শিকাব পাৰোঁ।”মই সুধিলোঁ, “কিন্তু নানী, তুমি চাইকেল চলাব জানা জানো?”“নুৰী, মোৰ আইজনী, মই মোৰ স্কুলৰ ভিতৰত আটাইতকৈ বেগী চাইকেল আৰোহী আছিলোঁ। এতিয়া দিয়াচোন, তোমাৰ ভৰি দুখন পেডেলত থৈ দিয়া, সেই দেৱালখনৰ পিনে চিধাকৈ চোৱা আৰু পেডেল মাৰিবলৈ আৰম্ভ কৰা।”
মই সমুখৰ দেৱালৰ পিনে থকা গছডালত লাগি থকা একমাত্র নৰা বগৰীটোৰ ওপৰত লক্ষ্য স্থিৰ কৰিলোঁ।লক্ষ্য স্থিৰ কৰা......... লক্ষ্য স্থিৰ কৰা......... লক্ষ্য স্থিৰ কৰা......... নানী ক’ত আছে?
পিছলৈ ঘূৰি চাওঁতেইমনোযোগ!
মই দেৱালখন একেবাৰে দেখা নাছিলোঁ। নানীয়ে ওচৰলৈ দৌৰি আহিল আৰু ক’লে, “নুৰী, দুখ পালা নেকি?” মই ভালদৰে চালোঁ। নাই, পোৱা নাই। কিন্তু মোৰ এতিয়াও কান্দো কান্দো লাগি আছে। “চাইকেল চলোৱাটো বহুত টান অ’, নানী।” আইতাই ক’লে, “ধেৎ এইজনী।” তেওঁ মোৰ কপালত এটা চুমা দিলে। “চাইকেল চলাওঁতে মনত ৰাখিবলগীয়া প্ৰথম কথাটো হ’ল সদায় আগফালে চোৱাটো। দ্বিতীয়তে, বাগৰি পৰাটো বেয়া কথা নহয়। এনেকৈয়ে তুমি শিকিবা।” মই আকৌ চাইকেলত উঠি ল’লোঁ।
দ্বিতীয় দিন “নিৰ্দিষ্ট ঠাইলৈ গৈ সাজু হোৱা... এক, দুই.....তিনি।”
তৃতীয় দিনচাইকেল চলোৱাৰ অনুশীলনৰ পিছত নানী আৰু মই আপেল চিঙিলোঁ। মই এবাৰ সন্তৰ্পণে বাহিৰৰ ৰাস্তালৈ চাই পঠিয়ালোঁ – কোনো মানুহ নাই। নানীয়ে ক’বলৈ ধৰিলে, “তোমাৰ আব্বু যেতিয়া তোমাৰ বয়সৰ আছিল, আমি এনেকৈ ভিতৰতে সোমাই থাকিবলগীয়া হৈছিল।” পিছত গম পালোঁ যে সেই সময়তে নানীয়ে আম্মী আৰু মাহীক চাইকেল চলাবলৈ শিকাইছিল। তেওঁলোকে প্রায়ে চাইকেলৰপৰা বাগৰি পৰিছিল আৰু দৌৰি দৌৰি নানীৰ ওচৰলৈ আহিছিল। “তুমি বহুত সাহসী দেই, মোৰ নুৰী। তুমি সঁচাকৈ এগৰাকী ভাল চাইকেল আৰোহী হ’বা।” মই সুধিলোঁ, “ৱাছিমতকৈও বেগীনে?” “আটাইতকৈ বেগী!”
চতুৰ্থ দিন “নানী..........!” এহ!
নানীয়ে চাদত শীতকালৰ বাবে পাচলি শুকুৱাই আছে। এতিয়া কোনে মোক চাইকেল চলোৱাত সহায় কৰিব?
বাতৰি কাকতখনৰ আঁৰৰ পৰা দাদুৱে মাত লগালে, “মই শিকাম নেকি?”দাদুক এইখিনি সময়ত ঘৰত দেখা পোৱাটো বৰ আচৰিত কথা। আচৰিত, কিন্তু বৰ মজাৰ কথা!
“দাদু, আজি তুমি তোমাৰ বন্ধুবোৰৰ লগত খোজ কাঢ়িবলৈ যোৱা নাই?” “যাব নোৱাৰোঁ নহয়। সান্ধ্য আইন চলি আছে যে। কিন্তু মই মোৰ নাতিনীৰ পিছে পিছে দৌৰিওটো ব্যায়াম কৰিব পাৰোঁ!”মজা...!
মই আকৌ সেই নৰা বগৰীটোৰ ফালে চাবলৈ সাজু হ’লোঁ আৰু বাগৰি পৰাৰ কথা নাভাবিবলৈ চেষ্টা কৰিলোঁ। পিছে ঠিক তেনেতে দাদুৱে এটা বৰ ভয়লগা পৰামৰ্শ দিলে। তেওঁ মোৰ চাইকেলৰ পিছফালে প্রশিক্ষণৰ বাবে থকা চকাকেইটা খুলি দিব বিচাৰিলে।
মই সঁচাকৈ মাত্র দুটা চকাৰে চাইকেল চলাব পাৰিমনে?
এয়াচোন চাৰ্কাচ দেখুওৱাৰ দৰে হ’ব!
দাদুক কথাটো কোৱাত তেওঁ ডাঙৰকৈ হাঁহিলে আৰু ক’লে, “ৰাস্তাতচোন সকলোৱে এনেকৈয়ে চলায়, নুৰী। তুমি মাত্র ভালদৰে অনুশীলন কৰিব লাগিব।”দাদু আৰু মই কিছুমান সঁজুলিৰে সৰু সৰু চকাবোৰ খুলি পেলালোঁ।
পঞ্চম দিন আ-আ-আ-স্!
ষষ্ঠ দিন এতিয়াও আমাৰ বাহিৰলৈ যোৱাৰ অনুমতি নাই। মই আম্মীক সুধিলোঁ, “এই জপনাখন বাৰু ওখ হৈ গৈ আছে নেকি?”
সপ্তম দিন “উফ্, ঘৰত থাকি থাকি বিৰক্ত হৈ গৈছোঁ!
মই স্কুললৈ যাব খোজোঁ!
জপনাখন খোলানা!
খোলা এইখন!” “মোৰ বৰ বেয়া লাগিছে, নুৰী। মই যদি তোমাক বাহিৰলৈ উলিয়াই নিব পাৰিলোঁহেঁতেন!
তুমি এই ভয়লগা দিনবোৰৰ মুখামুখি হ’ব নালাগিলেই ভাল পালোহেঁতেন।” আম্মীয়ে ক’লে।
অষ্টম দিন মই ককাক সুধিলোঁ, “ককা, সান্ধ্য আইন কি বাৰু?” ককায়ে প্রশ্নটো শুনি অলপ অসুবিধাৰ সন্মুখীন হোৱা যেন লাগিল। তেওঁ ক’লে, “ইয়াৰ অৰ্থ হ’ল চৰকাৰে আমাক বাহিৰলৈ ওলাবলৈ মানা কৰে, কিয়নো ৰাস্তাবোৰ এতিয়া আমাৰ বাবে অলপো নিৰাপদ নহয়।” মই বাহিৰলৈ যাব খোজোঁ, মোৰ বন্ধুবোৰলৈ মোৰ মনত পৰিছে, আনকি মোৰ শিক্ষকবোৰলৈও মনত পৰিছে।মই সুধিলোঁ, “আৰু কিমান দেৰিলৈ আমি ঘৰত থাকিব লাগিব?” “মই নাজানো, নুৰী।” দাদুৱে এটা হুমুনিয়াহ কাঢ়ি ক’লে। ডাঙৰ মানুহবোৰে সাধাৰণতে “মই নাজানো” বুলি ক’বলৈ ভাল নাপায়, গতিকে বিষয়টো নিশ্চয় গভীৰেই হ’ব। মই দাদুৱে মন মাৰি থাকিলে মোৰ বৰ বেয়া লাগে। গতিকে মই থিয় হৈ ক’লোঁ, “হ’ল, এতিয়া জিৰণি বহুত হ’ল। অনুশীলন কৰোঁগৈ ব’লা, মই ৱাছিমক হৰুৱাব লাগিব নহয়!”
দশম দিনএইবাৰ ভালদৰে ব্ৰেক মাৰিবলৈ মোক শিকোৱাৰ পাল আম্মীৰ। আমি গোটেই আবেলিটো অনুশীলন কৰিলোঁ। দাদু আৰু নানী চাহ খাবলৈ ওলাই অহাৰ সময়ত, মই কিমান শিকিলোঁ দেখুৱাবলৈ সাজু হ’লোঁ। ঠিক তেনেতে এটা ডাঙৰ শব্দ শুনিলোঁ। ধুম!
ধুম!
মানুহবোৰে চিঞৰিছে, “আমাক কি লাগে?পিছৰ শব্দটো কি হ’ব মই গমেই পাইছিলো, “স্বাধীনতা!”মোৰ চকুত পোৰণি উঠিল। আম্মীয়ে মোক ডাঙি লৈ ঘৰৰ ভিতৰলৈ দৌৰিলে।
খোৱা টেবুলত আমি ঘূৰণীয়াকৈ ওচৰা-ওচৰিকৈ বহিলোঁ। সকলোৰে কাহ উঠিছে। মই জানিব বিচাৰিলোঁ, “আম্মী, সেয়া কি আছিল?” মায়ে মোক সাৱটি ধৰিলে আৰু ক’লে, “মানুহবোৰে তাত কাজিয়া কৰি আছে, নুৰী।” তেওঁ মোৰ চকু দুটা মচি দিলে। মোৰ চকুৰপৰা পানী ওলাই থকা গম পালোঁ। আম্মীৰো একেই অৱস্থা। আম্মীয়ে ক’লে, “কেতিয়াবা এনেকুৱা হ’লে তুমি ৰুমালেৰে নাক-মুখ ঢাকি ল’বাদেই, ঠিক আছে?” মই তেওঁক জোৰকৈ সাৱটি ধৰিলোঁ। মই ভাগৰি পৰিছোঁ আৰু ভয়ো লাগিছে। পিছে সকলোৱে ভয় খোৱা যেন লাগিছে। নানীয়ে চাইকেল চলোৱাৰ প্ৰথম দিনাই মোক কোৱা কথাটো মনত পৰিল - মই সাহসী হ’ব লাগিব।
একাদশ দিনপিছদিনাখন ৰাতিপুৱা আব্বুৱে মোক জগাই দিলে। “উঠা, এলেহুৱা ছোৱালী। আজি মই তোমাক চাইকেল চলাবলৈ শিকাম।” মই সুধিলোঁ, “এতিয়া ভয় নাই ন, আব্বু?” আব্বুৱে ক’লে, “ক’ৰবাত কিবা হ’লে মই তোমাৰ খেয়াল ৰাখিমেই, হ’বনে?
আৰু শুনিছোঁ ৱাছিম কেইদিনমানৰ ভিতৰতে ঘূৰি আহিব। তুমি প্ৰতিযোগিতাৰ বাবে সাজু হ’ব নালাগিব জানো?” মই দাদু, নানী আৰু আম্মীয়ে শিকোঁৱাৰ দৰেই চাইকেল চলাই আব্বুক দেখালোঁ। দিশ সলাবলৈ শিকিলোঁ!
আৰু মাটিত ভৰি নিদিয়াকৈ চাইকেল চলাবলৈ শিকিলোঁ।
অকলে অকলে চাইকেল চলাই মোৰ আমনি লাগিবলৈ ধৰিছিলেই। তেনেতে ৱাছিম ঘৰলৈ উভতি আহিল। অৱশেষত!
আব্বুৰপৰা গম পালোঁ যে সেনাই সান্ধ্যআইন কেইঘণ্টামানৰ বাবে উঠাই দিছিল আৰু লগে লগে ৱাছিমৰ আম্মীয়ে গাড়ী চলাই শ্ৰীনগৰলৈ উভতি আহিছিল। ৱাছিমে হাতত যিমানখিনি ধৰে সিমানখিনি চোচৌৰ ব্ৰেড লৈ আনিছিল। মই ‘চাইকেল অভিযান’ৰ সময়ত লক্ষ্য স্থিৰ কৰিবলৈ ব্যৱহাৰ কৰা নৰাবগৰীটো তাক দি দিলোঁ। তাক নিৰাপদে থকা দেখি যে কিমান সুখী হ’লোঁ!
মই ক’লোঁ, “যোৱা, তোমাৰ চাইকেলখন লৈ আহাঁ, ৱাছিম।” কিন্তু ৱাছিমে দুখেৰে ক’লে, “চাইকেলখন মই ৰাস্তাৰ ফালে বাহিৰতে এৰি থৈ গৈছিলোঁ। পিছে কাজিয়াৰ সময়ত সেইখন বেয়াকৈ বেঁকা হৈ গ’ল।” অহ!
বেচেৰা ৱাছিম!
আমাৰ চাইকেল অভিযান এতিয়া কেনেকৈ সম্ভৱ হ’ব?
অ ৰ’বা ৰ’বা, মোৰ এটা বুদ্ধি খেলাইছে।
চাইকেল অভিযান: অন্তিম দিন
-
মাকে ক’লে, “মই তোমাক কোঁচত  ল’ব নোৱাৰো ।’’       “তুমি বৰ ডাঙৰ !’’
দেউতাকে ক’লে, “তুমি  পাঠশালালৈ  অকলে যাব নোৱাৰা  !‘‘     “তুমি বৰ সৰু !’’
ককাকে ক’লে, “তুমি পালনাত  শুব নোৱাৰা চানু !‘‘      “তুমি বৰ ডাঙৰ !
‘’
আইতাকে ক’লে  “তুমি    কেঁচুৱাটোক পাৰ্কলৈ লৈ যাব  নোৱাৰা চানু !
‘’        “তুমি বৰ সৰু !
‘’
চানু হায়ৰাণ হ’ল ।                                            বৰ ডাঙৰ !
বৰ সৰু !
তাই একে সময়তে কেনেকৈ বৰ ডাঙৰ আৰু বৰ সৰু হ’ব পাৰে ?
গুলপীয়া চোলাটোপিন্ধিবলৈ তাই বৰ ডাঙৰ ।      চৌকা জ্বলাই পিঠা কৰিবলৈ    তাই বৰ সৰু ।
ককাদেউতাৰ বোকোচাত  উঠিবৰ কাৰণে তুমি বৰ ডাঙৰ  ?
কেঁচুৱাটো কোঁছত ল’বৰ কাৰণে তুমি বৰ সৰু ?
“ প্রকৃততে মই ডাঙৰ নে সৰু ?‘‘   চানু আচৰিত হ‘ল ।
ৰাতিপুৱা হ'ল।
বেলি ওলাল।
পূৱৰ পৰা গৈ।
পশ্চিমত মাৰ যায়।
“আইতা!
আইতা!”“আজি আমি নাৰিকলৰ বৰ্ফি বনাওঁ, ব’লানা!” সূৰযে তাৰ আইতাকক ক’লে।“ব’লানা বনাআআআওঁ!”
“হে: হে: হে:!
তুমি যদি মোক সহায় কৰোঁ বুলি কোৱা, তেতিয়াহে বনাম, হ’বনে?” আইতাই উত্তৰ দিলে।“কৰিইইইম!”
সূৰযে চিঞৰিলে, “আইতা, তুমি সাজু নে?”“সাজু!”, আইতাই ক’লে।
“আমি শুকান নাৰিকলবোৰহে পাৰিম দেই!
চাবা চাবা!
গৈ আছে!”                 হুশ্ব্... ধাম্!
“এতিয়া আমি নাৰিকল কাটিম...”থাপ্!
কেৰেক্!
সূৰযৰ পেটে “কোৰকোৰ” শব্দ কৰিলে!সেই শব্দ শুনি আইতাই খিক্- খিক্ কৈ হাঁহিলে।
“এইবাৰ আমি নাৰিকলটো                                  ফালিম... এনেকৈ!”খটাক্!
“আৰু এতিয়া ভিতৰৰ নাৰিকলখিনি খৰক খৰককৈ ৰুকিম-”
“কেৰাহীত আন গোটেইবোৰ উপাদানৰ লগত সেইখিনি মিহলাম।...”“বাহ, ইমান ভাল গোন্ধ ওলাইছে, আইতা!”
“তাৰ পিছত সেই গোটেইখিনি ট্ৰে এখনৰ ওপৰত ঢালি দিম…বাবা, তাৰপিছত, এইখিনি ঠাণ্ডা নোহোৱালৈ আমি অলপ ৰ’ব লাগিব!”
“এতিয়া এইবোৰ ধুনীয়াকৈ সৰু      সৰু টুকুৰা কৰি কাটিম।…”                                       চুৱেক                                      চুৱেক
﻿“আমাৰ নাৰিকলৰ বৰ্ফি খাব পৰা হৈ গ’ল। হা: হা: হা:” “আউম আউম আউম!”
আইতাৰ বৰ্ফিখিনি কেইটামান সৰল যন্ত্র  ব্যৱহাৰ কৰি বনোৱা হৈছিল। সাধাৰণ যন্ত্রৰ সহায়ত কোনো এটা কাম সহজে কৰিব পাৰি। এনে সাধাৰণ যন্ত্র ছয়প্রকাৰৰ আছে:১) হেলনীয়াপৃষ্ঠ২) লিভাৰ৩) চকা আৰু অক্ষদণ্ড
৪) শাল্ ৫) কপিকল ৬) স্ক্ৰুনাৰিকলৰ বৰ্ফি বনাওঁতে সূৰয আৰু আইতাই ওপৰৰ কোনকেইটা সৰল যন্ত্র ব্যৱহাৰ কৰিছিল তুমি বিচাৰি উলিয়াব পাৰিবানে?
-
তেনজিন আৰু তাচি আছিল সুদূৰ তিব্বতৰ দুজন কণিষ্ঠ ভিক্ষু। সিহঁতে বাস কৰিছিল এখন অতিশয় শুৱনি সেউজীয়া পাহাৰৰ ওপৰৰ সৰু বৌদ্ধবিহাৰত। বৰষুণ আহিলে এই ঠাইখন চালে চকু ৰোৱা হৈ পৰিছিল।এদিন ৰাতিপুৱাৰ কথা। তাচিয়ে খিড়িকীৰে বাহিৰলৈ চাই দেখিলে বাহিৰত দবাপিটা বৰষুণ। বোকাময় ৰাস্তাবোৰত বৰষুণৰ পানীৰে ঢেৰ সৰু সৰু স্ৰোতৰ সৃষ্টি হ’ল। আবেলিলৈ কাগজৰ নাও চলাই সময় অতিবাহিত কৰিবলৈ তাচিৰ মনটো লকলকাই উঠিল।
তাৰ পিছত তাচি আৰু তেনজিনে লগ হৈ কেবাখনো কাগজৰ নাও বনালে। বৰষুণ এৰাৰ লগে লগে দুয়ো বাহিৰলৈ লৰ মাৰিলে। নিজ হাতেৰে বনোৱা কাগজৰ নাও কেইখন সিহঁতে পানীত উটুৱাই দিলে কিছুমান সৰু, কিছুমান আকৌ ডাঙৰ ডাঙৰ। পানীৰ ওপৰত নাওকেইখন বৰ ধুনীয়াকৈ উটি যাব ধৰিলে। দুয়ো খুব ৰং পালে।
দৌৰ মাৰি ঘৰলৈ উভতি আহোতে সিহঁতে জেন লবছাঙক দেখা পালে। জেনলা বাস কৰিছিল আন এখন বৌদ্ধবিহাৰত আৰু ল'ৰা-ছোৱালীবোৰক ঢেৰ মজাৰ সাধু কৈছিল। “জেনলা”, তেনজিনে চিঞৰ মাৰিলে, “এই নাওবোৰ কিয় পানীত ওপঙি থাকে তাৰে এটা কাহিনী আমাক কোৱানা!”জেন লবছাঙে অলপ সময় কিবা গুণা-গথা কৰিলে আৰু ক’লে, “নাও কিম্বা জাহাজবোৰ কিদৰে ওপঙি থাকে মইতো ক’ব নোৱাৰিম। কিন্তু, জানিবলৈ পিছে মই বৰ ইচ্ছুক।“জেনলা: তিব্বতীয় ভাষাত গুৰুক সন্মানেৰে কৰা সম্বোধন
জেনলা আৰু ল’ৰাহালে বিজ্ঞানৰ শিক্ষয়িত্ৰী চোনম বাইদেউক গৈ পানীত নাও ওপঙাৰ কাৰণটো  সোধাৰ সিদ্ধান্ত ল’লে। তেনজিন আৰু তাচিয়ে আলফুলে জেন লবছাঙক চকীৰ পৰা উঠালে আৰু হাতত ধৰি দুয়ো তেওঁক খোজ কঢ়াত সহায় কৰি দিলে। তেওঁলোক যেতিয়া  চোনম বাইদেউৰ ঘৰ গৈ পালে, সেই সময়ত তেওঁ এখন কিতাপ পঢ়ি আছিল।
“তাচি ডেলেক”,  জেনলা,  তাচি আৰু তেনজিনে একেলগে ক’লে। বাইদেৱেও “তাচি ডেলেক”  বুলি উত্তৰ দিলে। “আমি এটা প্ৰশ্ন সুধিম বুলিহে আপোনাৰ ওচৰলৈ আহিলো”,  জেনলাই ক’লে। তাচি ডেলেক: তিব্বতীয় ভাষাত ব্যৱহাৰ কৰা সম্ভাষণ। ‘তাচি’ মানে ‘সৌভাগ্য’ আৰু ‘ডেলেক’ মানে হ’ল ‘সুস্বাস্থ্য’।
“বাইদেউ,  নাওবোৰ নো কিদৰে পানীত ওপঙি থাকে আমাক ক’ব নেকি?”, তেনজিনে সুধিলে। “অ’, কথা সেইটো!”, চোনম বাইদেৱে ক’লে, “আমি সকলোৱে লগ হৈ উত্তৰটো বিচাৰো ব’লা!” সিহঁতে কিবা বুজাৰ আগতেই চোনম বাইদেৱে নিৰ্দেশনা দিবলৈ আৰম্ভ কৰিলে। “তেনজিন, পাকঘৰৰ পৰা প্লাষ্টিকৰ  চৰিয়া এটা লৈ আহাচোন।“ “তাচি, সৰু বাল্টি এটাত এবাল্টি পানী লৈ আহাচোন।“ “জেনলা, অনুগ্ৰহ কৰি এই আপেলটো হাতত লৈ থাকক। এইটো পিছে খাবৰ বাবে নহয়।”
চোনম বাইদেৱে তাচিক চৰিয়াটো ভৰ্তি হোৱাকৈ পানী ভৰাবলৈ ক’লে। “জেনলা, অনুগ্ৰহ কৰি আপুনি এই আপেলটো চৰিয়াটোত ডুবাই দিব নেকি?
ইয়াক সম্পূৰ্ণৰূপে পানীৰে তিতি যাবলৈ দিয়ক।”
জেনলাই লাহেকৈ আপেলটো পানীত পেলাই দিলে আৰু কেঞা আঙুলিৰে হেঁচি তললৈ ঠেলি দিলে। অলপ পানী উপচি তলত পৰিল। তাচি আৰু তেনজিনে চিঞৰি উঠিল,  “পানীখিনি চোন বাহিৰলৈ পৰি যাব ধৰিছে!” জেনলাই সেই আপেলটোৰ পৰা আঙুলিটো আঁতৰাই অনাত আপেলটো ওপৰলৈ উঠি আহিল। চোনম বাইদেৱে মিচিকিয়াই হাঁহিলে। তেওঁ সুধিলে,  “ইয়াত কি হ’ল তোমালোকে ক’ব পাৰিবানে?”
“জেনলাই আপেলটো পানীৰ ভিতৰলৈ হেঁচি দিছিল।“, তেনজিনে ক’লে। “পানীখিনি উপচি বাহিৰত পৰিছিল”, এইবাৰ আকৌ তাচিয়ে ক’লে। “আপেলটো এতিয়া পিছে ওপঙি আছে”, জেনলাই ক’লে। “সকলোৱে দিয়া উত্তৰবোৰ শুদ্ধ!”, চোনম বাইদেৱে ক’লে, “এইবাৰ তুমি কোৱাচোন তেনজিন, কিমান পৰিমাণৰ পানী বাহিৰত উপচি পৰিছিল?
একাপ নে আধাকাপ?”
তেনজিনে মেজ আৰু মজিয়াত পৰা পানীখিনিলৈ চাই ক’লে, “একাপমানেই হ’ব চাগে।” “সিমানেই হ’ব লাগে”, চোনম বাইদেউৱে ক’লে। জেনলা আৰু তাচিয়ে মূৰ দুপিয়ালে। “এতিয়া আপেলটো পানীৰ পৰা উলিয়াই আনা। তাচি, চৰিয়াটো আকৌ এবাৰ পানীৰে পূৰ কৰা।আৰু তেনজিন, তুমি এইবাৰ এই চামুচখন পানীত দি দিয়াচোন।“তেনজিনে কোৱা মতেই কৰিলে। চামুচখন তললৈ ডুবি গ’ল। “ইমান ওজন!”, জেনলাই ক’লে। “সাগৰত থকা জাহাজ এখনতকৈ পিছে কম”, তেনজিনে ক’লে। “এইবাৰ একেবাৰে কম পানী উপচি বাহিৰত পৰিছে, এটা কাপৰ এক তৃতীয়াংশও নহ’ব”, অলপ দুখমনেৰে তাচিয়ে ক’লে। "এইবাৰো সকলোৰে উত্তৰবোৰ শুদ্ধ”, চোনম বাইদেউৱে ক’লে।
তাৰ পিছত বাইদেৱে সুধিলে, “তোমালোকে দেখিলানে, জেনলাই যেতিয়া আপেলটো পানীত দিছিল, ই কিছু পানী বাহিৰলৈ ঠেলিহে ওপঙি উঠিব পাৰিছিল।” “সেইখিনি পানীয়েই বাহিৰত উপচি পৰিল নেকি?”, তেনজিনে সুধিলে। “হয়। সেইবাবেই আপেলটো উপঙিব পাৰিছিল, যিহেতু ই নিজৰ ওজনতকৈ বেছি পানী বাহিৰলৈ ঠেলি পঠিয়াই দিছিল। তাৰমানে আপেলটোৱে যিখিনি পানী বাহিৰলৈ উলিয়াই পঠিয়ালে, তাতকৈ ইয়াৰ ওজন কম।”
“তেনেহ’লে চামুচখনৰ ক্ষেত্রত  কি হ’ল বাৰু?”, জেনলাই সুধিলে।“অ চামুচখন!
সেইখনেও কিছু পানী ঠেলি দিছে। কিন্তু অতিশয় কম পৰিমাণৰ। ইয়াৰ নিজৰ ওজনতকৈ একেবাৰে কম। সেইবাবে চামুচখন ডুবি গৈছিল।”
“তেনেহ’লে প্ৰকাণ্ড জাহাজবোৰৰ ক্ষেত্ৰত কি হয়?
তাৰ ভিতৰততো বহুত মানুহ থাকে।“, তেনজিনে সুধিলে। “…আৰু তাততো এসোপামান ডুবি যোৱা চামুচো থাকে!”, তাচিয়ে লগতে ক’লে।
“চামুচবোৰৰ কাৰণে জাহাজ এখন নুডুবে নহয়, তাচি। জাহাজ এখনতো বৃহৎ পৰিমাণৰ পানী ঠেলি দিবলৈ কিমান প্ৰকাণ্ড। সেই আপেলটোৰ নিচিনা, নিজৰ ওজনতকৈ বেছি পৰিমাণৰ পানী। এইটো তোমাৰ লক্ষ্যত নপৰে যিহেতু মহাসাগৰ এখন পাৰ নেদেখা পানীৰে ভৰি থাকে। তথাপিও এখন জাহাজে ঠেলি পঠিওৱা পানীতকৈ জাহাজখনৰ ওজন কম।“ অলপ সময়ৰ কাৰণে সিহঁত মৌন হৈ থাকিল।  “মোৰ বুজি পোৱা যেন লাগিছে”, তেনজিনে লাহেকৈ ক'লে।
“আমি এতিয়া কেইখনমান নাও চলাব পাৰিম নেকি?”, তাচিয়ে সুধিলে।“মোৰ চাহ খোৱা সময় হ’ল পিছে”, জেনলাই ক’লে। চোনম বাইদেউৱে মিচিকিয়াই হাঁহিলে আৰু দুয়োকে নাও বনাবলৈ ৰঙীন কাগজ কেইখনমান দি ক’লে, “ভালদৰে বনাবা দেই”।
তেনজিন আৰু তাচিয়ে মিলি আৰু কেইখনমান ৰঙীন নাও বনালে আৰু পানীত চলিবলৈ দিলে। "এতিয়াতো অলপো পানী উপচি পৰা নাই”, তাচিয়ে ক’লে। “নহয় অ’ বুৰ্বক, পানী সদায় উপচি নপৰে নহয়। ই কেৱল পানীখিনিক ঠেলিহে পঠায়।“, তেনজিনে উত্তৰ দিলে। “এই পানীখিনিত নাওকেইখনে নিজৰ কাৰণে অলপ ঠাই উলিয়াই লয় বুলিহে মই ভাবোঁ!”, জেনলাই ক’লে। এইবাৰ সকলোৱে লগ হৈ ৰঙা, নীলা, হালধীয়া, সেউজীয়া আৰু বগা নাওকেইখন পানীত চলি যোৱা চালে। প্ৰাৰ্থনা কৰা পতাকা কেইখনমানহে যেন পানীত ওপঙি ফুৰিছে।
মাধ্যাকর্ষণ  মানে কি?
তেনজিনে যদি গছ এডালৰ ওপৰৰ পৰা ফুটবল এটা পেলাই দিয়ে, তেতিয়া কি হ’ব?
ই মাটিত পৰিব নে আকাশৰ ফালে উৰি যাব?
তুমি ঠিকেই ভাবিছা, ই তললৈ পৰিব, আৰু তললৈ পৰাৰ কাৰণটো হৈছে মাধ্যাকর্ষণ শক্তি। তুমি জানানে এইবিধ শক্তিৰ বাবেই পৃথিৱীৰ সকলো বস্তু তলৰ ফালে টান খায়?
প্লাৱিতা মানে কি?তাচিয়ে যদি এবাল্টি পানীত ফুটবল এটা পেলাই দিয়ে, তেতিয়া কি হ’ব বাৰু?
মধ্যাকৰ্ষণ শক্তিয়ে ফুটবলটোক তলৰফালে টানিব নেকি?
হয়, কিন্তু পানীত আন এবিধ শক্তি থাকে যিয়ে মাধ্যাকর্ষণৰ বিপৰীত দিশত কাম কৰে। ইয়াক প্লাৱিতা বুলি কোৱা হয়। মধ্যাকৰ্ষণ শক্তিয়ে যেতিয়া ফুটবলটোক তললৈ টানে, প্লাৱিতাই আকৌ তাক ওপৰলৈ ঠেলি দিয়ে। ফুটবলটোৰ ক্ষেত্ৰত প্লাৱিতা মধ্যাকৰ্ষণতকৈ শক্তিশালী। সেয়ে, ই ওপঙে। যদি তাচিয়ে ইটা এটুকুৰা পানীত পেলায়, তেতিয়া কি হ’ব বাৰু?
আৰু কিয়?
অপসৰণ মানে কি?পানীত যেতিয়া তুমি কোনো বস্তু এটা পেলাই দিয়া, ই পানীৰ মাজতে কিছু পানী ঠেলি নিজৰ বাবে কিছু ঠাই   উলিওৱাৰ চেষ্টা কৰে। তাৰমানে নিজৰ বাবে ঠাই অকণ উলিয়াই ল’বলৈ ই পানীখিনি অপসৰণ কৰে। বাস্কেটবলৰ দৰে ডাঙৰ ডাঙৰ বস্তুবোৰে বেছি পানী অপসৰণ কৰে, আনহাতে ক্ৰিকেট বলৰ দৰে সৰু সৰু বস্তুবোৰে কম পানী অপসৰণ কৰে। বহুবছৰ আগতে, গ্ৰীক বৈজ্ঞানিক আৰ্কিমিডিছে আৱিষ্কাৰ কৰিছিল যে যেতিয়া এটা বস্তুৱে অপসৰণ কৰা পানীৰ ওজন   বস্তুটোৰ ওজনতকৈ বেছি হয়, ই পানীত ওপঙে। সেইবাবেই আপেল পানীত ওপঙে। এতিয়া তুমি ক’ব পাৰিবানে কিছুমান বস্তু কিয় পানীত ডুবে?
ঘনত্ব মানে কি?
আমাৰ চাৰিওফালে থকা সকলো বস্তু খালী চকুৰে মনিব নোৱাৰা সৰু সৰু কণিকাৰ সমষ্টি। এটা বস্তুৰ ভিতৰত এই সৰু সৰু কণিকাবোৰ কিমান ঘনকৈ এটা বস্তুত লগ-লাগি থাকে তাকে কয় ঘনত্ব। তাশ্বীৰ সৰু গ্লাছৰ মাৰ্বল এটা চোনম বাইদেউৰ আপেল এটাৰ সমান ওজনৰ হ’ব পাৰে। কিন্তু, আপেলটো দেখিবলৈ ডাঙৰ কিয়?
কাৰণ, আপেলত উপস্থিত থকা কণিকাবোৰৰ মাজত খালী ঠাই বেছি। মাৰ্বলটোত আকৌ কণিকাবোৰ ওচৰা-ওচৰিকৈ থাকে। আপেলৰ ঘনত্ব মাৰ্বলতকৈ কম। সাধাৰণতে, যাৰ ঘনত্ব বেছি সিহে পানীত ডুবে।
তোমাৰ সমনীয়াবোৰৰ লগত এই খেলটো খেলিব পাৰা:চাৰি নাইবা পাঁচটা বস্তু লোৱা। কোনটো ডুবিব আৰু কোনটো ওপঙিব অনুমান কৰা। তাৰ পিছত বস্তুকেইটা এটা এটাকৈ বাল্টি নতুবা আন পাত্ৰত পেলাই  দিয়া আৰু চোৱা কি হয়। আনন্দ কৰা!
-
বন্তিয়ে পখিলাৰ সৈতে খেলি ভাল পাই ...
.... আৰু চৰাইৰ সৈতেও
তাই কাগজৰ নাৱৰ সৈতেও খেলি ভাল পায়।
বালিঘৰ সাজিও ভাল পাই তাই ।
﻿বন্তি যেতিয়া ঘৰলৈ ওভতে, তাইৰ মাকে তাইক পৰিষ্কাৰ হ'বলৈ কয়।কিন্তু তাই নুশুনে।
"মই চাবোন বেয়া পাওঁ!"
তাই চিঞৰি উঠে।
এদিনাখন ৰাতি তাই এটি সপোন দেখিলে। তাইৰ সঁজাৰ চাৰিওদিশতে গোটেই বিজাণু, তাইক আক্ৰমণ কৰি আছে।
বন্তিক বিজাণুৱে পিছে পিছে খেদিব ধৰিছে।তাই প্ৰাণ বচাবলৈ দৌৰিছে আৰু  চিঞৰিছে, "বচোৱা...
বচোৱা!"
হঠাৎ চাবোনৰ ৰজা বুদবুদি আহি ওলায়।"বন্তি, ভয় নকৰিবা,"তেওঁ ক'লে। "যোৱা বিজাণুবোৰক আক্ৰমণ কৰা!
"চাবোনৰ ৰজাই তেওঁৰ  বুদবুদ সৈন্যক আদেশ দিলে।
বুদবুদ সৈন্যই বিজাণুবোৰক দুৰলৈ খেদি পঠিয়ালে।
আজিকালি বন্তিয়ে চাবোন ব্যৱহাৰ কৰি ভাল পায়, তাই ব্ৰাছ কৰে আৰু নিজক পৰিষ্কাৰকৈ ধোৱেও।
মিজোৰামত সূৰ্য্য উদয় হৈছেহে মাত্র। সূৰ্য্যৰ পোহৰে যেন দাম্পা বাঘ সংৰক্ষণ ক্ষেত্রক জগাই তুলিছে। ঠেক বোকাময় পথটোত আকাশলংঘী হৈ বাঁহগছবোৰে একেলগে জুম বান্ধি আছে। চেলিং নদীখনে গৰগৰাই বৈ গৈছে। সুবিশাল অৰণ্য আচ্ছাদনে যেন আকাশ চুবলৈ মন কৰিছে। অৰণ্যৰ মজিয়াত নিয়ৰৰ টোপালবোৰ পৰোতে ৰাতিপুৱাৰ সেই নিজান পৰিৱেশত টুপ্ টুপ্ শব্দ হয়।
নাই, নিজান নহয়। তথাপি হ’বও পাৰে। শান্তিপূৰ্ণতো নিশ্চয় হয়। কিন্তু নিজান নহয়। অৰণ্যবোৰ নিজান ঠাই নহয়।
উইচিৰিঙাই মাতে। গছৰ ওপৰৰপৰা বাঢ়ৈটোকাই পেক-পেক কৰি মাতে। হলৌ বান্দৰকেইটাই সমস্বৰে চিঞৰে। আৰু ভাৰতীয় ধনেশ পক্ষীৰ মাতৰ প্রতিধ্বনি গোটেই অৰণ্যখনত শুনা যায়। প্রত্যেকগৰাকী অৰণ্যৰ আবাসীয়ে যেন কয়, “সুপ্রভাত। মই সাৰ পালোঁ!” আৰু সেই মাত নিখুঁত সুৰসমলয়ৰ সমাহাৰ হৈ ৰাতিপুৱাটো আৰম্ভ হয়। এই প্রাণৱন্ত সমাহাৰৰ মাজত এজন বনৰক্ষীয়ে নিজৰ কঠোৰ কৰ্তব্য পালন কৰি আছে।
জাখুমা ডনে নদীৰ ওচৰৰে গছ এডালত থকা কেমেৰাৰ ফান্দ এটা পৰীক্ষা কৰি আছিল। তেখেত মিজোৰামৰ বন বিভাগৰ চোৰাংচিকাৰীবিৰোধী দলৰ লগত কাম কৰা এজন ৰক্ষক। তেখেতে সদায় অৰণ্যত পহৰা দিয়ে যাতে কোনো মানুহে বা কোনোৱে অৰণ্যখনৰ একো অপকাৰ কৰিব নোৱাৰে। কেমেৰাৰ ফান্দটোৱে তেখেতক কেম্পত গভীৰ টোপনিত থাকিলেও ৰাতিও অৰণ্যখনত নজৰ ৰখাত সহায় কৰে।
জাখুমাই কালি ৰাতি কেমেৰাত বন্দী হোৱা ফুটেজবোৰ এফালৰপৰা চাই গ’ল।জহামালৰ নিচিনা এটা নিশাচৰ মতা গাহৰি ধৰাত পৰিল। আৰু এটা সুগৰি পহুৰ ডাঙৰ নাক।জাখুমাই হাঁহিলে। এই সৰু সৰু মুহূৰ্তবোৰ তেখেতে উপভোগ কৰে। তেখেতে অৰণ্য আৰু অৰণ্যৰ সকলো বস্তু ভাল পায়। এনেকুৱা লাগিছে যেন ই এক গতানুগতিক নিশা আছিল।
পশু-পক্ষীৰ আচৰণ অনুধাৱন কৰাৰ এক উপায় হিচাপে ফটোগ্রাফী জাখুমাই বৰ ভাল পায়। সেইবাবে তেখেতে পহৰা দিয়াৰ সময়ত নিজৰ ব্যক্তিগত কেমেৰাটোৰে ফটো আৰু ভিডিও তোলে। পিছত তেখেতে এই ফটো আৰু কাহিনীসমূহ মিজোৰামবাসীৰ লগতে বহুত দূৰৰ মানুহকো দেখুৱায়। উত্তৰ-পূৱ ভাৰতৰ অৰণ্যৰ সম্পৰ্কে খুব কমেইহে জনা যায় বাবে তেখেতে এনে তথ্যবোৰ প্রচাৰ কৰে।
জাখুমাই কিছুমান বিৰল পশু-পক্ষীৰ ফটো তুলিবলৈ সক্ষম হৈছে- যেনে শেতাৰঙৰ দেও-ডঁৰিক, ময়ুৰ আৰু ধূসৰ গধা ফুটুকি। তেখেতে এতিয়া গম পায় যে গধা ফুটুকি গছ বগোৱাত পাকৈত আৰু সিঁহতৰ দীঘল-দীঘল দাঁত আছে।
এক মিনিট!
সেইটো কি আছিল?জাখুমাই ভিডিও এটাত ৰ লাগি চালে- তিনিজন মানুহে অন্ধকাৰৰ ফালে মনে মনে আঁতৰি গৈছে।তেখেতে ভিডিওটো আকৌ এবাৰ চলাই চালে।
জাখুমাই কেমেৰাৰ ফান্দটো জেগাত থলে আৰু মানুহকেইজনে এৰি থৈ যাব পৰা শুংসূত্র বিচাৰিবলৈ ল’লে।সিঁহতে সংৰক্ষিত অঞ্চলটোৰ সীমান্তবৰ্তী এলেকাৰপৰা আহিছিল নেকি তেখেতে চিন্তা কৰিলে। মিজো, ৰিয়াং আৰু চাকমা* মানুহবোৰ দাম্পাৰ চাৰিওপাশে বসবাস কৰে। অনুমতি নাই যদিও তেওঁলোকে কেতিয়াবা খৰি নিবলৈ, মাছ মাৰিবলৈ বা জন্তু মাৰিবলৈ সংৰক্ষিত অঞ্চলটোলৈ সোমাই আহে। *মিজো, ৰিয়াণ আৰু চাকমা হ’ল উত্তৰপুৱ ভাৰতৰ জনজাতি।
জাখুমা আৰু তেখেতৰ দলটো অৰণ্যৰ প্রতি অহা আন এটা ভাবুকিৰ বাবে চিন্তিত হৈ আছে। মানুহবোৰে এতিয়া বহুত বেছি তাল গছ ৰুইছে, কিয়নো তাল ফলৰ পৰা ওলোৱা তেল বিক্রি কৰি সহজে ধন লভিব পাৰি। এনে গছ ৰোপনৰ বাবে ঠাই উলিয়াওতে সমগ্র অৰণ্যৰ সংকোচন হ’ব ধৰিছে। বন বিভাগে অৰণ্য আৰু ইয়াৰ বন্যপ্রাণীৰ সংৰক্ষণৰ গুৰুত্ব আৰু ইয়াৰ বিপৰীত কাৰ্য কৰাসকলৰ বাবে থকা শস্তিবোৰৰ বিষয়ে সজাগতা অনাৰ চেষ্টা কৰিছে। কিন্তু জাখুমাই জানে যে এইবোৰ সলনি হবলৈ সময় লাগিব।
জাখুমাই নদীৰ কাষেৰে বেগাই আগুৱাই গ’ল। চোৰাংচিকাৰীয়ে সজা এটা ফান্দ। এটা সুগৰি পহু বন্দী হৈ আছে। জাখুমাৰ পহুটোৰ বাবে বৰ বেয়া লাগিল। তেখেতে এনে দৃশ্যৰ মুখামুখি আগতেও হৈছে যদিও জীৱ-জন্তুৱে কষ্ট পোৱা দেখিলে তেখেতৰ এতিয়াও দুখ লাগে।
তেখেতে সতৰ্কতাৰে ভয় খাই থকা পহুটোৰ কাষ চাপিলে। পলাবলৈ চেষ্টা কৰি কৰি পহুটো ভাগৰুৱা হৈ পৰিছে যদিও ভাগ্যক্রমে এতিয়াও জীৱিত হৈ আছে। জাখুমাই খৰকৈ নিজৰ কামত লাগিল। তেখেতে নিজৰ বিভাগক সহায়ৰ বাবে খবৰ দিলে আৰু তেতিয়ালৈকে পহুটোক শান্ত কৰাৰ চেষ্টা কৰিলে।
সহায়কৰ দলটো আহি পালে আৰু বনৰক্ষীসকলে ফান্দটো পহুটোৱে কষ্ট নোপোৱাকৈ সাৱধানতাৰে কাটি পেলালে। অৱশেষত মুক্ত হৈ পহুটোৱে জাঁপ মাৰি অৰণ্যলৈ পলাই গ’ল।সকলোৱে স্বস্তিৰ নিশ্বাস পেলালে – পহুটো ঠিক হৈ যাব!
কিন্তু কাম এতিয়াও বাকী আছে।
চোৰাং চিকাৰীকেইজনে ফান্দটো চাবলৈ নিশ্চয় উভতি আহিব। সেইবাবে কেইজনমান বনৰক্ষীয়ে লুকাই পৰি লৈ সিঁহতৰ কাৰণে ৰৈ থাকিল। যেতিয়া গধূলি হ’বলৈ ধৰিলে আৰু পোহৰ কমিবলৈ ল’লে, বতাহত সৰু ফুচফুচীয়া মাতবোৰ ভাঁহি আহিল। জাখুমাই কেমেৰাৰ ভিডিওত দেখা ব্যক্তি তিনিজনক চিনি পালে। চোৰাংচিকাৰীকেইজনে চিকাৰ ভৰাই নিবলৈ বুলি কাপোৰৰ মোনা লৈ হাতত সাৰে ভৰিত সাৰে কাষ চাপি আহিল।
কিন্তু সিঁহতে পলাব পৰাৰ আগতেই জাখুমা আৰু তেখেতৰ দলে সিঁহতক চাৰিওফালৰপৰা বেৰি ধৰিলে। চোৰাং চিকাৰীকেইজনক আটক কৰি শিবিৰলৈ লৈ যোৱা হ’ল। অভিযানটো সোনকালেই শেষ হ’ল!
শিবিৰত সিঁহতক কৰ্তৃপক্ষই সোধা-পোচা কৰিব।
জাখুমাই থিয় গৰা আৰু পাহাৰীয়া গছ-বন আৰু বাঁহৰ মাজে মাজে ৰাস্তা উলিয়াই উভতি আহি দাম্পা পোৱাৰ সময়ত তেতিয়া তালৈ অন্ধকাৰ নামি আহিছিল। তেখেত এবাৰ ৰৈ বাঁহগছৰ কেৰকেৰণি শুনিলে। এনেকুৱা লাগে যেন সিঁহতে তেখেতৰ লগত কথাহে পাতি আছে।
প্রকৃতিৰ এনে গুপুত কথা আৰু এই চমকলগা সুন্দৰ বস্তুবোৰে জাখুমাক সদায় অৰণ্যখনক সুৰক্ষিত কৰি ৰাখিবলৈ অনুপ্রাণিত কৰে। সীমান্তত যুদ্ধ, হিংস্র হৈ উঠা চোৰাং চিকাৰী আৰু তেখেতে পোৱা পোৱা সামান্য দৰমহাৰে এই সংগ্রাম – এইবোৰৰ মাজত এইয়া সহজ নহয়।
কিন্তু তেখেতৰ বাবে এই সকলোবোৰ এটা দিনৰ কামৰ ভিতৰতে পৰে। জাখুমা অৰণ্যখনৰ আৰু অৰণ্যখন জাখুমাৰ।
এয়া জাখুমাজাখুমাই এগৰাকী বনৰক্ষী আৰু বন্যপ্রাণীৰ ফটোগ্রাফাৰ হিচাপে মিজোৰাম বন বিভাগৰ লগত মিজোৰামৰ দাম্পা বাঘ সংৰক্ষণ এলেকাত কাম কৰে। অতি দুৰ্গম অঞ্চলত অৱস্থিত ভাৰতৰ খুব ভিতৰুৱা বাঘ সংৰক্ষিত এলেকাৰ ভিতৰত এইখন এখন। জাখুমা এগৰাকী স্ব-শিক্ষিত ফটোগ্রাফাৰ। তেখেতে দাম্পাৰ জৈৱবৈচিত্র্যৰ, যেনে পশু-পক্ষী, গছ-গছনি, পোক-পতংগ, উভচৰ প্রাণী, সৰীসৃপ, শেলুৱৈ আৰু ভেঁকুৰৰ মূল্যবান ফটোগ্রাফৰ ভঁৰালৰ সৃষ্টি কৰিছে।
-
আমি যাওঁ মকৰা চাবলৈ, কিছুমান ডাঙৰ প্লেট এখনৰ সমান, কিছুমান আকৌ সৰু পিন এটাৰ সমান, ইমানবোৰ মকৰা দেখিবলৈ পাই, আমাৰ মূৰবোৰ যেন যাব ঘূৰাই!
“এইটো মকৰা নে পৰুৱা?” কাবেৰীয়ে সুধিলে। দেখিবলৈ পৰুৱা যেন লাগে,কিন্তু তাৰ আঠখন ঠেং আছে।“উফ,পৰুৱাবোৰ পতংগ। পতংগৰ ছয়খন ঠেং থাকে, আঠখন নাথাকে। কিন্তু তুমি ঠিকেই কৈছা - ই দেখাত পৰুৱাৰ দৰেই!"
শিবিয়ে ক’লে। “সম্পূর্ণ নম্বৰ পাইছা,” সামাই ক’লে। “এইটো এণ্ট-মিমিক মকৰা।“কাবেৰী আৰু শিবিয়ে সামাৰ লগত থাকি বৰ ভাল পাই। তাই বন্যপ্রাণী জীৱবিজ্ঞানী (Wildlife biologist) হ'বলৈ পঢ়া-শুনা কৰি আছে, আৰু তাই বিভিন্ন জীৱ-জন্তু আৰু উদ্ভিদৰ বিষয়ে বহুত ৰসাল কথা আৰু কাহিনী জানে।
কাবেৰীয়ে তাৰ পিছত চেক মকৰা (sac spider) এটা দেখাই পালে। পাত এটাৰ মাজত মকৰাটো বৰ ধুনীয়াকৈ সোমাই  আছিল।“কেনেকৈ দেখা পালা তুমি?” শিবিয়ে সুধিলে।“অহ!
মকৰাৰ ভিন ভিন সংকেতবোৰ যেতিয়া গম পোৱা হ'বা, তুমি সিহঁতক চাৰিওপিনে বিচাৰি পাবলৈ আৰম্ভ কৰিবা,“ সামাই চকু টিপ মাৰি ক’লে।
আমি চাবলৈ যাওঁ মকৰা, কিছুমান  শকত, কিছুমান ক্ষীণ আৰু কিছুমান নোমেৰে ভৰা। আঠখন ঠেং, চকু আছে আঠটা, কিন্তু  চিন্তা নকৰিবা!
সিহঁত নহয় ভয়লগা!
“ওম, সেঁইটো দেখিবলৈ কেঁকোৰাৰ নিচিনা” শিবিয়ে হালধীয়া ফুলটোৰ ফালে জুমি চাই ক'লে।“হাঁ!” সামাই ক’লে। “এইটো ক্রেব মকৰা (crab spider)।চোৱা ফুলৰ মৌ খাবলৈ অহা বেচেৰা মৌমাখিটোক মকৰাটোৱে কেনেকৈ ধৰিলে।”“চে:, মৌমাখিটোৱে নিশ্চয় মকৰাটোক দেখাই নাপালে। চোৱাছোন, মকৰাটো আৰু ফুলৰ ৰঙটো একদম একে,” কাবেৰীয়ে ক’লে।
“চোৱা, চোৱা!” শিবিয়ে সেমেকা মাটিত পৰি থকা পাতবোৰৰ ফালে দেখুৱাই চিঞৰি উঠিল। সেইটো মাইকী উলফ মকৰা (wolf spider) - তাই নিজৰ কণীৰ মোনা কঢ়িয়াই লৈ গৈ আছে। “সেইটো, চোৱা আৰু এটা!
বাপৰে!!
শ শ পোৱালি মকৰা তাইৰ পিঠিত কঢ়িয়াই লৈ গৈ আছে!” সামাই আচৰিত হৈ ফুচফুচাই ক'লে।
আমি মকৰা চাবলৈ যাওঁ ক'ত পাম, ক'ত পাম, ক'ত পাম?
ঘাঁহত, পাতত নে ফুলত চাম ইয়াত, তাত আৰু সকলোতে পাম!
শিবিয়ে গছ এডালত আউজি থাকোতে হঠাৎ তাই ভয়তে জপিয়াই উঠিল। হঠাৎ কিবা এটাই তীব্রগতিত পিৰপিৰাই পাৰ হৈ গ'ল। “সৌৱা!” সামাই ওচৰলৈ গৈ ক’লে। “চোৱাচোন, দুডাল নেজ থকা মকৰাটোৱে কেনেকৈ গছৰ বাকলিৰ লগত মিলি আছে!”
“চোৱাচোন, এই মকৰাটোৰ চাৰিখন ভৰি থকা যেন নালাগে নে?” জোপোহাখিনিলৈ আঙুলিয়াই কাবেৰীয়ে উচ্ছাসেৰে ক'লে। দুডাল গছৰ মাজত সেই মকৰাটোৱে ঘূৰণীয়া জাল এখন বনাইছে। কি যে ধুনীয়া অকোৱা-পকোৱা সজ্জা!
“এইটো ক্রচ মকৰা (cross spider) হ’বই লাগিব,” সামাই অভিভূত হৈ চিঞৰি উঠিল।
আমি ওলালো মকৰা বিচাৰি, এতিয়ালৈ আমি পালো যে মকৰা বহুত!
বা:!
কোনোবাই সুন্দৰ জাল গুঠিছে ঘূৰাই ঘূৰাই, এই যে ঘাঁহনিডৰাত।
কাবেৰি, শিবি আৰু সামাই এটা চিত এন্দ টানেল ৱেব (sheet-and-tunnel web spider) মকৰা দেখি ৰৈ গ’ল। “ইমানবোৰ মকৰাজাল!” কাবেৰিয়ে বিস্ময়ত চিঞৰি উঠিল। “জালখন দেখিবলৈ আলফুলীয়া চাদৰৰ দৰে।”  “জালত বন্দী হৈ থকা এই সতেজ ফৰিংটো শীঘ্রেই মকৰাৰ পেটলৈ যাব। সলৌপ!” শিবিয়ে ক'লে।
“ঠিকেই কৈছা!
পিছে এতিয়া ঘৰলৈ যোৱাৰ সময় হৈছে,” সামাই নিজৰ ঘড়ীটোলৈ চাই ক'লে। “কাইলৈৰ ক্লাচৰ কাৰণে মোৰ পঢ়িবলৈ আছে।” কাবেৰী আৰু শিবিৰ মুখবোৰ ক'লা পৰি যায়। “ওহ মন বেয়া কৰিব নালাগে। ঘৰটো বহুত মকৰা চাবলৈ পাবা,” সামাই ক’লে।
ঘৰলৈ ঘূৰি আহি সামাই সাধাৰণ ঘৰচীয়া মকৰাবোৰক মনে মনে পৰ্যবেক্ষণ কৰিলে। “ওহ!
সেইয়া দেদি লঙ লেগ মকৰা(daddy-long-legs spider)।” “দেখিলেই হাঁহি উঠে,” কাবেৰীয়ে ক’লে। “সিহঁতৰ ঠেংবোৰ দীঘল দীঘল আৰু সিহঁত ওলোটাকৈ ওলমি থাকে।”
ইমানবোৰ ধুনীয়া- ধুনীয়া মকৰা দেখিলো,ঘাঁহত, গছত  আৰু ফুলত দেখিলোঁ।
ব'লাচোন, আঠু কাঢ়ি লৈ আৰু মকৰা বিচাৰো। আমাৰ বিচনাৰ তলত আৰু কেইটামান দেখা পাম নে?
মকৰাৰ বিৱৰণ কাবেৰী, শিবি আৰু সামাই গৈ থাকোতে দেখা পোৱা মকৰাবোৰৰ বিষয়ে জানো আহা। টু- টেইল্দ মকৰা (Two-tailed spiders) দেখাত নেজৰ দৰে দীঘল পকোৱা ধৰণৰ অংগ থকাৰ বাবে ইহঁতক এইটো নাম দিয়া হৈছে। চেপেটা গাটোৰে এইবিধ মকৰাই গা-গছ আৰু বেৰৰ লগত খুব ধুনীয়াকৈ মিলি থাকিব পাৰে। এণ্ট-মিমিক মকৰা (Ant-mimic spiders) ইহঁতে একেবাৰে পৰুৱাৰ দৰে আচৰণ কৰে, আৰু দেখিবলৈও পৰুৱাৰ দৰে। ইহতে ছদ্মবেশ ধৰি মকৰা খাই ভাল পোৱা জন্তু আৰু চৰাইবোৰক ঠগায়।
ক্রেব মকৰা (Crab spiders) খাদ্যৰ বাবে চোপ লৈ থাকি এইবিধ মকৰাই নিজৰ যথেষ্ট দীঘল আৰু শক্তিশালী ঠেং দুখন প্রায়ে প্রসাৰিত কৰি দিয়ে। এইটো ভংগীমাত ইয়াক দেখাত একদম কেকোঁৰাৰ দৰে লাগে। উলফ মকৰা (Wolf spiders) ইয়াক সাধাৰণতে মাটিত (বিশেষকৈ ঘাঁহ-বন থকা ঠাইত) খুব খৰকৈ ঘূৰি ফুৰা দেখা যায়। মাইকী উলফ মকৰাই কণীৰ মোনা কঢ়িয়াই নিয়ে। সেই কণীৰ পৰা শ শ পোৱালি মকৰা ওলাই পিঠিলৈ বগাই যায় আৰু বহুত দিনৰ বাবে তাতেই থাকে।
চেকমকৰা (Sac spiders)এইবিধমকৰাই ভাঁজখোৱা পাতৰ ভিতৰত বা ঘাঁহৰ আগত সূতাজাতীয় বস্তুৰে মোনা বনাই তাৰ ভিতৰত সোমাইথাকে। খাদ্য বিচৰাৰ সময় হ'লে সিহঁতে তাৰপৰা ওলাই আহে।চিত এন্দ তানেল ৱেব মকৰা (Sheet-and-tunnel web spiders)এইবোৰমকৰাই ধুনীয়া আৰু আলফুলীয়া চাদৰৰদৰে জাল বনায়। জালৰএটা মূৰে থকা এটাসুৰংগ হ'ল সিহঁতেলুকোৱাৰ বাবে সুন্দৰ ঠাই।কোনো পোক জালত লাগিধৰিলেই অলপো পলম নকৰাকৈ দৌৰ মাৰি ওলাইআহে।
দেদিলঙ লেগ মকৰা (Daddy-long-legs spiders)এইবিধ মকৰা সাধাৰণতে ঘৰৰ চিলিঙত আৰু ঘৰ বা চালিৰ কোণত দেখিবলৈপাওঁ। সিহঁতৰ জালখন পৰিপাটি নহয়, কিন্তু সিহঁতে বহুত উৰি থকা পতংগ ধৰিব পাৰে।ক্রচমকৰা (Cross spiders)চকা-সদৃশজালখনৰ ওপৰত থাকিলে এইবিধমকৰাক এটা ডাঙৰ এক্সযেন দেখা যায়। জালৰওপৰত কৰা একা-বেকাসজ্জাৰ বাবে ইহতক চিগনেচাৰ মকৰা(signature spiders) বুলিওকোৱা হয়।
-
পো পোকৰি বাচ আহে ।
বহুত ধূলি উৰুৱাই।
কোনোবাইসকলোকে মাতে ।
নাজানো ক’লৈ লৈ যায় ।
কিছুমান মানুহ নামি ৰয় ।
কিছুমান মানুহ উঠে ।
বাচখনেপুনৰ ধূলি উৰুৱাই ।
পো পো কৰি গুচি যায়।
সেইদিনা অনিলৰ মাকৰ বন্ধ আছিল । সেয়েহে তেওঁ এখন কিতাপ পঢ়ি আছিল । অনিলৰো বন্ধ আছিল । সিও কিবা এটা কৰিবলৈ বিচাৰিছিল … !
অনিলে ক’লে,“মা, সেই নীলা বাকচটোত কি আছে মোৰ চাবলৈ মন গৈছে ।’’        মাকে ক’লে, “পিছত চাবি অনিল ।’’
অনিলে চকী এখনৰ ওপৰত এখন টুল উঠালে । সি তাত উঠি ওপৰৰ পৰা বাকচটো তললৈ নমাবলৈ চেষ্টা কৰিছিল ।        মাকে ক’লে, “নাই, নাই !
সেইটো ননমাবি  !
সেইটো নমালে ওপৰত থকা বাকচবোৰ আমাৰ মূৰত পৰি যাব অনিল !’’
এই কথাত মাকৰ ওপৰত  অনিলৰ বৰ খং উঠিল ।
“ব’ল, বজাৰলৈ গৈ তোক কিবা এটা কিনি দিম,’’ মাকে ক’লে ।
বজাৰলৈ যোৱাৰ পিছতো অনিলৰ খং উঠিয়েই থাকিল ।             কমলা এটালৈ আঙুলিয়াই  অনিলে ক’লে, “মোক  সৌটো লাগে !
“            দোকানীয়ে ক’লে,“নাই, নাই, সেইটো নহয় !
সেইটো ল’লে বাকী কমলাবোৰ পৰি যাব !
’’
অনিলে ক’লে, “মোক সৌ কিতাপখন লাগে !
দোকানীয়ে ক’লে, “নাই, নাই, সেইখন নহয় !
এইখন লোৱা ।’’
দোকানত থকা চিঙ্গৰাৰ ডাঙৰ দ’ম এটাৰ পৰা  এটা চিঙ্গৰা প্রায় হাতলৈ লৈ অনিলে চিঞৰিলে ,“মোক  সৌটো লাগে !’’    “নাই, নাই, সেইটো নল’বা !’’ দোকানীয়ে তাক মানা কৰিলে ।    সেইটো ল’লে সকলোবোৰ চিঙ্গৰা মাটিত পৰি যাব !’’
এইবাৰ আগতকৈয়ো বেচিকৈ চিঞৰি অনিলে ক’লে, “মোক সেইটো লাগে !’’ তাৰ এইবাৰ বহুত বেচি খং উঠিছিল ।    “নাই, নাই, সেইখিনি নহয় !’’ ফুল বেচা মানুহটোৱে ক’লে, “সেইখিনি ফুল নুচুবা !
চুলে ফুলখিনি মৰহি  যাব ।‘‘
এইবাৰ অনিলে ডাঙৰ ডাঙৰকৈ কান্দিবলৈ ধৰিলে । তাত থকা সকলোৱে তাৰ ফালে চালে ।
মাকে অলপ ডাঙৰকৈ ক’লে, “মোক সেইটো লাগে !
সেই ক’লা ৰঙৰটো !’’       হঠাৎ অনিলে কান্দিবলৈ বন্ধ কৰিলে ।      অনিলে ক’লে,“নহয়, নহয়  মা, সেইটো নহয় !’’
“আমি সেই মুগা ৰঙৰটো লওঁ আহা !’’ অনিলে ক’লে । এইবাৰ অনিলে লাহেকৈ কুকুৰ পোৱালিবোৰৰ মাজৰ পৰা মুগা ৰঙৰ কুকুৰ পোৱালিটো  তুলি ল’লে ।       “মা, তোমাক মই বেয়া পাইছো !
তেনেকৈ ল‘লে বাকী পোৱালিবোৰ পৰি যাব !’’      মাকে লাহেকৈ এটা হাঁহি মাৰিলে । অনিলেও হাঁহিলে । এতিয়া আৰু তাৰ একেবাৰে খং উঠা নাই ।
“তোমাৰ বিয়াৰ কথাবোৰ মোক আকৌ এবাৰ কোৱাচোন,” সৰু শিয়ালটোৱে মাকক ক’লে।“অৰণ্যৰ সংগীত, ৰ’দ-বৰষুণ আৰু গান গোৱা চৰাইবোৰৰ কথা কোৱাচোন।”
“মোৰ অকণমানিটো, সেইদিনাৰ ৰাতিপুৱাৰ কথা মোৰ এতিয়াও মনত আছে। তোমাৰ দেউতাৰা আৰু মই অৰণ্যৰ গভীৰত থিয় হৈ আছিলো, বতৰটো সলনি হোৱাৰ কাৰণে প্রার্থনা জনাই আছিলো। আকাশখন সোণালী, ক’লা আৰু ৰূপালী-নীলা আঁচবোৰেৰে দেখিবলৈ বৰ ধুনীয়া হৈ অছিল। বতাহজাক শীতল আৰু সেমেকা আছিল। অতিথিসকল বিভিন্ন ধৰণৰ শব্দৰ  উপহাৰ লৈ বিয়ালৈ আহি আছিল।”
“আমাৰ বিয়াৰ কথাটো প্রথমতে ডাঙৰ - ডাঙৰ কাণৰ হাতীবোৰে শুনিছিল।সিহঁত যেতিয়া বিয়াৰ মণ্ডপলৈ হুৰমূৰকৈ আহি আছিল গোটেই অৰণ্যখন কঁপি  উঠিছিল।”
“সিহঁতৰ প্রকাণ্ড ভৰিকেইখনৰ খোজত পৃথিৱীখন কঁপি উঠা যেনঅনুভৱ হৈছিল আৰু সিহঁতে দীঘল দীঘল শুৰেৰে চিঞৰ  মাৰি অছিল :ধুম- ধাম-ধুম-ধাম-হৱাৰনন!ধুম-ধাম-ধুম-ধাম-হৱাৰনন!”
“হুলস্থূলত বান্দৰবোৰ টোপনিৰ পৰা সাৰ পাই উঠিল আৰু সিহঁতে চাৰিওফালে জঁপিয়াবলৈ ধৰিলে। গছৰ এটা ডালৰ পৰা আনটো ডাললৈ জঁপিয়াই থাকোতে ডালবোৰৰ পৰা কাৰাক কুৰুক  আৰু পাতবোৰৰ  খৰখৰনিৰ শব্দ ওলাইছিল:খছ-খছ-খচ-ক্ৰেক!
খছ-খছ-খছ-খচ-হায়েহ!”
“বাঢ়ৈটোকা আৰু কের্কেটুৱাবোৰ শব্দবোৰ শুনি আচৰিত হৈ নিজৰ নিজৰ বাঁহৰ পৰা ওলাই আহিছিল। সিহঁতে বিব্ৰত হৈ গছৰ ডালত খটখটাব  আৰু কামুৰিব  ধৰিছিল:খত-খত-খত-খত খচক-খচক-খচক-কৰৰ-কৰৰ-খচক খচক!”
“আৰু বাকীবোৰ চৰাই?”“ৰ’বা, এতিয়াও শেষ হোৱা নাই ৰ’বা।”
“তাৰ পিছত ডাঙৰ খুৰা ভালুক তেওঁৰ ফোপোলা সুঁহুৰি বজোৱা লাঠিডাল লৈ আহি ওলাল। বাঁহীডাল যেতিয়া খুৰাই বতাহত ইফাল-সিফাল কৰিছিল তেতিয়া বৰ মধুৰ ধ্বনি  ওলাইছিল: টি-দি-দু-দি!
টু-দাহ-দি-দাহ-দি-দি!”“হাঃ হাঃ হাঃ, মই ভালুক খুৰাক বৰ ভাল পাওঁ। আৰু তাৰ পিছত কোন আহিলনো?
গানগোৱা চৰাইবোৰ নে?”
“নাই অ’, চৰাইবোৰ তেতিয়ালৈকে পর্ব্বতৰ ওপৰতে উৰি আছিল। এইবাৰ হৰিণাবোৰ আহিল। সিঁহতৰ শিঙত ইকৰাবোৰ ৰৈ গৈছিল। য়েতিয়া হৰিণাবোৰৰ শিংকেইটা ফুলৰ জোপোহাৰ মাজত সোমাই যায়, তেতিয়া কাঁইটবোৰ ইকৰাত লাগি এটা  বৰ বিচিত্র শব্দ ওলায়:টোৱাং-টোৱাং-টোইং-টোইং-টোৱাং-টং!”
“আৰু তাৰ পিছত,” তাই ক’লে, “চৰাইবোৰ আহি পালে।” “একেবাৰে শেষত!”
“ক’লা চৰাই, নীলা চৰাই, ৰঙা আৰু হালধীয়া চৰাই। ডাঙৰ- সৰু প্রত্যেক ধৰণৰ।সিহঁতে আমাৰ চাৰিওফালে ফূৰ্তিত উৰিবলৈ ধৰাত সিহঁতৰ পাখিবোৰ আমাৰ ওপৰত ফুলৰ দৰে পৰিল। সিঁহতে গান গোৱা আৰম্ভ কৰিলে!
বাঃ কেনেকৈ যে গাইছিল!”
“সিহঁতে বলি থকা বতাহৰ গান  গাইছিল, দোকমোকালিৰ ৰ’দৰ গান গাইছিল আৰু বৰষুণৰ গান গাইছিল। তাৰপিছত সিঁহতে এটাৰ পিচত আনটো গান খাপ খুৱাই আটাইবোৰ গান একেলগ কৰি গাবলৈ ধৰিলে আৰু এনেদৰেই এক শান্ত-উমাল সাংগীতিক মূৰ্চ্ছনাৰ সৃষ্টি হ’ল।”
“ৰ’দ-বৰষুণৰ গান!”“হয়, মোৰ অকণমানিটো ।”
“যেতিয়া চৰাইবোৰে গান গোৱা বন্ধ কৰিলে, তেতিয়াই উঁইচিৰিঙা, ফৰিং আৰু জিলীবোৰ বোকাৰ মাজৰ পৰা হাতচাপৰি মাৰি, হুমুনিয়াহ এৰি, চিঞৰি জঁপিয়াই  ওলাই আহিল :টৰ-ক্রি-কি-টৰ-ফৰ-কি-ৰৰ!”
“ভেকুলীবোৰেও ইটোৰ ওপৰত সিটোৱে জপিয়াবলৈ ধৰিলে আৰু এটাই আনটোক ওলট - পালট কৰিবলৈ ধৰিলে আৰু সিঁহতৰ টোৰ টোৰনিৰে আমাৰ বিয়াখনত  সন্মতি জনালে: টৰ-টৰ-টৰ-টৰ!
টৰ- টৰ-টৰ-টৰ!
গানটোৰ অর্থ আটাইবোৰে জানিছিল - জহকালিৰ প্রথমজাক বৰষুণ আহি অছে।”
“গানটো শেষ হোৱা বেছি সময় হোৱাই নাছিল, আকাশত গাজনি উঠিল,কলা মেঘেৰে আকাশখন ভৰি গ’ল  আৰু বৰষুণো  পৰিব ধৰিলে।সেই বৰষুণৰ টোপালবোৰৰ মাজেৰে যেতিয়া সূৰ্য্যৰ কিৰণ পাৰ হৈ গৈছিল,তেতিয়া মনোৰম উজ্বল ৰঙবোৰেৰে ৰামধেনুখন ওলাই পৰিছিল আৰু এনেলাগিছিল যেন ৰামধেনুখন আমাৰ মূৰৰ ওপৰেৰে পাৰ হৈ গৈছিল।”“উফ!”
“আৰু তেনেদৰেই তোমাৰ দেউতাৰা আৰু মোৰ বিয়াখন হৈ গৈছিল।”
“মা, মোৰ বিয়াতো চৰাইবোৰ আহিব নে?
ৰ’দ-বৰষুণ একেলগে ওলাব নে?
আকাশখন ৰঙেৰে ভৰি পৰিব নে?”
“আমি সোনকালেই আমি এয়া জানিম ৰ’বা” “বুঢ়া শিয়ালটোৱে ক’লে।” “আহাচোন, এতিয়া বাহিৰলৈ যাওঁ। তোমাৰ প্রথম আলহী আহি পালেই হবলা।”
-
বেলি ডুব গ'ল, ফেঁচা ৰজাই সাৰ পালে।
সাৰ পায় উঠিয়েই ব্যায়ামকৰিবলৈ দৌৰ দিলে।
ব্যায়াম কৰাৰ পিছত খোৱাৰ যোগাৰ কৰিলে।
মাজ ৰাতি সভা পাতিলে।
সভা ভংগ হোৱাৰ পিছত,গান আৰম্ভ হ'ল।
বেলি উদয় হ'ল, বিচনা পাৰি ল'লে আৰু সপোনৰ দেশলৈ ঢাপলি মেলিলে।
দেউতাক চহৰৰ পৰা বাহিৰলৈ গৈছিল।এইকাৰণে ৰলি-পলিক মাকে গা ধুৱাই দিব লাগিব।
মাক গ'ল চাবোন আনিবলৈ তেতিয়া ৰলি-পলিয়ে পানী পেলাবলৈ আৰম্ভ কৰি দিলে।
মাক গ'ল কাপোৰ আনিবলৈ তেতিয়া ৰলি-পলিয়ে উৎপাত কৰিবলৈ আৰম্ভ কৰি দিলে।
মাকে ধৰিবলৈ বিচাৰিলে তেতিয়া ৰলি-পলিয়ে ইফালে-সিফালে দৌৰিব আৰম্ভ কৰি দিলে।
মাকৰ খং উঠিল তেতিয়া ৰলি-পলিয়ে মাকক ভাল লগাবলৈ চেষ্টা কৰিলে।
মাকে কাপোৰ পিন্ধাবলৈ ধৰিলে তেতিয়া ৰলি-পলিয়ে হাঁহিবলৈ আৰম্ভ কৰিলে।
মাকে ভাত খোৱাব ল'লে তেতিয়া ৰলি-পলিয়ে ভোক ভোক বুলি চিঞৰিব ধৰিলে।
ককাক-আইতাক আহি পোৱাৰ পিছতেই ৰলি-পলিয়ে মৰম কৰিব ধৰিলে।
ৰাতি হোৱাৰ লগে লগে ৰলি-পলিৰ ভাগৰ লাগে আৰু বিচনালৈ গৈ শুই পৰে।
দীপাই জঁপিয়াবলৈ ভাল পাইছিল ।তাই গছত উঠিবলৈকো ভাল পাইছিল ।তাতকৈয়ো বেচি ভাল পাইছিল তাইৰ পূজা বাইদেউৰ লগত খেলিবলৈ ।
দীপা  ত্রিপুৰাৰ ৰাজধানী আগৰতলাত থাকে ।   আগৰতলা অগৰ গছৰে সেউজীয়া এখন ধুনীয়া চহৰ ।    ইয়াত আনাৰস, কমলা আৰু লেচুৰ বাগানো আছে ।
তাইৰ দেউতাক এজন জাতীয় স্তৰৰ ভাৰ উত্তোলক আছিল । বেচি ভাগ দিনেই তাই দেউতাকৰ লগত    ব্যায়ামশালালৈ যায় । তাত তাইৰ দেউতাকে এজন প্রশিক্ষক হিচাবে কাম কৰিছিল ।
মাক আৰু দেউতাক দুয়ো তেওঁলোকৰ ছোৱালীয়ে খেলত অংশ লোৱাতো আশা কৰিছিল । সেয়েহে পাঁচবছৰ বয়সৰ পৰা দীপাই প্রশিক্ষণ ল‘বলৈ আৰম্ভ কৰে ।
জিমনাষ্টিক বহুতখিনি  এক্রবেটিক্স আৰু এৰবিক্সৰ নিচিনা । ক্ষীপ্র অঙ্গ সঞ্চালন । লুটি বাগৰ খোৱা ।  জঁপিওৱা । শৰীৰটো পাক খুৱাই খুৱাই ঘূৰোৱা ।
গৰমৰ দিনত শ্বাসৰুদ্ধ পৰিৱেশত ঠেক দীঘলীয়া কাঠ, লাঠি,  অসমান  বহল কাঠৰ দীঘল টুকুৰাৰ ওপৰত কৰা অনুশীলন !জিমনাষ্টসকলৰ  শাৰিৰীক ভাৰসাম্য আৰু  মানসিক উদ্যম, মাংসপেশীৰ নিয়ন্ত্রণ  কৰিব পৰা ক্ষমতা থকা দৰ্কাৰ ।  মাত্র এটা ভুল পদক্ষেপৰ কাৰণে পৰি যাবও পাৰে । তাৰ অৰ্থ ভগা ভৰিয়েই নহয়, কেতিয়াবা ডিঙিটো আঘাত পাব পাৰে  !
দীপাই প্রশিক্ষণ ল‘বলৈ আৰম্ভ কৰিলে ।     কিন্তু তাই পৰি যাব বুলি বৰ ভয় কৰিছিল । আনকি বিমডালৰ      ওপৰত এটা খোজো দিব নোৱাৰিব বুলি তাই ভাবিছিল ।       তাই  বৰ খং উঠিছিল আৰু বৰকৈ আপত্তি কৰিছিল ।
দেউতাকে তাই ভয়ক জয় কৰিব পাৰিব বুলি বিশ্বাস কৰিছিল, আৰু তেওঁ ঠিকেই ভাবিছিল  !
অ‘, দীপাই নিজে নিজেই ঘূৰিব পাৰিছে ।অ‘স্ !
তাই বতাহত উৰি গৈছে ।দেখি দেউতাক আৰু তাইৰ প্রশিক্ষক সোমা নন্দী বৰ আনন্দিত হৈছিল ।
দীপা ন-বছৰ বয়সত উত্তৰ-পূবৰ্বাঞ্চলৰ খেল প্রতিযোগিতাত  ২০০২ চনত বিমৰ ওপৰত সন্তুলন ৰক্ষা কৰা শৃংখলাত অংশ গ্রহণ কৰিছিল ।  ইয়াৰ ফলাফল অনুমান কৰাচোন ?
দীপাই স্বৰ্ণ মেডেল লাভ কৰিছিল !সেই মুহূৰ্তখিনি তাইৰ কাৰণে কেনে স্বৰ্ণীল আছিল এবাৰ অনুভৱ কৰাচোন ।পুৰস্কাৰ লাভ কৰা কথাটোৱে তাই আৰু দেউতাকৰ কাৰণে বহুত অৰ্থ বহন কৰিছিল । এতিয়া অনুশীলন কৰোতে অনিচ্ছাৰ ভাব তাইৰ মনলৈ নাহে ।
এতিয়াও দীপাই বহুত পৰিশ্রম কৰিব লাগিব । তাইৰ ভৰিখন বহল আছিল। ইয়াৰ অৰ্থ হ‘ল তাইৰ ভৰিৰ গোৰোহা সাধাৰণতে অন্য লোকৰ ভৰিৰ গোৰোহাৰ দৰে বেঁকা নহয় । এনে ভৰিয়ে জিমনাষ্টে দৌৰা আৰু জাঁপ মাৰি তলত পৰাৰ সময়ত অসুবিধাৰ সৃষ্টি কৰে ।কিন্তু ইতিমধ্যে দীপা বহুত আগবাঢ়ি গ‘ল । সেয়ে তাই খেলিবলৈ এৰি দিয়াৰ কথা নাভাবিলে ।
প্রশিক্ষক সোমা নন্দীয়ে তাইক তেওঁৰ গুৰুজী বিশ্বেশ্বৰ নন্দীৰ                     ওচৰলৈ লৈ গ‘ল । তেওঁ সোমাক প্রশিক্ষণ দিছিল ।                 লগে লগে তাইক এক বিশেষ ব্যায়াম কৰিবলৈ শিকালে                              আৰু এই ব্যায়াম কৰাৰ পাছত তাইৰ ভৰিত থাকিবলগীয়া              বেঁকা অংশটো গঠন হ‘ল । ভৰিৰ সমস্যা শেষ হ‘ল ।
জিমনাষ্টিক  ভাৰতত বেচি জনপ্রিয় নাছিল ।ই জনপ্রিয় নহ‘লেও দীপাক বাধা দিব নোৱাৰিলে । প্রয়োজনীয় পৰিকাঠামো নোহোৱাৰ পিছতো তাই আগবাঢ়ি যোৱাত কোনো অসুবিধা নহ‘ল ।
গুৰুজীয়ে স্কুটাৰৰ অংশবোৰক স্প্রীং বৰ্ড হিচাবে ব্যৱহাৰ কৰিবলৈ ব্যৱস্থা কৰি দিলে ।   এখনৰ পাছত আন এখন অদৰ্কাৰী তুলি পাৰি দি তাইৰ ভলটিং প্লেটফৰ্ম তৈয়াৰ  কৰি দিলে । পুৰণা গাড়ীৰ চিট পাৰি তাইক অৱতৰণৰ ঠাই ঠিক কৰি দিলে ।
দীপাৰ দিনবোৰ বৰ ব্যস্ততাৰে যাবলৈ ধৰিলে ।                                   দীপাই দৌৰে, দীপাই জঁপিয়াই ।                                           আৰু ঘূৰে ।                                    তাই দিনে আঠ ঘন্টা অনুশীলন কৰে ।
অভ্যাস কৰাৰ পাছত তাইৰ হাড় আৰু মাংসপেশীবোৰত বৰ বিষ অনুভৱ হয় ।তাই খামখেয়ালি স্বভাৱৰ  ছোৱালী ।  বহুত বেচিকৈ অনুশীলন কৰাৰ কাৰণে তাইৰ বৰ ভোকো লাগে, ভাগৰো লাগে ।
প্রায়বোৰ ল‘ৰা-ছোৱালীৰ দৰে দীপাই আইচক্রীম ভাল পাইছিল ।     কিন্তু তাইৰ খাদ্য বস্তুৰ তালিকাখনত এইবোৰ বস্তু অন্তৰ্ভুক্ত নাছিল ।
কেতিয়াবা কেতিয়াবা তাই ক্রীয়া প্রশিক্ষণ ল‘বৰ কাৰণে ঘৰৰ পৰা বহুত দূৰত ক্রীয়া কেন্দ্রৰ  হোষ্টেলত থাকিবলগীয়া হৈছিল । ইয়াৰ বাহিৰেও তাইৰ স্কুলৰ পৰীক্ষাও আছিল ।ইমান বেচি কষ্ট কৰিবলৈ তাই বেয়া পাইছিল নেকি ?
নাই তাই অকণো বেয়া পোৱা নাছিল কেৱল তাই পুৰস্কাৰ জিকিবলৈ ইচ্ছা কৰিছিল । সকলোতকৈ শ্রেষ্ঠ হ‘বলৈ বিচাৰিছিল ।
সময় পাৰ হোৱাৰ লগে লগে দীপাই  জুনিয়ৰ আৰু নেচনেল প্রতিযোগিতাত উপাধি লাভ কৰিবলৈ সক্ষম হৈছিল । কিন্ত তাই ২০১০ চনৰ  কমনওৱেলথ গেমছত কোনো পুৰস্কাৰ লাভ কৰিব নোৱাৰিলে । সেই শৃংখলাত বিজয়ী হোৱাৰ গৌৰৱ লাভ কৰা প্রথমজন ভাৰতীয় আছিল আশীষ কুমাৰ ।এই জয়ে দীপাক উৎসাহিত কৰিছিল ।তাই নিজৰ প্রদৰ্শন আৰু বেছি ভাল কৰিবলৈ দৃঢ় প্রতিজ্ঞ হ‘ল ।
ইয়াৰ চাৰি বছৰৰ পাছত দীপাই ২০১৪ চনত গ্লাচগোৰ কমন ওৱেল্থ খেলাত ব্ৰঞ্জৰ পদক লাভ কৰিছিল । আৰু ২০১৫ চনত হিৰোচিমা এচিয়ান গেমছত চেম্পিয়ন হৈছিল ।পডিয়ামত থিয় হোৱাৰ অনুভৱ যে কিমান ৰোমাঞ্চকৰ অভিজ্ঞতা !
এতিয়ালৈকে দীপাই সাতসত্তৰটা পুৰস্কাৰ লাভ কৰিছে ।কিন্তু গুৰুজীয়ে তাইক আন্তৰাষ্ট্রীয় ক্ষেত্রখনত  কিবা এটা নাম কৰা বিচাৰিছিল । বেচি ভাগ জিমনাষ্টে চেষ্টা  নকৰা কিবা এটা শৃংখলাত তাই কুশলী হ‘ব লাগিব ।কিবা এটা সাহসী আৰু  বিপদজনকো ।
গুৰুজীয়ে তাইক প্রুডুনভা ভল্টৰ প্রশিক্ষণ দিলে । প্রডুনভাৰ নামটো এই শৃংখলাত অংশ লোৱা প্রথম গৰাকী খেলুৱৈৰ নাম অনুসৰি  নামাকৰণ কৰা হৈছিল - এলিনা চেৰগেভেনা প্রডুনভা ।  এই শৃংখলাত পৃথিৱীৰ ভিতৰত কেৱল চাৰিগৰাকী খেলুৱৈয়েহে এই অতি ভয়ানক পৰিকল্পনাক কাৰ্যকৰী কৰাত  সাৰ্থক হৈছিল ।
২০১৬ চনত দীপা তেইশ বছৰীয়া হ‘ল । তাই ৰিঅ‘ অলিম্পিকত নিজৰ কলা কৌশল দেখুৱাবলৈ প্রস্তুত হৈছিল । দেশে তাই এটা পুৰস্কাৰ  লাভ কৰা প্রত্যক্ষ কৰিবলৈ আগ্ৰহৰে অপেক্ষা কৰি আছিল ।কিন্তু অৱশেষত তাই  মাত্ৰ ০.
১৫ পইন্টৰ কাৰণে পুৰস্কাৰ নাপালে ।
কিন্তু তাইৰ প্রদৰ্শনে সকলোকে অবাক কৰি দিলে ।
দীপাই ইয়াৰ পাছৰ অলিম্পিকত অংশ গ্ৰহণ  কৰিবৰ কাৰণে সাজু  হ‘বলৈ প্রশিক্ষণ লৈছিল, ইয়াৰ লগে লগে তাই নতুন পৰিকল্পনা এটাও  কৰিছিল ।  এটা নতুন জিমনাষ্টিক শৃংখলা গঢ়ি তুলিবলৈ বিচাৰিছিল ।ৰোমানিয়ান জিমনাষ্ট  নাডিয়া কমানেচিয়ে তাই লগ কৰোতে  কৈছিল, “ ভাৰতৰ কাৰণে  দীপা কৰ্মকাৰ এক আদৰ্শ   । মই ভাবো ল‘ৰা-ছোৱালীহঁতে তাইৰ ফালে আগ্রহৰে বাট চাই আছে, কাৰণ এনেদৰেই নতুন কিবা এটা  আৰম্ভ হয় ।‘‘
দীপাই ভাৰতক গৌৰৱান্বিত কৰি থাকিল ।
দীপা কৰ্মকাৰ ১৯৯৩ চনৰ ৯ আগষ্টত আগৰতলাত জন্ম  গ্ৰহণ কৰে । অলিম্পিকত অংশ গ্রহণ কৰা প্ৰথম জিমনাষ্ট দীপাই ২০১৬ চনত ৰিঅ‘ত হোৱা  অলিম্পিকত অংশ গ্রহণ কৰিছিল আৰু বিপদজনক প্ৰডুনভা ভলটত কৃতকাৰ্য হোৱা পাঁচগৰাকীৰ মাজৰ এগৰাকী আছিল ।  তাইৰ দেউতাক দুলাল কৰ্মকাৰে তাইক প্ৰথম প্ৰশিক্ষণ দিছিল ।সোমা নন্দী দীপাৰ প্ৰথম প্ৰশিক্ষক  আছিল আৰু পাছত এজন জাতীয় জিমনাষ্টিক চেম্পিয়ন বিশ্বেশ্বৰ নন্দীয়ে তাইক প্ৰশিক্ষণ দিয়ে । দীপাই খেল ৰত্ন পুৰস্কাৰ আৰু পদ্মশ্ৰী পুৰস্কাৰ লাভ কৰাৰ গৌৰৱৰে গৌৰৱান্বিত ।
আজি মোৰ পাঠশালালৈ যোৱা  প্রথম দিন।মায়ে হাতত ধৰি মোক লৈ গৈছে , আমি খোজকাঢ়ি গৈ আছো।মই মাক ক’লো,“মই এতিয়া ডাঙৰ হৈছো । মোৰ হাত এৰি দিয়া, এৰি দিয়া!”মায়ে মোৰ হাতত টানকৈ ধৰি আছিল।
পাঠশালাৰ ওচৰত বহুতো ল’ৰা-ছোৱালী আছে।সিহঁত বাচেৰে আহিছে, গাড়ীৰেও আহিছে।ৰিক্সাৰেও আহিছে, চাইকেলতো আহিছে।মোৰ নিচিনাকৈ খোজকাঢ়িও আহিছে।
পাঠশালাৰ সন্মুখত মায়ে মোৰ হাত এৰি দিলে।তেওঁ সেই ঠাইতে ৰৈ থাকিল, এতিয়া মই ভিতৰলৈ অকলেই যাব লাগিব।মোৰ চাৰিওফালে বহুতো নতুন নতুন ল’ৰা-ছোৱালী আছে।
মই এখোজ এখোজকৈ আগলৈ গ’লো। এবাৰ পিছলৈ চালো। মাক লাহে লাহে নেদেখা হ‘লো, তেওঁ তাৰ পৰা নোহোৱা হৈ যাব নেকি?
মই তেওঁৰ কাষলৈ দৌৰি উভতি আহিলো। মই নিজকে ইমান ডাঙৰ হোৱা যেন অনুভৱ নকৰিলো, আৰু তেওঁৰ হাতত ধৰি ল’লো। মই ক’লো, “তুমি নাযাবা।”
সকলোবোৰ ল’ৰা-ছোৱালী এতিয়া গেটৰ ভিতৰত আৰু মই গেটৰ বাহিৰত। শিক্ষিকা গৰাকী বাহিৰলৈ ওলাই আহিল। তেওঁ মোৰ ফালে চাই হাঁহিলে। ময়ো হাঁহিলো। মায়ে ক’লে, “ৰাণী, তুমি ওলাই আহি মোক ইয়াতে পাবা।” এইবাৰ মই তেওঁৰ হাত এৰি দিলো, তেওঁ মোৰ ফালে চাই হাত জোঁকাৰিলে।
মই দৌৰি ভিতৰলৈ সোমাই গ’লো। পাঠশালা ছুটী হ’লে মা ইয়াতে থাকিব!
ৰামুৰ গাধটোৰ নাম ভীমা ।তাৰ এটাই মাত্ৰ চিন্তা আছিল যে সি সোনকালে সাৰ নাপায়। সেইবাবেই সি সদায় মালিকৰ গালি খাব লাগে ।
এদিনাখন চুবুৰীয়াৰ বন্তি গাইজনীয়ে সুধিলে, " ভীমা!
তুমি কিয় মন মাৰি আছা?"
ভীমাই কʼলে, " মই ৰাতিপুৱা সাৰ নাপাওঁ , তুমি মোক জগাই দিব পাৰিবানে?"
বন্তিয়ে কলে, "ঠিক আছে তেন্তে মই তোমাক জগাই দিম"। দ্বিতীয় দিনা ৰাতিপুৱাই বন্তিয়ে হেম্বা....হেম্বা....হেম্বাকৈ হেম্বেলিয়াব ধৰিলে , কিন্তু ভীমাই সাৰ নাপালে ।
আবেলি ভীমা ঘাটৰ পৰা অহাত টমি কুকুৰটোক লগ পালে। ভীমাই কʼলে, " টমি !
মই সাৰ নাপাওঁ , তুমি মোক জগাই দিবানে?"
টমিয়ে কলে "হ'ব বাৰু" । পিছদিনা ৰাতিপুৱাই টমিয়ে ভৌ....ভৌ...ভৌকৈই ভুকিলে । ভীমাই কিন্তু সাৰ নাপালে।
আকৌ সেইদিনা আবেলি চিনু মূৰ্গীটোক গৈ কʼলে, "তোমাৰ মাতত সদায় ৰাতিপুৱা সকলোৱে সাৰ পাই। তুমি কিয় মোক জগাব নোৱাৰিবা নে?"
চিনুৱে কলে, " থিক আছে হʼব বাৰু, মই তোমাক জগাম।"  চিনুৱে সেইদিনা ৰাতিপুৱা আন দিনতকৈ জোৰে আৰু বেছিকৈ কুকুৰু কু"..... কুকুৰু কু..... " কৈ ডাকি ভাগৰি গল, তথাপি ভীমাই সাৰ নাপালে ।
এইবাৰ সি তুনতুন কাউৰীজনীয়ে কা...কা....কা... কৰি থকা দেখি তাইক কʼলে, " আই!
তুমি মোক ৰাতিপুৱাই জগাই দিব পাৰিবানে ?"
তুনতুনে কʼলে আৰে কিয় নোৱাৰিম, নিশ্চয় পাৰিম"। পিছদিনা ৰাতিপুৱা তুনতুনে কা...কা....কা কৈ চিঞৰি থাকিল কিন্তু ভীমাৰ কোনো কাণ সাৰেই  নাই ।"
ভীমা নিৰাশ হৈ গʼল । পিছদিনা ৰাতিপুৱা শুই থাকোঁতে এটা মাখি আহি নাকটোতে পৰাত হা....হা...হা...হাক্ চি্....।" হাচিয়াওতে সি সাৰ পাই উঠিল ।
"অ' মই সাৰ পাই গলো, কেনেকৈ হব  পালে"!মাখিটোৱে তাৰ মূৰত বহি কʼলে, "মই জগাইছো তোমাক ।" "সচাঁ, "তেনেহলে আজিৰ পৰা সদায় তুমি মোক জগাই দিব লাগিব""হʼব বাৰু "। এতিয়া আৰু ভীমা নিশ্চিন্তে সোনকালে শুই উঠে , ৰামুৱে আৰু তাক গালি নিদিয়ে ।
মেৰী চাংমা আৰু জোৎস্না    মাৰাক প্রিয়বন্ধু । সিহঁত দুয়ো     প্রতিৱেশী ।     এদিন জোৎস্নাই কেবাদিনো     কষ্ট কৰি তাই তৈয়াৰ কৰা         কঁকালত পিন্ধা বেল্টডাল       মেৰীক দেখুৱালে ।
"মই এইডাল মোৰ মাৰ   কাৰণে তৈয়াৰ কৰিছো । তুমি  কেনেকুৱা দেখিছা?"
জোৎস্নাই মনৰ আনন্দত ক‘লে । মেৰীয়ে উত্তৰ দিলে,"তেওঁ এই ডাল পিন্ধিব বুলি মই নাভাবো । মই হোৱাহ‘লে কেতিয়াও নিপিন্ধিলোহেঁতেন ।"
পিছদিনা ৰাতিপুৱা মেৰীয়ে জোৎস্নাাৰ কাৰণে অপেক্ষা কৰি আছিল ।           সিহঁত দুয়ো সদায় একেলগে পঢ়াশালিলৈ যায় ।          কিন্তু আজি জোৎস্না অকলেই পঢ়াশালিলৈ গুচি গ‘ল ।
দুপৰীয়াৰ খাবৰ কাৰণে    মেৰীয়ে জোৎস্নাই ভালপোৱা    শুকান মাছৰ তৰকাৰী     আনিছিল ।   কিন্তু জোস্নাই দুপৰীয়া    কেৰলিন নামৰ ছোৱালীজনীৰ  লগতহে খালে ।
সেইদিনা আবেলি মেৰীয়ে জোৎস্নাৰ কাৰণে ঘৰত অপেক্ষা কৰি আছিল। সিহঁত দুয়ো তাইৰ দেউতাকৰ সৈতে তৈয়াৰ কৰা পুতলা মটৰ গাড়ীখনৰে খেলিবলৈ বিচাৰিছিল, কিন্তুজোৎস্না নাহিল । মেৰীয়ে জোৎস্নাৰ লগত একেলগে তৈয়াৰ কৰা সিহঁতৰ চোতালত পৰি থকা বাঁহী, চৰাইৰ সজা, আৰু ৰেলৰ ছিৰি আদিলৈ  চালে ।
তাই গাড়ীখন একাষত থ‘লে ।   দুডাল বাঁহৰ ডাৰ আনি ওচৰা-উচৰিকৈ মাটিত   থ‘লে ।  এইবাৰ পাতল বাঁহৰ সৰু টুকুৰা এটা আনি বেতৰে সৈতে  দীঘল বাঁহ দুডালৰ ওপৰত দেউতাকে বন্ধাৰ দৰে বান্ধি দিলে ।  এইবাৰ এডাল সৰু বাঁহ আনি একেদৰে দীঘল   বাঁহডালৰ আনটো মূৰত বান্ধিলে । তাৰপিছত আৰু বহুত সৰু সৰু বাঁহ আনি এডালৰপিছত আন এডাল কৈ দীঘল বাঁহডালৰ   ইটো মূৰৰ পৰা সিটো মূৰলৈকে বান্ধি দিলে ।
ই দেখাত এখন চাংৰ দৰে হ‘ল ।  মেৰীয়ে সেই আয়তক্ষেত্রাকাৰ চাংখন বহুত চেষ্টা কৰি নিজৰ কান্ধত উঠাই ল‘লে । যাওঁতে প্রথমতে তাই  ঢলং পলং কৰিছিল । তাই আকৌ এবাৰ চেষ্টা কৰিলে ।এইবাৰ নিবলৈ আগতকৈ সহজ হ‘ল ।
তাইৰ ককায়েক চামুৱেলে         সুধিলে, "ক‘লৈ ?"
মেৰীয়ে উত্ত ৰ দিলে,     " জোৎস্নাৰ ওচৰলৈ ।"
সদায় খেলা ঠাইত জোৎস্না উপস্থিত আছিল ।    মেৰীয়ে জোৎস্নাৰ কাষত থকা এজোপা গছত উঠি বহিল ।    খঙতে জোৎস্নাই ক‘লে, "ইয়াৰ পৰা যোৱা !"
চেমুৱেল ওপৰলৈ উঠি গৈ       মেৰীৰ কাষতে বহিল ।        সি তাইক ধৰিবলৈ এডাল ৰচি দিলে       অন্য এডালত নিজে ধৰিলে ।
চেমুৱেল আৰু মেৰীয়ে এটা দীঘল উশাহ লৈ সিহঁতৰ সকলো শক্তিৰে আয়তক্ষেত্রাকাৰ     চাংখন ওপৰলৈ টানি নিলে ।    কেৰেক- কেৰেক ।    ফিছ !
এইবাৰ সেইখন সিহঁতৰ মাজত পাৰি দিলে ।
মেৰী আনটো মূৰত আহি পোৱাতো জোৎস্নাৰ খং উঠিয়েই আছিল ।     তাইৰ চকু কেইটা মেৰীৰ পৰা সেই চাংখনলৈ গৈ আকৌ মেৰীৰ ফালে গ‘ল ।      তাৰ পিছত জোৎস্নাই হাঁহি মাৰি ক‘লে, "আমি ইয়াৰ ওপৰত চলিব পৰাকৈ      এখন ৰেল তৈয়াৰ কৰিব পাৰো বুলি তুমি ভাবানে ?"
ইয়াৰ পৰা তালৈ ।  মেৰীয়ে তাইৰ বন্ধু জোৎস্নাক  লগ পাবলৈ এখন সৰু দলং তৈয়াৰ কৰিলে ।সিহঁতৰ এই দলংখন যদি দুজোপা গছৰ লগত দুয়ো মূৰে বান্ধি দিয়া হয়, তেতিয়াহ‘লে ই তলত ধাম লগোৱা দলং এখন হ‘ব । এনে দলংখন তৈয়াৰ কৰিবলৈ সহজ ।এনে দলং ডাঙৰ হ‘ব পাৰে,  চিমেন্ট আৰু লোহাৰে তৈয়াৰী হ‘ব পাৰে, সৰুৱো হ‘ব পাৰে আৰু কাঠেৰেও তৈয়াৰী হ‘ব পাৰে ।   তুমি বাৰু এনেকুৱা তলত ধাম লগোৱা  দলং দেখিছা নে ?
পিংকীয়ে চাইকেল চলাই আছিল।
তেতিয়াই তাই ছাগলীয়ে মাতি থকা মাত শুনিলে।পিংকীয়ে ঘূৰি চাই দেখিলে।
এজনী ছাগলীয়ে গাঁতটোৰফালে চাই মাতি আছিল।
পিংকীয়ে চাইকেলৰ পৰানামি গাঁতটোৰ ওচৰলৈ গ'ল আৰু তাই গাঁতটোলৈ জুমিচাই দেখিলে।
গাঁতটোত এটা ছাগলীৰপোৱালী পৰি গৈছিল।সি বাহিৰলৈ আহিব পৰা নাছিল।
পিংকীয়ে সাহস কৰিগাঁতটোলৈ নামি গ'ল।
তাই ছাগলীৰ পোৱালীটোকগাঁতৰ পৰা বাহিৰলৈ উলিয়াই দিলে।
ছাগলীৰ পোৱালীটো দৌৰিনিজৰ মাকৰ ওচৰ পালেগৈ।
এসময়ত এজন বৰ অকলশৰীয়া মানুহ আছিল , তেওঁ চুবুৰীয়াৰ সৈতে থাকি ভাল নাপাইছিল আৰু এদিন হাবিত অকলে থকাৰ ইচ্ছাৰে ঘৰ এৰি গুচি গৈছিল |হাবিত নিজে ৰান্ধি খাই এটা অকলশৰীয়া পুৰণি অট্টালিকাত তেওঁ বাস কৰিছিল | এদিন আবেলি হঠাতে এক অদ্ভুত গোন্ধ আহি তেওঁৰ নাকত লগাত তেওঁ পাকঘৰলৈ গৈ দেখে যে এটি নাৰীৰ ছাঁই কিবা কৰি আছে | দেখি তেওঁ আচৰিত হ'ল কাৰণ হাবিত তেওঁ অকলেই বাস কৰে | কেনেকৈ কোনোবা মহিলা তেওঁৰ পাকঘৰত আহিব পাৰে !!!
তেওঁ ভাবি নাপালে |
ভয় খাই তেওঁ নাৰীৰ ছাঁটিক সুধিলে, " হেৰা, তুমি ইয়াতে কি কৰিছা ? "
কিন্তু উত্তৰ দিয়াৰ সলনি নাৰীৰ ছাঁটি অন্তৰ্ধান হৈ গ'ল আৰু পাকঘৰটো খালী হৈ পৰিল |অকলশৰীয়া মানুহজনে বৰ ভয় খালে ঘটনাটোত আৰু ততালিকে তেওঁ নিজৰ বয়-বস্তু সামৰি চিৰদিনৰ বাবে অট্টালিকা এৰি তাৰপৰা ক'ৰবালৈ গুচি গ'ল |তাৰ কাষৰ গাঁও এখনত হেমলক নামেৰে এজন বৰ বুধিয়ক আৰু কৌতূহলী ল'ৰাই মাক দেউতাকৰ সৈতে বাস কৰিছিল | এদিন মাকৰ সৈতে হাবিখনৰ কথা পাতোঁতে মাকে তাক অকলশৰীয়া মানুহজনৰ লগত ঘটা সেই অলৌকিক ঘটনাটোৰ বিষয়ে ক'লে | ঘটনাটোৰ কথাই তাৰ কৌতূহল বঢ়াই তুলিলে |
গৰম বন্ধৰ এদিন | হেমলকে খিৰিকীৰে গাঁৱৰ মানুহবোৰক হাবিৰ দাঁতিত থকা পামত কাম কৰি থকা চাই আছিল | হঠাতে তাৰ সেই ঘটনাটোলৈ মনত পৰিল | সি মনতে আকৌ বিভিন্ন ভাৱত বুৰ গ'ল.. কেনেকৈ তেনেকুৱা হ'ব পাৰে সি তাকেই ভাবি থাকিল |
হেমলকে পঢ়া শুনা কৰি আৰু নজনা কথাবোৰ শিক্ষকক সুধি জানি ল'বলৈ বৰ ভাল পাইছিল | স্কুল খোলাৰ পিছত এদিন সি শিক্ষকক সুধিলে, " ভূত থাকেনে সঁচাকৈ ? "
শিক্ষকে তাক ক'লে যে ভূত বুলি একো নাথাকে, সকলো পৰিঘটনাৰ মূলতে হ'ল বিজ্ঞান | তথাপি হেমলকৰ মনৰ ভিতৰত থকা প্ৰশ্ন মাৰ নগ'ল |
হেমলকৰ মনত ইমানেই কৌতূহল বৃদ্ধি পালে যে কথাবোৰ আৱিষ্কাৰ কৰিবলৈ সি নিজেই তালৈ যোৱাৰ সিদ্ধান্ত লৈ পেলালে | সি ভাবিলে যে যিহেতু ঘটনাটো সাত বছৰ আগেয়ে ১২ এপ্ৰিলত ঘটিছিল, গতিকে সিও সেই তাৰিখটোতে যাব | সিদিনা ১১ এপ্ৰিল, সেয়ে সি পিছদিনা যাবলৈ সাজু হ'ল | পিছদিনা পুৱাতেই সি তাৰ যাত্ৰা আৰম্ভ কৰিলে , হাতত এখন মানচিত্ৰ আৰু এটা কম্পাছো ল'লে | বিয়লি তিনি বজাত সি হাবিৰ মাজৰ সেই অট্টালিকাটো থকা বাটৰ সন্ধান পালে | সেই পুৰণি জৰাজীৰ্ণ পথেৰে আগবাঢ়ি গৈ সি অট্টালিকাটোত ভৰি দিলেগৈ | প্ৰথমেই সি পাকঘৰটোলৈ গ'ল, তাতে যি দেখিলে... তাকে দেখি তাৰ প্ৰাণবায়ু ওলাই যোৱাৰ উপক্ৰম হ'ল |
সেই অকলশৰীয়া মানুহজনে দেখাৰ দৰেই একে দৃশ্য় ... এটি নাৰীৰ ছাঁ !!
ভয়ত পেপুৱা লাগি সি জাঁপ মাৰি দৌৰি পলাব খোজোঁতেই খিৰিকীৰ বাহিৰত কিবা এটা দেখিলে | কাঠৰ শলখা এডালত গছ এজোপা এনেদৰে পাক খাই লাগি আছিল যে তাতে সূৰ্যৰ পোহৰ পৰি তাৰ ছাঁটো সাইলাখ এটা নাৰী মূৰ্তিৰ দৰে লাগিছিল | ঘটনাৰ ওৰ বুজিব পাৰি হেমলকৰ মুখত হাঁহি বিৰিঙি উঠিল | এইবাৰ সাহসেৰে পুনৰ পাকঘৰৰ ভিতৰলৈ সোমাই গৈ দেখিলে যে এটুকুৰা পচা ৰুটী আৰু মাখন .... য'ৰপৰা উগ্ৰ বিকট গোন্ধ ওলাইছে | ঘটনা আৱিষ্কাৰ কৰি বিজয়ী মনোভাৱেৰে ঘৰলৈ বাট ল'ব খোজোঁতেই হঠাতে কাৰোবাৰ খোজৰ শব্দ শুনি হেমলক ৰৈ গ'ল | সি অলপ ভয়ো খালে |
পাকঘৰৰপৰা ওলাই এইবাৰ সি লাহেকৈ চ'ৰাঘৰলৈ গ'ল | এইবাৰ পুনৰ তাৰ আচৰিত হোৱাৰ পাল | "উৱা ... এয়া কি ... ইমান পৰিপাটী কোঠাটো !!
যেন কিছুপৰ আগতে কোনোবাই ঠিক কৰি থৈছে !!"
বাহিৰতো কিছুমান কাপোৰ মেলি থোৱা আছে, অলপ আগতে ধোৱা | তেনেতে কোঠাটোলৈ মানুহ এজন সোমাই আহিল...
মানুহজনে তাক দেখি সুধিলে, " তুমি ইয়াতে কি কৰিছা ? "
| হেমলকে ক'লে, " অট্টালিকাটো চাব আহিছোঁ "... মানুহজনে হাঁহি ক'লে, " মোৰ ঘৰটোত চাবলগানো কি আছে ?"
হেমলক এইবাৰ অবাক ... " তোমাৰ ঘৰ !!? "
সি বৰ আচৰিত হ'ল। মানুহজনে সহজভাৱে কৈ উঠিল, "ও, এইটোতো মোৰেই ঘৰ। আগৰ গৰাকীজনৰ সহায়কাৰী আছিলোঁ মই , কিন্তু পিছলৈ তেওঁ অকলশৰে থাকিবলৈ বিচৰাত মই নগৰলৈ গুচি গৈছিলোঁ আৰু তেওঁ ইয়াতে থাকিবলৈ লৈছিল। তাৰপিছত তেওঁ এদিন ইয়াৰ পৰাও গুচি যোৱা খবৰ পাই মই ইয়াতে বাস কৰিবলৈ ল'লোঁ। " হেমলকে সুধিলে, '' হাবিৰ মাজত অকলে থাকিবলৈ তোমাৰ অকণো ভয় নালাগেনে ?
ভূতলৈ ভয় নাই নে তোমাৰ ? "
হেমলকৰ কথা শুনি মানুহজনে জোৰকৈ হাঁহি ক'লে, " নাই নাই, সকলো বিজ্ঞানৰ কথা , ভূত নাথাকে। " কোমল অন্তৰৰ হেমলকে তেওঁক সুধিলে, " তোমাক কিবা সহায়তা কৰিব লাগিব নেকি ?
মোৰ ঘৰ এই হাবিৰ কাষৰ গাঁওখনতে। " হেমলকৰ কথাত উৎসাহেৰে তেওঁ ক'লে, " হয় নেকি.. মই যে সদায় খেতি-বাতি কৰাৰ হেঁপাহ কৰিছিলোঁ, লাহেকৈ মোৰ সাঁচকীয়া খাদ্যসম্ভাৰো তাকৰ হৈ আহিছে। " হেমলকে ক'লে, " ৰ'বা, মই ঘৰত সুধি আহোঁ, তোমাক জনাম। " মানুহজনে এক সন্তুষ্টিৰ হাঁহি মাৰি হেমলকক ধন্যবাদ জনালে।
মনৰ আনন্দত হেমলক জঁপিয়াই জঁপিয়াই ঘৰ পালেহি। মাক-দেউতাকক গোটেই ঘটনা বিৱৰি ক'লে আৰু ক'লে যে হাবিৰ অকলশৰীয়া ঘৰটোত বাস কৰা মানুহজনক সহায়ৰ প্ৰয়োজন হোৱাৰ কথা। মাক-দেউতাকে পিছে পোনতে হেমলকৰ কথাত পতিয়ন যোৱা নাছিল, কিন্তু তাৰ কথা ৰাখিবলৈকে হাবিৰ ঘৰটোলৈ যাবলৈ মান্তি হ'ল। তিনিও পিছদিনা হাবিৰ মাজৰ অকলশৰীয়া ঘৰটোলৈ ৰাওনা হ'ল আৰু তাতে বাস কৰা মানুহজনক লগ পালে।
মানুহজনৰ ঘৰৰপৰা হাবিৰ দাঁতিলৈকে পাম খুলি খেতি-বাতি কৰাৰ ব্যৱস্থা কৰা হ'ল । লাহে লাহে ঠাইখিনিত মানুহৰ আহ-যাহ বাঢ়িল। জনবসতিও বাঢ়িল আৰু ঠাইখিনিয়ে সৰু-সুৰা গাওঁ এখনৰ ৰূপ ল'লে। হেমলকৰ তৎপৰতাত মাক-দেউতাকে কৰি দিয়া এইখিনি সহায়তাৰ বাবে মানুহজনৰ খোৱাৰ নাটনিও কমিল আৰু সকলোৱে মিলি একেলগে বাস কৰিবলৈ ধৰিলে। চাৰিওফালে হেমলকৰ খ্যাতি বিয়পি পৰিল, তাৰ বন্ধু আৰু শিক্ষকসকলে তাক লৈ গৌৰৱবোধ কৰিলে। তাতোকৈ ডাঙৰ কথাটো হ'ল.. সি নিজে সকলোকে বুজাব পৰা হ'ল ভয়েই ভূত, ভূত বুলি একো নাথাকে। বিজ্ঞানৰ পুথিত সি এতিয়া আৰু মন দিয়া হ'ল। এতিয়া হেমলকো হাবিৰ অকলশৰীয়া ঘৰটোত থকা মানুহজনৰ দৰেই সাহসী...
টক্‌ টক্‌!
মাকে দুৱাৰখন খুলিলে। “ৰঘু মামা!” আমিচ আৰু চোনিয়ে তেখেতক সাৱটি ধৰি চিঞৰি উঠিল।
ৰঘু মামা সিহঁতৰ মাকৰ একমাত্র ভায়েক আছিল। তেওঁ সদায় সিহঁতক ভাল ভাল কাহিনী শুনাইছিল আৰু সিহঁতৰ কাৰণে খুব আমোদজনক উপহাৰ আনিছিল। কিন্তু ৰঘু মামাৰ লগত এটাই সমস্যা আছিল।
ৰঘু মামা ইমানেই এলেহুৱা আছিল যে তেওঁ ঘণ্টাৰ পিছত ঘণ্টা ধৰি নিজৰ চকীখনত বহি পঢ়ি বা টি.ভি.
চাই থাকিব পাৰিছিল। নাইবা শুই থাকিব পাৰিছিল। তেওঁ ঘৰৰ একোৱে কাম নকৰিছিল আৰু আনকি গেলামাল কিনিবলৈ বজাৰলৈও নগৈছিল। বায়েকে তেওঁৰ এলেহুৱামি দেখি বিৰক্ত হৈ পৰিছিল।
মাকে ক'লে, “তেনেহ'লে ৰঘু, এইবাৰো সদায়ৰ নিচিনা তোমাৰ বন্ধৰ দিনকেইটা নিজৰ প্রিয় চকীখনতে কটাম বুলি ভাবিছা নে?” ৰঘু মামাকে ক'লে, “নাই, নহয়!
এইবাৰ মই পানীৰ তলৰ গুহা চাম, ওখ পৰ্বত বগাম আৰু হাবিত বাঘ চিকাৰ কৰিম। “ক'ত, ক'ত?” আমিচ আৰু চোনিয়ে হঠাৎ চিঞৰি উঠিল। “আমিও যাম!” “হাঁ!” মাকে ক'লে। “তোমাৰো যে ধেমালি আৰু দেই!” ৰঘু মামাকে এটা ৰহস্যময় হাঁহি মাৰিলে।
তাৰ পিছদিনা, যেতিয়া ৰঘু মামা তেওঁৰ কোঠাত আছিল, আমিচ আৰু চোনিয়ে তেওঁক কাৰোবাৰ সৈতে কথা পাতি থকা শুনিলে। “বাহ!” তেওঁ কৈ আছিল। তাৰ পিছত, “অতি সুন্দৰ!” তাৰে অলপ পিছত, “আহ হা!” অকণমানি ল'ৰা-ছোৱালী দুটা কোঠাৰ ভিতৰলৈ দৌৰি গ'ল। “কি হ'ল, ৰঘু মামা?”
ৰঘু মামা এযোৰ ডাঙৰ ক'লা চশমা পিন্ধি নিজৰ প্রিয় চকীখনত বহি আছিল। কোঠাটোত আন কোনো ব্যক্তি নাছিল!
চোনি আৰু আমিচে আচৰিত হৈ ইজনে-সিজনৰ ফালে চালে। আমিচে মামাকৰ প্ৰায় গোটেই মুখখন ঢাকি ধৰা ক'লা চশমাযোৰলৈ লক্ষ্য কৰি তেওঁক সুধিলে, “সকলো ঠিকে আছে নে মামা?” ৰঘুৱে হাঁহিলে আৰু চশমাযোৰ খুলি চোনিক ক'লে, “লোৱা, এইযোৰ পিন্ধি চোৱাচোন।” “এয়া কি?” চোনিয়ে সুধিলে। চশমাযোৰ ইমানেই গধূৰ আছিল যে তাই দুইখন হাতেৰে চশমাযোৰ ধৰিব লগা হ'ল।
ৰঘু মামাই সাৱধানে চশমাযোৰ চনিক পিন্ধাই দিলে। চশমাযোৰ এন্ধাৰ হৈ আছিল, সেইবাবে তাই প্রথমে একো দেখা নাছিল। তাৰে পিছত মামাই এটা বুটাম টিপি দিলে। হঠাৎ চনি সাগৰত আছিল!চাৰিওপাশে ৰঙীণ মাছ আছে। তাই বাওঁ ফালে মুখখন ঘূৰাই দেখিলে যে এটা ডাঙৰ কাছ তাইৰ কাষতে সাতুৰি আছে। কাছটো ইমানেই কাষত আছিল যে তাই ভাবিলে তাই কাছটো চুব পাৰিব।তাৰে পিছত তাই আনফালে মুখখন ঘূৰালে… “ইহ!” এটা ডাঙৰ হাংগৰ তাইৰ কাষতে সাতুৰি থকা দেখি তাই চিঞৰি উঠিলে।
আচৰিত হৈ থকা চনিৰ পৰা চশমাযোৰ লব খুজি অমিচে কলে,  “মোকো চাবলৈ দিয়া!
মোকো চাবলৈ দিয়া!” ৰঘু মামাই কলে, “ইয়াৰ পিছত তোমাৰে পাল। তোমাৰ বাবে আন এটা কাহিনী আছে।” অমিচে চশমাযোৰ পিন্ধাৰ পিছত মামাই আন এটা বুটাম টিপি দিলে।“আহ, মই এজাক ফুটুকী হৰিণ আৰু লংগুৰ দেখা পাইছো!”অমিচ গছেৰে ভৰা এখন ঘন অৰণ্যত আছিল। সি বিভিন্ন চৰাইৰ মাত শুনিবলৈ পালে। ওপৰলৈ চোৱাত সি এজাক ৰাজহাঁহ V-আকাৰত গোটেই আকাশত উৰি থকা দেখিলে।
চোনিয়ে কলে,“এইয়া ইমান সঁচা যেন অনুভৱ হয়। মই যেতিয়া চশমাযোৰ পিন্ধিছিলো, এনেকুৱা লাগিছিল যেন মই পানীৰ তলত সাঁতুৰি আছিলো।” ৰঘু মামাকে কলে, “হয়!
সেইবাবে চাগে ইয়াক 'ভাৰ্চুৱেল ৰিয়েলিটি' বোলা হয়।” চোনি বিভ্রান্ত হৈ পৰিল। “কিন্তু ভাৰ্চুৱেল মানে অসত্য নহয় জানো?
', তাই সুধিলে, 'তেনেহলে অসত্যতাত সত্যতা কেনেকৈ থাকিব পাৰে?” ৰঘু মামাকে কলে, “এইটো অতি বুধিয়কৰ প্রশ্ন সুধিছা। ইয়াক ভাৰ্চুৱেল ৰিয়েলিটি বা ভি আৰ বোলা হয় কাৰণ ই তোমাক অনুভৱ কৰায় যে, যি তুমি দেখি আছা সেয়া সত্য। সেইবাবে এয়া প্রায় সত্য।” “মোক সহায় কৰা!
বাঘ এটাই মোক খাব ওলাইছে।” আমিচে চিঞৰি উঠিল। ৰঘু মামাকে হাঁহিলে। তেওঁ আমিচক ক'লে, “চিন্তা নকৰিবা, তুমি একেবাৰে নিৰাপদে আছা!” চোনিয়ে উৎসাহিত হৈ ক'লে, “ই চিনেমা চোৱাৰ দৰে লাগে, কিন্তু তাৰে তুলনাত বেছি ভাল।” মামাকে ক'লে, “ঠিক কৈছা!
যেতিয়া আমি ছবি ঘৰত চিনেমা চাওঁ, স্ক্রীনখন কেৱল আমাৰ সন্মুখত থাকে। কিন্তু যেতিয়া আমি ভি আৰ চশমাযোৰ পিন্ধি লওঁ, এনেকুৱা লাগে যেন চিনেমাখন আমাৰ চৌপাশে চলি আছে।”
ৰঘু মামাকে সুধিলে, “তেনেহ'লে মোৰ দৰে তোমালোকেও নিজৰ গৰমৰ বন্ধটো ভাৰ্চুৱেল ৰিয়েলিটিৰ অনুসন্ধান কৰি কটাব খোজা নে?” আমিচে চশমাযোৰ খুলি অলপ সময় ভাবিলে আৰু তাৰ পিছত ক'লে, “মই ভাবো যে মই আচল সত্যতাহে পছন্দ কৰোঁ।”“কিন্তু কিয়?” ৰঘু মামাকে আচৰিত হৈ সুধিলে। আমিচে ক'লে, “মই অৰণ্যত এটা ৰসাল আম দেখিছিলো। এতিয়া মোৰ আম খাব মন গৈছে। কিন্তু ভাৰ্চুৱেল ৰিয়েলিটিত মই আম খাব নোৱাৰো।” চোনিয়ে ক'লে, “ময়ো খাম আম!” দুয়ো পাকঘৰলৈ দৌৰি গ'ল। “মোৰ বাবে ৰোৱাচোন!” ৰঘু মামাকে ক'লে আৰু সিহঁতৰ পিছে পিছে গ'ল। অৱশেষত ৰঘু মামাক নিজৰ প্রিয় চকীখনৰ পৰা উঠিল।
ভাৰ্চুৱেল ৰিয়েলিটি বাইট ১.
“ভাৰ্চুৱেল ৰিয়েলিটি” নামটো প্রথমবাৰৰ বাবে ১৯৮৩ চনত  ডেমিয়েন ব্রোদৰিকৰ 'দ্যা জুদাছ মন্‌দালা' নামৰ বিজ্ঞানভিত্তিক উপন্যাসখনত ব্যৱহাৰ হৈছিল।২.
ভি আৰ খুব শক্তিশালী কম্পিউটাৰেৰে বনোৱা হয়। ত্রিমাত্রিক বিশ্বৰ সৃষ্টি কৰিবলৈ চশমাযোৰৰ ভিতৰত সৰু স্ক্রীন ব্যৱহাৰ কৰা হয় যাতে ইয়াক আচল পৃথিৱীৰ দৰে চাব আৰু অনুভৱ কৰিব পাৰি।
ভাৰ্চুৱেল ৰিয়েলিটি বাইট ৩.
ভি আৰ চশমাত সংবেদক থাকে, যিয়ে আমাৰ চকু কোন দিশে ঘূৰিছে ধৰা পেলাব পাৰে। উদাহৰণস্বৰূপে, যদি তুমি ওপৰৰ দিশে চোৱা, চশমাযোৰৰ ছবিখিনিও সলনি হয়। তুমি আচল জীৱনত যি দেখিলাহেঁতেন, চশমাযোৰেও সেয়া দেখুৱায়। সেইবাবে যদি তুমি আমিচৰ দৰে অৰণ্যত থাকা আৰু ওপৰৰ ফালে চোৱা, তেনেহ'লে তুমি অৰণ্যৰ সলনি আকাশ দেখিবা।
৪.
ভাৰ্চুৱেল ৰিয়েলিটি কেৱল খেল খেলাৰ বাবে বা নতুন পৃথিৱীৰ অনুসন্ধান কৰিবলৈ ব্যৱহাৰ কৰা নহয়। ইয়াক কঠিন কামত মানুহক প্রশিক্ষণ দিবলৈও ব্যৱহাৰ কৰিব পাৰি। অগ্নিনিৰ্বাপনকাৰীয়ে ভি আৰৰ সহায়ত জ্বলি থকা বিল্ডিঙৰ পৰা মানুহ উদ্ধাৰ কৰাৰ অনুশীলন কৰিব পাৰে। মহাকাশচাৰীসকলে মহাকাশত থকাৰ আৰু নতুন পৃথিৱীৰ অনুসন্ধান কৰাৰ অনুশীলন কৰিব পাৰে। ভাৱি চোৱাচোন, মহাকাশযানত ভৰি দিয়াৰ আগতে মংগল গ্রহত খোজ কঢ়াৰ অনুভৱ কৰিব পাৰিলে কেনেকুৱা লাগিব!
৫.
ভি আৰ চশমা শিশুসকলৰ ব্যৱহাৰৰ বাবে সুৰক্ষিত নে?
বিজ্ঞানীসকলে বিশ্বাস কৰে যে মোবাইল ফোনৰ দৰে সৰু স্ক্রীনত কিবা চোৱা আৰু ভি আৰত কিবা চোৱাৰ পৰিণতি একে। সেইবাবে আমি কিমান সময় আৰু কিমান সঘনে ইয়াক ব্যৱহাৰ কৰো, সেইবিষয়ে সাৱধান হোৱা উচিত।
-
চ ৰ ৰ ৰ ...                                   " অস্‘, নাই", শ্যামে  চিঞৰিলে ।                                 তাৰ মৰমৰ চোলাটোৰ চিলাই দুফাল হৈ ছিগি থাকিল ।                               "এই চোলাটো আৰু মই কেতিয়াও পিন্ধিব নোৱাৰো                                      ককাদেউতা !"
"পাৰিবা, নিশ্চ্য় পাৰিবা", তাৰ ককাদেউতাকে ক‘লে ।       "মই এইটো ঠিক কৰি দিব পাৰিম !"
ককাদেউতাকে বেজী আৰু নীলা ৰঙৰ        সূতা ল‘লে ।       কেনেকৈ চিলাব লাগে, সেই কথা        ককাদেউতাকে শ্যামক দেখুৱাই দিলে ।
শ্যামৰ বন্ধু্ শ্রীসা তাৰ ঘৰলৈ আহিল ।    " ব‘লা চাইকেল চলাবলৈ যাওঁ," তাই ক‘লে ।    " এক মিনিট ৰ‘বা, প্রথমে মোক মোৰ চোলাটো ইষ্ট্রী কৰি ল‘বলৈ দিয়া,"    শ্যামে ক‘লে ।      "সি তাৰ ইষ্ট্রীত চুইছ দিলে, কিন্তু লাইটটো নজ্বলিল আৰু ইষ্ট্রীটোও গৰম নহ‘ল ।    "উস্  !
মই এই শোট-মোচ খোৱা চোলাটোকে পিন্ধি যাব লাগিব", শ্যামে ভোৰভোৰালে ।    "যোৱা সপ্তাহত মই মেৰামতি কৰিবলৈ মেলালৈ গৈছিলো", শ্রীসাই ক‘লে ।     "মোৰ দাদাক ৰসায়ণ পঢ়োৱা জৰ্জ খুড়াই এটা ইষ্ট্রী ঠিক কৰাইছিল । তেওঁ নো কি কৰাইছিল সেই কথা মই বৰ সুক্ষ্মভাৱে মন কৰি আছিলো । আমিও চেষ্টা কৰোচোন  ! "
“তোমাৰ স্ক্রু ড্রাইভাৰ আছে নে ?‘‘
শ্যামে এখন ডাঠ কাগজ আৰু এডাল স্ক্রু ড্রাইভাৰ আনি দিলে ।শ্রীসাই ইষ্ট্রীটোৰ পিছফালটো খুলিলে ।    “এই তাৰডাল চোৱা । তুমি যেতিয়া ইয়াক কাৰেন্টত দিয়া, ইয়াৰ মাজেৰে কাৰেন্ট পাৰ হৈ গৈ ইষ্ট্রীটো গৰম হয় । এই পদ্ধতিক প্রৱাহ বুলি কোৱা হয় ।‘‘ শ্রীসাই ক‘লে ।
আৰু এই সৰু বস্তুটো  হ‘ল (থাৰ্মচেটচ) তাপ স্থাপক । ইষ্ট্রীটো যাতে বেচি গৰম নহয়, ই সেই কথাটো ঠিক কৰি ৰাখে । বেচি গৰম হ‘লে ই তালৈ যোৱা বিজুলী শক্তিৰ প্রবাহক কাটি দিয়ে । ৰঙা লাইটটো বন্ধ হৈ যায় । ইষ্ট্রীটো ঠাণ্ডা হ‘লে আকৌ বিজুলীৰ প্রবাহ আৰম্ভ হয় আৰু লাইটো জ্বলি উঠে ।“
“অন্য গৰম কৰা যন্ত্রবোৰেও এই একেদৰেই কাম কৰে, বুজি পাইছা নে ?
গিজাৰ, কেট্ লি, অ‘ভেন আদি ?“   কিন্তু শ্রীসাৰ কাণত একো সোমোৱা নাছিল । তাই ইষ্ট্রীটো মন দি চাই আছিল ।
“কি হ‘ল ?“ শ্যামে সুধিলে ।       “এইটো ঠিক কৰিব পাৰিম বুলি মই নাভাবো ।“         “মা আৰু দেউতাই আমি এইটো ঠিক কৰি থকা দেখিলে খং কৰিব !“          ঠিক কৰিবৰ কাৰণে আমি এইটো মেৰামতি কৰা মেলালৈ লৈ যাম !
সিহঁতে ঠিক কৰি দিব ।“
শ্যামৰ মাক-দেউতাক ঘৰলৈ আহি ইষ্ট্রীটোৰ কথা সোধাৰ আগতেই শ্যাম আৰু শ্রীসাই কোনেও গম নোপোৱাকৈ চাইকেলখন মেলালৈ লৈ গ‘ল ।
“খুড়ী, তুমি আমাক ইষ্ট্রীটো ঠিক কৰি দিব পাৰিবা নে ?“ শ্রীসাই অনুপমা খুড়ীক সুধিলে । “কি হৈছেনো ?“ “ইয়ালৈ কাৰেন্ট নাযায় ।“ শ্রীসাই উত্তৰ দিলে ।অনুপমা খুড়ীয়ে ইলেক্ট্রিক তাৰ আৰু বিভিন্ন স্ক্রু, বল্টু আদি থকা এটা সৰু বাকচ উলিয়াই আনিলে।“এইটো এটা পৰিমাপক যন্ত্র । ই ইষ্ট্রীটোৰ সকলোবোৰ অংশত বিজুলী গৈছে নে নাই, সেই কথা চাব পাৰে । আহা, আমি প্লাগৰ পৰা আৰম্ভ কৰো ।
তাৰ পিছত তেওঁ সকলোবোৰ অংশ পৰীক্ষা কৰি অৱশেষত এডাল সৰু তাৰ পালে ।“প্লাগৰ কাষৰ এই তাৰডাল চোৱা । এইডাল ছিগি আছে, কিন্তু ছিগি থকা কথাটো চকুত পৰা নাই - ইয়াতেই তোমালোকৰ সমস্যাটো আছে !"
তেওঁ পুৰণা তাৰডাল আৰু প্লাগটো কাটি পেলালে,আৰু নতুন তাৰ আৰু নতুন প্লাগ এটা ইষ্ট্রীটোত লগাই দিলে ।“আহা, আমি এতিয়া পৰীক্ষা কৰি চাওঁ ।“এইবাৰ তেওঁ প্লাগটো চুইছ দিলে আৰু তাৰ লাইটটো জ্বলি উঠিল ।
মেলাত মেৰামতি কৰা কাম শেষ হোৱাত সিহঁতে ঘৰলৈ আহিবলৈ ঠিক কৰিলে ।
“অস্, পিছৰ টায়াৰটো ফুটি থাকিল । ব‘লা, আমি চাইকেলখন মণিগন্দন ভাইৰ কাষলৈ লৈ যাওঁ !"
শ্রীসাই ক‘লে ।“চকা ফুটিছে, কোনো কথা নাই “ মনিগন্দন ভায়ে ক‘লে । কাষৰ গাওঁখনত মণিগন্দন ভাইৰ এখন সৰু চাইকেল ভাল কৰা দোকান আছে । তেওঁ মেলালৈ চাইকেল ভাল কৰিবলৈ নিমন্ত্রিত হৈছিল, সেয়েহে তেওঁ মেলাত আহি উপস্থিত হৈছেহি ।
সি চাইকেলখন ওভোটাই ল‘লে, আৰু টায়াৰটো লোহাৰ ৰিমৰ পৰা উলিয়াবৰ কাৰণে এটা যন্ত্র (লিভাৰ) উলিয়াই ৰিমৰ পৰা টায়াৰটো খুলিলে ।এইবাৰ ভিতৰৰ টিউবটো ওলাই পৰিল । “ইয়াত ক‘ৰবাত ফুটা দেখিছা নে ?‘‘ ভায়ে সিহঁতক সুধিলে । সিহঁতে ক‘তো কোনো ফুটা নেদেখিলে । এইবাৰ ভায়ে সুধিলে,“তেতিয়াহ‘লে ইয়াত যে ফুটা আছে, সেই কথা কেনেকৈ ক‘বা ?“ল‘ৰা-ছোৱালী দুটাই একো বুজি নাপাই তাৰ মুখলৈ চাই থাকিল ।
সি টিয়ুবটোৰ এটা এটা অংশ আধা চৰিয়া পানীত ডুবাই দিলে ।এইবাৰ টিয়ুবটোৰ এঠাইত পানীৰ বুদ বুদ্ উঠা দেখিবলৈ পালে ।“চোৱা, ইয়াতেই সেই ফুটাটো আছে !
"এইবাৰ অন্য এটা টিয়ুবৰ পৰা সৰু টুকুৰা এটা কাটি লৈ খহটা কাগজ এটুকুৰাৰে মোহাৰি ভালদৰে পৰিষ্কাৰ কৰি ল‘লে । ইয়াৰ উপৰিও টিয়ুবটোৰ ফুটা হোৱা ঠাইকণো মোহাৰি পৰিষ্কাৰ কৰি ৰবৰত লগোৱা আঠা লগাই সেই ঠাইত ৰবৰৰ সৰু টুকুৰাটো আঠা লগাই দিলে ।
“আহা, এইটো বন্ধ কৰি দিওঁ “, শ্যামে ক‘লে ।শ্যামে ৰবৰৰ টুকুৰাটো টিয়ুবৰ ফুটাটোত লগাই দি হেঁচা মাৰি ধৰি থাকিল ।এই চাইকেল ভাল কৰা লোক, ছাটি ভাল কৰা লোক, জোতা ভাল কৰা মুচি আদি নথকা হ‘লে বহুতো পেলনীয়া সামগ্রীয়ে দ‘ম বান্ধি আজি আমাৰ চাৰিওফালৰ পৰিৱেশ বিনষ্ট কৰি পেলালেহেঁতেন !"
শ্যামে ক‘লে ।
টায়াৰটো ঠিক কৰিলে ।                                                                               ইষ্ট্রীটো ঠিক কৰিলে ।                                          এইবাৰ      শ্রীসা আৰু শ্যাম ঘৰলৈ উভতি আহিল ।                                                          এইদৰে সিহঁতৰ গোটেই দিনটো পাৰ                                                                হ‘ল !
পেলাই নিদিবা । ঠিক কৰি ল‘বা ।      মানুহে সৃষ্টি কৰা অজৈৱিক পেলনীয়া বস্তুবোৰৰ পৰিমাণ কম কৰা এটা অতি প্রয়োজনীয় কাম । মেৰামতি কাৰ্যই বস্তুৰ অধিক ব্যৱহাৰক উৎসাহ যোগায় । ‘উৎপাদন কৰা, ব্যৱহাৰ কৰা আৰু পেলাই দিয়া‘ৰ নিয়মে আমাৰ বহুদিনৰ পৰা চলি অহা ‘তৈয়াৰ কৰা, সংৰক্ষণ কৰা আৰু পুনৰ ব্যৱহাৰ কৰা‘ৰ পুৰণি নিয়মক নোহোৱা কৰি পেলাইছে ।
কেঁচামালক ব্যৱহাৰৰ উপযোগী কৰি উৎপাদন কৰি তোলোতে বহু পৰিমাণৰ শক্তিৰ প্রয়োজন হয় । বস্তু মেৰামতি কৰি ব্যৱহাৰ কৰিলে সম্পদ সংৰক্ষণ কৰাৰ লগতে বস্তুটোৰ আয়ুস বৃদ্ধি কৰিব পাৰি । মাত্র মেৰামতি কৰিব নোৱাৰি বুলি বুজি পালেহে আমি বস্তুৰ পুনৰ উৎপাদনৰ কথা ভবা উচিত ।
পুনৰ উৎপাদনৰ নিয়ম ।    ভাৰতত পুনৰ উৎপাদন কৰাৰ এটা বৰ ভাল নিয়ম আছে - এই পুনৰ উৎপাদন কাৰ্য - খাদ্য আদিৰ পৰা উৎপন্ন হোৱা জৈৱিক পেলনীয়া বস্তুৰ পৰা বা  কাপোৰ আদিৰ দৰে অজৈৱিক বস্তুৰ পৰাও হ‘ব পাৰে । সংখ্যা কমিছে যদিও, বাতৰিকাগজ আৰু পুনৰ উৎপাদন কৰিব পৰা পেলনীয়া বস্তু, বিভিন্ন প্লাষ্টিক, ধাতুৰে তৈয়াৰী পুৰণা বস্তু গোটাই ফুৰা মানুহ আজিও আমি দেখিবলৈ পাওঁ । ইয়াৰ বাহিৰেও মানুহৰ ঘৰে ঘৰে আহি  পুৰণা কাপোৰৰ পৰিৱৰ্তে নতুন ষ্টীলৰ বাচন-বৰ্তন সলনি কৰা মানুহো আছে ।
ৰেপেয়াৰ কাফে - মেৰামতি কৰা মেলা ।   এই গল্পটো বাংগালুৰুত অনুস্থিত ‘ৰিপিয়াৰ কাফে‘ নামৰ পুৰণা বস্তু মেৰামতি শিবিৰৰ দ্বাৰা অনুপ্রাণিত হৈ লিখা হৈছে । এই মেৰামতি শিবিৰত বিভিন্ন ঠাইৰপৰা সকলো প্রজন্মৰ লোক আহি পুৰণা বস্তু মেৰামতি কৰাৰ আমাৰ প্রচলিত নিয়মক জীৱিত কৰি ৰখাৰ চেষ্টা কৰে । এনে মেৰামতি কাফেত বস্তু মেৰামতি কৰিবৰ কাৰণে প্রয়োজনীয় সকলো ধৰণৰ সা-সজুলি পোৱা যায় । মুচি, ছাটি ভাল কৰা মানুহ, কাপোৰ ঠিক কৰা দৰ্জ্জী, ঘড়ী ঠিক কৰা লোক - বিভিন্ন  উৎসাহী আৰু পেচাদাৰী মানুহ আৰু এইবোৰ ঠিক কৰাবলৈ অহা মানুহ ইয়াত উপস্থিত হয়হি ।    যিকোনো প্রাকৃতিক দুৰ্যোগৰ পিছত এনে মেৰামতি কৰা লোকৰ চাহিদা বহুত বাঢ়ি যায় । তিনি-বছৰতকৈ   কম সময়ত বাংগালুৰুৰ মেৰামতি কাফেই ২,০০০ কিলো গ্রাম পেলনীয়া সামগ্রীাক জাবৰ হিচাবে পেলোৱাৰ পৰা বাধা দি মেৰামতি কৰি ব্যৱহাৰ কৰাত সহায় কৰিছে । মেৰামতি কাফেই ২০১৭ চনত গোটেই পৃথিৱীত  ৩,০০,০০০ বস্তু মেৰামতি কৰি পুনৰ ব্যৱহাৰৰ উপযোগী কৰি তুলিছে ।
এই সা-সঁজুলিবোৰ তোমালোকে কেতিয়াবা ব্যৱহাৰ কৰিছা নে ?
যদি নাই কৰা, তেতিয়াহ‘লে কোনো জনা লোকৰ পৰা ইয়াৰ ব্যৱহাৰ শিকি ল‘বা ।    এইটো অতি প্রয়োজনীয় আৰু জানিবলগীয়া কাম ।
অকোগ্বে দ্বীপৰ দক্ষিণত এজন ৰজাই বাস কৰিছিল।এই ৰজাই জীৱনত কেতিয়াও কোনো ধৰণৰ কষ্ট অনুভৱ কৰা নাছিল ।আনকি এক মিনিটৰ কাৰণেও তেওঁ কষ্ট নাই পোৱা।
এদিন ৰাতিপুৱা ৰজাই তলমু কৰি কষ্টনো কেনেকুৱা সেই কথাকে ভাবি  আছিল ।  “মোৰ ৰাজ্যত ইমানবোৰ দুখীয়া মানুহ আছে । মই তেওঁলোকৰ কষ্টৰ বিষয়ে কেনেকৈ অনুভৱ কৰিব পাৰিম ?‘‘ ৰজাই নিজেই নিজকে প্রশ্ন  কৰিলে।
দিনে ৰাতিয়ে ৰজাই চিন্তা কৰিবলৈ ধৰিলে, কেনেবাকৈ যদি তেওঁ এবাৰলৈকো এই কষ্ট অনুভৱ কৰিব পাৰিলেহেঁতেন ।তেনেতে এদিন ৰাতি ৰজাই সপোনত কোনোবাই ডাঙৰকৈ কোৱা শুনিলে, “মই তোমাৰ ইচ্ছাৰ বিষয়ে শুনিছোঁ । তুমি কষ্টৰ অভিজ্ঞতা নিশ্চয় লাভ কৰিবা ।‘‘
ডাঙৰ মাতটোৱে ক‘লে,“তুমি সাতখন ডাঙৰ নাও সাজি তাত তোমাৰ সকলো সম্পত্তি আৰু পৰিয়ালৰ লোকক উঠাই ল‘বা । তাৰপিছত অকোগ্বে দ্বীপৰ উত্তৰলৈ যাত্রা কৰিবা।‘‘এই কথা শুনি ৰজা বৰ সুখী হ‘ল।
সোনকালেই ৰজাই সাতখন নাও তৈয়াৰ কৰি যাত্রাৰ কাৰণে সাজু কৰিলে । সেই সাতখন নাৱত ৰজাই তেওঁৰ সকলোবোৰ সম্পতি ভৰাই পেলালে।
ৰজা আৰু তেওঁৰ পৰিয়ালে যাত্রাৰ আগদিনা উপস্থিত হোৱা সকলোকে ভালদৰে খুউৱা-বুউৱা কৰালে। তেওঁ দিয়া ভোজলৈ মানুহৰ লগতে বাঘ, সাপ, শহা, শামুক, চৰাই, আনকি পৰুৱাও আহিছিল।
ইয়াৰ পিছত ৰজাই উপস্থিতসকলক সম্বোধিত কৰিলে,“মই আৰু মোৰ পৰিয়াল অকোগ্বে দ্বীপৰ অন্য ঠাই এখনলৈ যাবলৈ ওলাইছোঁ। এনে কৰি অন্য মানুহে অনুভৱ কৰা কষ্টক আমি অনুভৱ কৰিবলৈ চেষ্টা কৰিম ।
মানুহে নিজৰ মাজতে কথা-বতৰা পাতিবলৈ ধৰিলে । বয়সস্থসকলে ৰজাৰ কথা বিশ্বাস  নকৰিলে। কিন্তু কোনে তেওঁক প্রশ্ন কৰিব ?
সেয়ে কোনো কথা নকৈ সকলোৱে ভালদৰে খোৱা-বোৱা কৰিলে ।
পিছদিনা ৰজা আৰু তেওঁৰ পৰিয়ালে যাত্রা আৰম্ভ কৰিলে।প্রথম দুদিন নাও কেইখন পানীৰ মাজেৰে লাহে লাহে গৈ থাকিল । আকাশ পৰিষ্কাৰ আছিল । সমুদ্রও শান্ত আছিল আৰু তেওঁলোকেও  বিনা বাধাই যাত্রা কৰিছিল।
তৃতীয় দিনা এটা বৰ ডাঙৰ ধুমুহা আহি সমুদ্র উত্তাল কৰি পেলালে।নাওবোৰ লুটি খাই গ‘ল। পৰিয়াল আৰু সকলো সম্পতি পানীত উটি যোৱাত ৰজা বৰ অকলশৰীয়া হৈ পৰিল।
একমাত্র ৰজাহে বাচিল যদিও  ৰজা এটা মাছৰোকা চৰাইলৈ পৰিৱৰ্তিত হৈ গ‘ল।মাছৰোকা চৰাইটো সমুদ্রৰ পাৰলৈ উৰি গ‘ল। এতিয়াও চৰাইটোৱে তাৰ পৰিয়াল আৰু সম্পতি ঘূৰাই পাবলৈ আশাৰে বাট চাই আছে ।
হেৰোৱা পৰিয়ালৰ মানুহ আৰু সম্পতি বিচাৰি মাছৰোকা চৰায়ে পানীৰ মাজলৈ কেবাবাৰো বুৰ মাৰিছিল, কিন্তু  পৰিয়ালটোক উদ্ধাৰ কৰিব নোৱাৰিলে, আনকি তেওঁৰ সম্পতিও উদ্ধাৰ কৰিব নোৱাৰিলে ।এই কথা আগতে মই এবাৰলৈকো জনাহলে জীৱনক লৈ মই সুখী হৈ থাকিলোহেঁতেন।‘‘ এই কথা কৈ সি নীৰৱে কান্দিবলৈ ধৰিলে ।
মই দিয়া । এয়া মোৰ বন্ধু ববী ।
ববীক জোকাই বহুত মজা লাগে । মই যেতিয়া কওঁ," মই তোমাতকৈ বহুত ধুনীয়া " তাৰ বহুত খং উঠে ।
যেতিয়া মই কওঁ , " চোৱা মোৰ নাকআছে "।সি তেতিয়া "ভৌ ভৌ" বুলি কয় । মানে তাৰো নাক আছে ।
মই যদি কওঁ " এয়াচোৱা মোৰ কাণ আছে "। আকৌ তেতিয়া সি ভৌ ভৌ কৈ চিঞৰে । মানে তাৰো কাণ আছে ।
মই যদি কওঁ , " চোৱা মোৰ চকু আছে" । ভৌ ভৌকৈ  উত্তৰ দিয়ে যে তাৰ ও দুটা চকু আছে ।
মই যেতিয়া কওঁ "চোৱা মই মোৰ ভৰিৰে নাচিবওপাৰোঁ " ।সি আকৌ ভৌ ভৌ ভৌ ভৌ কৈ উত্তৰ দিয়ে , যে সিওঁ নাচিবপাৰে ।
মোৰ যদি জিভা থকা বুলি কওঁ , তেন্তেসি  ভৌ ভৌ কৈ কয় মানে ববীৰো এখন জিভা আছে "।
মই ভাবিব পাৰোঁ বুলি ক'লে , সিও যেভৌ ভৌ কৈ উত্তৰ দিয়ে মানে সি মোতকৈও ভাল চিন্তা কৰিব পাৰে ।
মই কওঁ , "চোৱা মোৰ হাতআছে"।  ববীয়ে নেজডাল লৰাইদেখুৱাই দিয়ে । ইয়াৰ অৰ্থ এইটো যে আমাৰ নেজ নাই আৰু সিহঁতৰ নেজ আছে ।
ববীক মোৰ বহুত ভাল লাগে । আৰু ববীয়েও মোকবহুত মৰম কৰে ।
চকু          হাত       নাকঠেং          জিভা     কাণ
এদিনাখন ককাই আমাৰ দুয়ো ভাই-ভনীক কিছু  পইচা দিলে ।তেওঁ ক'লে, "যোৱাকেইখনমান কিতাপ কিনি আনাগৈ" । আমি দুয়ো বহুত ফুৰ্তি পালোঁ । আমি কিতাপ পঢ়িবহুত ভাল পাওঁ ।
আমি এতিয়াই যাওঁ নে পিছত যাম?
আমি আজি যাওঁনে,নে কাইলৈ যাম ?
থিৰাং কৰিলো যে আমি এতিয়াই যাম।
আমি ডাঙৰ বজাৰলৈ যাওঁনে দোকানলৈ যাওঁ ?
কাৰোবাৰলগত যাওঁ নে অকলেই যাওঁ ?
আমি সৰু দোকানতযোৱাৰ ঠিক কৰিলোঁ ।
কিতাপেৰে ভৰি থকা সৰু দোকানবোৰত সকলো ধৰণৰ কিতাপ পোৱা যায় বাবে আমাৰ বহুত ভাললাগে । দোকানীজন আমাৰ ভাল চিনাকি । তেওঁ আমাক সহায় কৰে ।
বহুতো চিত্র থকা কিতাপ কিনিলে ভাল হ'বনে?
বহুত কাহিনী থকা কিনিলে ভাল হ'ব?
নে সৰু কিতাপ কিনিলে ভাল হ'ব ?
আমি সঠিক কৰিব পৰা নাই । দোকানীজনে আমাৰ ফালেচাই হাঁহিলে ।দোকানীজনে ক'লে "সোণহতঁ আহা মোৰ লগত"। এইবোৰ জীৱ-জন্তু,সৌৱা পৰীৰ সাধু,ওপৰত থকাবোৰ যুদ্ধৰ  কাহিনী,যি লাগে লোৱা ।
মই কেইখনমান কিতাপ চালো ।ভাইটিয়েও চালে।মই মাটিত বহিলো ভাইটি চকীত বহিল ।দুয়ো কিতাপ পঢ়াত লাগিলো, কেতিয়া সময়বোৰ গ'ল গমেই নাপালো ।অকণো শব্দ নাই তাত । ইমান যে শান্তি আছিল কেতিয়া সময়বোৰ গৈ আছিল গমেই পোৱানাছিলো ।
অকণো শব্দ নাই তাত । বহুত শান্তি আছিল ।সময়বোৰ গৈ আছিল ।অৱশেষত কোনখন কিতাপ কিনিব পাৰি বিচাৰি উলিয়ালো।
আমালৈ চাই দোকানীজনে হাঁহিলে । মই বহুত কাহিনী থকা কিতাপ এখন কিনিলো। ভাইটিয়ে এখন বহুতো চিত্র থকা ডাঙৰ কিতাপ কিনিলে । আমি দৌৰি গৈ ঘৰ পালোগৈ ।আৰুককাৰ ওচৰলৈ গলো । ককাই তেওঁৰ ওচৰতে আমাক বহিব দিলে ।তাৰপিছত আমিকিতাপকেইখন পঢ়িয়েই থাকিলো পঢ়িয়েই থাকিলো ..
ঘৰত এটা চিকা ওলাইছে । প্রথমে আইতাই তাক দেখিলে ।      "চিকা !"
আইতাই চিঞৰ মাৰি চোফাখনত উঠিল ।  চোফাৰ পৰা কুচনটো মাটিত পৰি গ‘ল ।
খিৰিকিত উঠি দেউতাই সুধিলে "ক‘ত ? "
"তেওঁ খিৰিকিৰ পৰ্দাবোৰ নমাই দিলে ।        " সৌটো !"
মায়ে চিঞৰি টেবুলত জাঁপ মাৰি উঠিল । টেবুলত থকা প্লেটবোৰ পৰি ভাগি গ‘ল ।
"তাক ধৰ !"
মিঠুনে মেকুৰীটোক ক‘লে । মেকুৰীটো বিছনাৰ তললৈ সোমাই গ‘ল !
"চিকা !"
মেকুৰীটোৰ পিছে পিছে দৌৰি মিঠুনে চিঞৰি উঠিল ।
" মই তাক খেদাম !"
মায়ে বৰ সাহৰে ক‘লে । তেওঁ শোটাটো লৈ ইফালে সিফালে ভুমুকিয়াই চাবলৈ ধৰিলে ।        "চিকা !"
দেউতাই চিঞৰিলে । "তোমাৰ পিছফালে !"
মায়ে চিকাটো চাই বিছনাৰ তললৈ সোমাই গ‘ল !
" কি কৰিব লাগে, মই জানো !"
চোফাখনৰ পৰা জাঁপ মাৰি আইতাই চিঞৰি ক‘লে । তেওঁ খবৰা কাগজ এখন নুৰিয়াই লৈ ইফালে সিফালে ভুমুকিয়াই চিকাটো চাবলৈ ধৰিলে ।
" চিকা ! "
দেউতাই চিঞৰিলে । খিৰিকিখনত আগতকৈয়ো ওপৰলৈ উঠিল ।    "তোমাৰ বাওঁফালে !"
আইতাই চিকাটোৰ ফালে চাই বিছনাৰ তলত সোমালগৈ ।
" অস:  নাই ! "
দেউতাই ক‘লে । তেওঁ আৰু ওপৰলৈ যাব নোৱাৰে । সেয়েহে বৰ সাবধানেৰে তললৈ নামি চিকাটোৱে দেখাৰ আগতেই বিছনাৰ তলত সোমাল  !
সকলোৱে একেলগে চিঞৰিলে, "ঘৰত চিকা !"
চিঞৰত কেচুৱাটো সাৰ পাই গ‘ল । তাই উঠি কঠটোতে বহি টোপনিয়াই টোপনিয়াই চকু মচিলে । তাইৰ গাৰুত সেইটো নো কি ?
ইয়াৰ দুটা চকু, চাৰিটো ভৰি আৰু এডাল দীঘল নেজৰ আছে । "চিকা !"
কেচুৱাটোৱে মনৰ আনন্দতে হাত তালি দিলে । সি চিকাটোৰ ফালে চালে আৰু চিকাটো দৌৰি ওলাই গ‘ল , পিছে পিছে কেচুৱাটো !
চোফাৰ ওপৰত জঁপিয়াই, খিৰিকিত বগাই, টেবুলৰ ওপৰত জঁপিয়াই, কুচনৰ ওপৰত বাগৰি...
...পৰ্দাৰ মাজেৰে দৌৰি, প্লেটবোৰৰ ওপৰেদি বগাই চিকাটো দুৱাৰৰ বাহিৰলৈ গুচি গ‘ল !
এইখন মোৰ ঘৰ ।
মই মোৰ পৰিয়ালৰ সৈতে ইয়াত থাকো ।
আমি জোতা চেণ্ডেলবোৰ ইয়াত খুলি থওঁ ।
মুখ -হাত আমি ইয়াত ধুব পাৰো।
মোৰ কাপোৰবোৰ ৰচীত আৰি দিও।
ককাৰ টাকোন সদায় দৰ্জাৰ কোণতে ৰাখে।
আৰু আমাৰ ঢাৰি-পাটিবোৰ আমি তাতেই ৰাখো।
দেউতাই তেওঁৰ মটৰ চাইকেলখন বাহিৰত  থয় ।
কিন্তু তেওঁৰ হেলমেট্ সদায় আলমিৰাৰ ওপৰতে ৰাখে।
আইতা আৰু মাঁৰ কাপোৰবোৰ বাকচত ৰাখে ।
ৰান্ধনী ঘৰত সোৱাদলগা খাদ্যবোৰ  বনোৱা হয় ।
যেতিয়া ঠাণ্ডা পৰে আমি আমাৰ কম্বলবোৰ ওলিয়াই লওঁ।
গৰমত আমি এখন পাংখা চলাওঁ ।
আমাৰ ঘৰত যেতিয়া আলহী আহে চকী ওলিয়াই দিওঁ।
তুমিওঁ মোক লগ কৰিবলৈ আমাৰ ঘৰত আহিবা ।সোনকালে আহিবা কিন্তু...... মই ৰৈ থাকিম।
এইটো মোৰ ঘৰ । মা, দেউতা আৰু চিনাও ইয়াত থাকে ।
ঘৰৰ সকলোতকৈ ভাল চকীখন মোৰ; কিন্তু কাৰবাৰ কোলাত বহা আৰু বেচি মজাৰ ।                                                       নহয় নে ?
চিনা মোৰ প্রিয় বান্ধৱী । পঢ়াশালিৰ পৰা তাই অহালৈ মই অপেক্ষা কৰি থাকো ।
পানী নোলোৱাকৈয়ে মই নিজক পৰিষ্কাৰ কৰো । টমীৰ নিচিনাকৈ মই গা ধুব নালাগে ।
মই ইয়াত লুকাই আছোঁ বুলি কাকো নক‘বা ।       এক... দুই... তিনি... গম পালা !
মই বাগিছাৰ পৰা ভাল বস্তু এটা খাবলৈ অনাৰ কাৰণে,      মায়ে মোক বৰকৈ খং কৰি চিঞৰি উঠিল ।
মই গছৰ ওপৰত উঠিব পাৰো ।       মই জাঁপ মাৰিব পাৰো ।       ইয়াৰ সকলোবোৰ চমু ৰাস্তা মই চিনি পাওঁ ।
সঞ্জু  আমাৰ ওচৰতে থাকে ।      সি মোক জোকাই থাকে ।      তেনে কৰিলে মোৰ খং উঠে ।
বাঘ আৰু আমি একে পৰিয়ালৰে - এই কথা অনুগ্রহ কৰি সঞ্জুক ক‘বাচোন ।                                       আমাৰ দুয়োৰে চোকা হাতোৰা আছে ।
ৰাতি কেতিয়াবা কেতিয়াবা মোৰ বন্ধুবোৰে বৰ হুলস্থুল কৰে ।      কিন্তু তেতিয়া মই শান্ত হৈ বিছনাত শুই থাকো ।
নেজে কথা ক‘ব পাৰে !
চৰাই আৰু জন্তুবোৰে নেজেৰে কেনেকৈ আমাক   সিহঁতৰ ক‘বলগীয়া কথা কয়, তুমি জানা নে ?
কুকুৰে স্ফূ্ৰ্তি পালে তাৰ নেজ লৰাই ।    মেকুৰীয়ে খং উঠিলে,    তাৰ নেজডাল ফুলাই দিয়ে ।    প্রায়ে আমি কওঁ,"মেকুৰীৰ নিচিনা পৰিষ্কাৰ ।"    তাৰ কাৰণ হ‘ল, মেকুৰীয়ে পানী ভাল নাপায় ।    তাৰ পিছতো সিহঁতে মুখেৰে চেলেকি নিজকে     পৰিষ্কাৰ কৰি ৰাখে ।
ৰামধেনুৰ সাতটা ৰং কি কি?
১। ৰঙা
সি ৰঙা চােলা পিন্ধিছে।
২। কমলা
ছবিখনত কমলা ৰঙৰ কি বস্তু দেখিছা?
৩। হালধীয়া
ছবিখনত হালধীয়া ৰঙৰ কি বস্তু আছে?
৪। সেউজীয়া
ছবিখনত সেউজীয়া ৰঙৰ কি বস্তু দেখিছা?
৫। নীলা
ছবিখনত নীলা ৰঙৰ কি বস্তু আছে?
৬। গাঢ় নীলা
ছবিখনত কি বস্তুৰ ৰং গাঢ় নীলা‘?
৭। বেঙুণীয়া
বেঙুণীয়া ৰঙটো সকলোতকৈ ধুনীয়া!
তুমি কি ৰং ভালপোৱা?
ৰামধেণুৰ সাত ৰংকি কি?
"পুস্কু !
গা ধোৱা !"
"পুস্কু !
খোৱা !"
“ পুস্কু !
পঢ়াশালিলৈ যোৱা !‘‘                               "পুস্কু্ !
বাচত উঠা !
“পুস্কু !
তোমাৰ হমৱাৰ্ক কৰা ! "
"পুস্কু ক‘ত ?"
পুস্কু্ ব্যস্ত হৈ আছে ।        তাই এখন কিতাপ পঢ়িবলৈ লৈছে ।        পুস্কু্ৱে সকলো সময়তে কিতাপ পঢ়ি থাকে - ঘৰত পঢ়ে, পঢ়াশালিত পঢ়ে,          উদ্যানত পঢ়ে, বিছনাতো পঢ়ে ।         পৃষ্ঠাৰ পিছত পৃষ্ঠা, কিতাপৰ পিছত কিতাপ, এখন এখনকৈ তাই সকলো         কিতাপ পঢ়ি শেষ কৰে ।
এদিন বল্টু্ৱে সুধিলে, "পুস্কু, তুমি কিয় সদাই পঢ়ি থাকা ?"
"আহা, পঢ়াৰ সলনি কাৰ্টুন চাবা !"
ডডলাই ক‘লে ।
"কিতাপ বেচি ভাল !"
পুস্কুৱে ক‘লে ।     "চোৱা !
এই গোলটো দেখিছা নে ?
আৰু এই সৰল ৰেখাডাল  ?"
সেইটো ঠেলি দিয়া, সেইটো টানি দিয়া - আৰু ই এটা আখৰ হৈ পৰিব !
আখৰবোৰ লগলগাই দিয়া - তুমি এটা শব্দ পাবা !
শব্দ জ্ঞানী হ‘ব পাৰে,          শব্দই আনন্দ দিব পাৰে, শব্দ দুখৰ হ‘ব পাৰে আৰু শব্দ পোহৰ হ‘ব পাৰে।       এই শব্দবোৰ একেলগ কৰিলে তুমি এটা বাক্য পাবা ।      এই বাক্যবোৰ মিলি এটা গল্প হয় । গল্পটো পঢ়ি তুমি অন্য এখন পৃথিৱীত       উপস্থিত হ‘বাগৈ !"
কিন্তু  আজি পুস্কুৰ বিপদ          পঢ়িবলৈ  তাইৰ হাতত এখনো কিতাপ নাই !
তাই পঢ়িব পৰা সকলো কিতাপ গ্রন্থাগাৰত আছে ।        আৰু  তাই এই সকলোবোৰ  কিতাপ প্রথম পৰা শেষলৈকে পঢ়িলে ।
" মই কি কৰিম ?
মোৰ পঢ়িবলৈ এখনো কিতাপ নাই !"
পুস্কুৱে কান্দিবলৈ      ধৰিলে ।
ৰ‘বা !
তাত সেইখন কি ?
পুস্কু্ৱে ওপৰলৈ চালে আৰু কেৱল এখনেই নহয়,  দুখন নহয়, কিতাপৰে ভৰা তিনিখন চেল্ফ দেখিলে ।  "বহুত কিতাপ !"
পুস্কুৱে মনৰ আনন্দত ফুচ্ ফুচালে ।
এতিয়াও এটা সমস্যা আছে । তাই বৰ চাপৰ ।  আৰু কিতাপৰ চেল্ফডাল বৰ ওখ । পুস্কু ওপৰলৈ কেনেকৈ উঠিব ?
তাই ওপৰলৈ উঠিবলৈ কিজানি কাপোৰ মেলা ৰছী আৰু মাকৰ শাৰী        ব্যৱহাৰ কৰিব পাৰে ।        কোঠাত থকা চকী মেজবোৰো ব্যৱহাৰ কৰিব পাৰিব কিজানি ?
পুস্কুৱে ভাবিলে, যদি জিৰাফ এটা কাষত থাকিলহেঁতেন বা এটা বান্দৰ থাকিলহেঁতেন অথবা দুয়োটাই থাকিলহেঁতেন, সঁচাকৈয়ে মোৰ বহুত সহায় হ‘লহেঁতেন !
পুস্কুৰ মনলৈ এটা বুদ্ধি আহিল । তাই বল্টু আৰু ডডলাক সহায়ৰ কাৰণে মাতিলে ।"যিমান পাৰে সিমান মনে মনে সিহঁতে ইটোৰ ওপৰত সিটো উঠি ল‘লে  ।  “বল্টু, তুমি বৰ গধুৰ !"
ডডলাই  ক‘লে ।      "সেই শেষৰ ৰসগোল্লাটো তোমাক খাবলৈ মই মানা কৰিছিলো নহয় ।""মই গধুৰ নহয়, পুস্কুহে গধুৰ !"
"ছে: !
কিতাপখন তাতেই আছে  ।" ঠিক তেনেতে অঘটনটো ঘটিল ।
আসসসস্  !
"ইয়াত কি হৈছে ? "
বৰ ওখ গ্রন্থাগাৰিকা গৰাকী আহি সেই ঠাইত উপস্থিত হ‘লহি !
তেওঁ পুস্কুক ওপৰৰ পৰা নমাই দিলে ।      বল্টু আৰু ডডলা তাৰ পৰা দৌৰি পলাই গ‘ল !
পুস্কু্ৱে তাইৰ হাতত থকা কিতাপ কেইখনলৈ দুখেৰে চালে । "মই তোমাক কিবা সহায় কৰিব পাৰো নে  ?
গ্রন্থাগাৰিকা গৰাকীয়ে সুধিলে ।
"মই বুকচেল্ফত উঠিবলৈ চেষ্টা কৰিছিলো ।"       দুখেৰে পুস্কুৱে ক‘লে ।     "মোৰ পঢ়িবৰ কাৰণে কিতাপ নোহোৱা হৈছিল ।"     "তুমি আগতে কথাটো নক‘লা কিয় ?"
ওখ গ্রন্থাগাৰিকা      গৰাকীয়ে ক‘লে ।     মই ইয়াত থকালৈকে তুমি ওপৰলৈ উঠিব লালাগে ।      মই তোমাক ওপৰলৈ ডাঙি দিম নেকি ?
পুস্কুৱে মূৰ লৰালে ।
"মই এইখন, এইখন আৰু এইখনো ল‘ম !
ধন্যবাদ !"
পুস্কুৱে মনৰ আনন্দতে ক‘লে ।    " এইখনো লোৱা," ওখ গ্রন্থাগাৰিকা গৰাকীয়ে ক‘লে ।    " সৰুতে এই কিতাপখন মই বৰ ভাল পাইছিলো ।"
পুস্কুৱে সুধিলে, “তুমি সৰু আছিলা নেকি ?"
" আছিলো, আনকি তোমাতকৈয়ো সৰু আছিলো ।"         ওখ গ্রন্থাগাৰিকা গৰাকীয়ে ক‘লে ।"তাৰ পিছত মই ডাঙৰ হ‘লো, আৰু তুমিও ডাঙৰ হ‘বা । তেতিয়ালৈকে তোমাক কিবা কিতাপ দৰকাৰ হ‘লে  মোক ক‘বা আৰু মই তোমাক কিতাপখন আনি দিম । "
কিন্তু পুস্কুৱে শুনিছে নে  ?
নাই, তাই নাই শুনা !
তাই তাইৰ কিতাপৰ মাজত সোমাই পৰিল ।      এটা বৃত্ত, এডাল ৰেখা      এটা আখৰ । আৰু এটা আখৰ ।      তাৰ পিছত এটা শব্দ !
আৰু এটা শব্দ      এটা বাক্য । আৰু এটা বাক্য ।      আৰু এতিয়া এটা গল্প ।
কাৰণ পুস্কুৱে নতুন কিতাপ এখন পালে ।
​দʼদʼয়ে মাকৰ সৈতে লুকা ভাকু খেলিছে ।
​সি সাতটা খৰাহী বিচাৰি পালে ।
​ছয়টা পাত্ৰ ।
​পাঁচটা পাখি লগা খেলনা ।
​চাৰি​​টা​ পেণ্ট ।
​তিনিটা বাদ্যযন্ত্ৰ ।
​দুখন হাত ।
​ এগৰাকী মা !
মাজনীয়ে মন দি চালে। সেউজীয়া গছত নীলা ৰঙৰ ফল লাগি আছিল।
তাকে দেখি তাই আচৰিত হ'ল।
তাই দৌৰ মাৰি মাকৰ ওচৰলৈ গ'ল ।
তাই কলে, "মা!
সেউজীয়া গছত নীলা ফল লাগিছে।"মাকেও কথাষাৰ শুনি আচৰিত হ'ল।
তেওঁ মাজনীৰ লগত বাহিৰলৈ ওলাই আহিল।
মাজনীয়ে গছৰ ফালে আঙুলিয়াই কলে, "এইফালে চোৱা, ওপৰলৈ!"
গছৰ ফালে চাই মাকে হাঁহি দিলে।
মাকে তাইক বুজাই কলে, মাজনী, সৌটো ফল নহয়, বতাহত উৰি ফুৰা চিলাহে। সূতা চিঙি গছত উলমি আছে।
মাকক হাঁহি থকা দেখি মাজনীয়েও হাঁহি দিলে।
চাৰিজন ৱন্ধুৱে তাহাতৰ পুতলৰ লগত এতা দৌৰ প্ৰতিজোগিতা পাতিৱলে মন কৰিলে |
ৱীনৰ এখন গাৰী আচে |
চন্জুৰ এখন ৰঙা গাৰী আচে|
সাজু এক-দু-তিনি !
এযা আহিল লাকী|হা-হা, লাকী দৌৰঅত লগ ললে|
চুৱা, চুৱা!লাকী হকলুত্কৈ আগ আচে|লাকী ৱিজেতা হল| জিকিলে|
নীলা আকাশ আৰু প্রশান্ত সাগৰ - সাগৰৰ পানীত ডুব মাৰিবলৈ ইয়াতকৈ আৰু উপযুক্ত দিন কোনটো হ’ব পাৰে!
এটা সাংঘাতিক ৰোমাঞ্চকৰ অভিযানৰ বাবে সৰু নাও এখনত বহি আমি ৰাওনা হ’লো।
যেতিয়া আমি সেই বিশেষ ডুব মৰা ঠাইখিনি গৈ পালো, আমি আমাৰ সৰঞ্জামখিনি ঠিকে আছেনে নাই ভালদৰে চাই ল'লো আৰু তাৰ লগতে মাছৰ ফুল সদৃশ ভৰিত পিন্ধা ফিন নামৰ বস্তু এবিধ আৰু পানীৰ তলত পিন্ধা মুখাকে আদি কৰি সকলোখিনি ভালদৰে পিন্ধি ল'লো।
পানীৰ তললৈ প্ৰৱেশ কৰাৰ লগে লগে আমাক এজাক হালধীয়া পিঠিৰ ফুছিলিয়াৰ মাছে আদৰণি জনালে।
সমুদ্ৰপৃষ্ঠৰ এই বিশাল প্ৰবাল স্তুপৰ চাৰিওফালে প্ৰাচ্যৰ চুইটলিপচ, পেৰটফিশ্ব, বেটফিশ্ব, ধুনীয়াকৈ আঁচ থকা নুডিব্ৰাঞ্চ আদিৰ দৰে ঢেৰ প্ৰাণী দেখিবলৈ পোৱা গৈছিল।ডাঙৰ হৰফেৰে নাম লিখা প্ৰাণীবোৰৰ বিষয়ে জানিবলৈ এই কিতাপখনৰ শেষৰ ফালে চোৱা।
দেখিবলৈ পেঁপাৰ নিচিনা লগা এই ট্ৰাম্পেট ফিশ্বটোৱে য়েল’ টেং নামৰ মাছৰ জাকটোৰ লগত মিলি যাবলৈ নিজৰ ৰং সলনি কৰে, কিন্তু তথাপি তুমি তাক অতি সহজে বিচাৰি উলিয়াব পাৰিবা, নহয়নে?
সিংহৰ ডিঙিৰ নোমবোৰৰ দৰে কাঁইট থকা এই লায়ন ফিশ্বটোক  নিৰাপদ দূৰত্বৰ পৰা চাই আমি ভালেই কৰিলো। তাৰ পিঠিৰ এই দীঘল দীঘল কাঁইটকেইডাল বৰ বিষাক্ত!
এই ক্লাউন ফিশ্ব কেইটাই সিহঁতৰ ঘৰ সাগৰীয় বনফুলবোৰক পহৰা দি থাকোতেই মই কেইখনমান ফটো ল’লো।
তাৰ পিছত আমি হানিক’ম্ব ম’ৰে ইল এটাই ক্লিনাৰ ৰেচ নামৰ মাছৰ দ্বাৰা নিজৰ দাঁত চাফা কৰি থকা দেখিবলৈ পালো, আন এযোৰ মাছে আনকি আমাকো বাচন মাজাৰ দৰে মাজিবলৈ আগুৱাই আহিছিল।
আমি ট্ৰিগাৰ ফিশ্ব আৰু চি আৰচিন বোলা মাছ দুবিধো দেখিলো।আনকি এটা কৰেল গ্ৰুপাৰ আৰু এটা ৰীফ অক্টোপাছক লুকা-ভাকু খেলি থকাওআমি দেখিবলৈ পালো।
খেলখনত পিছে অক্টোপাছটোৱেই জয়ী হ’ল। ভেশ সলোৱাত সিহঁত ওস্তাদ।পাইপফিশ্ববোৰোকিন্তু ভেশ ধৰাত কম নহয়। এই ছবিখনত ঘ’ষ্ট পাইপফিশ্ব দুটাক বিচাৰি উলিয়াব পাৰানে চোৱাচোন।
আমি তলিৰফালে কেইটামান হোৱাইট-টিপ ৰীফ শ্বাৰ্ককো জিৰণি লৈ থকা পালো।সিহঁতৰ পৰা ভয় কম, সেয়ে আমি সিহঁতক ওচৰৰ পৰা চাম বুলি সাঁতুৰি আগুৱাই গ’লো।
এই হক্সবিল টাৰ্টলটোৰ পিছে পিছে গৈ আমি সি প্ৰবালৰ আশে-পাশে বিচাৰি উলিওৱা এটা বঢ়িয়া সাগৰীয় স্পঞ্জ দুপৰীয়াৰ আহাৰ হিচাপে গ্ৰহণ কৰা দেখিবলৈ পালো।
নাওলৈ বুলি ঘূৰি আহি থাকোতে মাণ্টা ৰে’ এটা দেখি আমি দুয়ো শিহৰিত হৈ উঠিলো। তাৰ লগে লগে দুটা ৰেম’ৰা মাছক লৈ ই পানীৰ মাজে মাজে 'উৰি' গৈ আছিল।
কেতিয়াও পাহৰিব নোৱাৰা এই অভিজ্ঞতাক সামৰো বুলি ভাবোতেই আমি হঠাৎ ডুগং এটাক সাগৰীয় ঘাঁহ খাই থকা দেখি আত্মহাৰা হৈ গ’লো।
কি যে এক অবিশ্বাস্য  অনুভৱ!
আৰু যে কেতিয়া ডুব মাৰিবলৈ পাম!
প্ৰবাল(Corals) বোৰক আমি উদ্ভিদ নতুবা জন্তু দুয়োটা নামেৰে মাতিব পাৰো। প্ৰবালবোৰৰ ভিতৰত হাজাৰ-বিজাৰ ক্ষুদ্র জলজ উদ্ভিদ বাস কৰে আৰু সিহঁতে ইয়াক বিকাশ হ'বলৈ শক্তি প্ৰদান কৰে। সিহঁতৰ বাহিৰৰ খোলাটো টান আৰু ডাঙৰ হ'লে সিহঁত বিভিন্ন আকৃতিৰ হয়। বহুতো সাগৰীয় প্ৰাণীৰ বাবে প্লেংকটনবোৰেই(Plankton) খাদ্যৰ প্রধান উৎস। সিহঁতবোৰ জলজ উদ্ভিদ, বেক্টেৰিয়া, সৰু সৰু প্রাণী আৰু সোঁতত ওপঙি থকা ডাঙৰ প্রাণীবোৰৰ অণ্ড আৰু ডিম্বকৰ সংমিশ্ৰণ।ফেদাৰ ষ্টাৰবোৰ(Feather stars) দেখিবলৈ উদ্ভিদৰ দৰে হ’লেও আচলতে সিহঁত এক ধৰণৰ প্রাণী। ওপঙি থকা প্লেংকটনৰ কনিকাবোৰ ধৰি ধৰি খাবলৈ সিহঁতে পাখি সদৃশ হাতবোৰ ব্যৱহাৰ কৰে।
পেৰটফিশ্ব (Parrotfish)ৰ শক্তিশালী দাঁতবোৰে ভাটৌৰ ঠোঁটৰ দৰে আকাৰ ধাৰণ কৰে, যাৰ সহায়ত সিহঁতে কঠিন প্ৰবালৰ পৰা জলজ-উদ্ভিদ আঁচুৰি উলিয়ায়। ইহঁতৰ কিছুমানে প্ৰবালৰ কণিকাও ভক্ষণ কৰে যাৰ ফলত সিহঁতে মিহি ধূলিকণা সদৃশ মল ত্যাগ কৰে, আৰু সেইবোৰেই পাৰলৈ উটি আহি ধুনীয়া বগা তৰপ থকা উপকূল বনায়।ক্লাউন ফিশ্ব(Clownfish) আৰু সাগৰীয় বনফুলবোৰ (Sea anemones) সদায় একেলগে থাকে আৰু পৰস্পৰে পৰস্পৰক সহায় কৰে। ক্লাউন ফিশ্ববোৰে বনফুলবোৰৰ শুংবোৰ পৰিষ্কাৰ কৰি  অন্য মাছবোৰক আকৰ্ষণ কৰে আৰু সিহঁতে তাকেই ভক্ষণ কৰে। তাৰ বিনিময়ত বনফুলবোৰে ক্লাউন ফিশ্ববোৰক বিষাক্ত শুংবোৰৰ মাজত আঘাত নোপোৱাকৈ আত্মগোপন কৰাত সহায় কৰে।
ক্লিনাৰ ৰেচ(Cleaner wrasses) নামৰ সৰু মাছবোৰে ডাঙৰ মাছৰ দেহত থকা পৰজীৱি আৰু মৰা ছালবোৰ ভক্ষণ কৰি ডাঙৰ মাছবোৰক পৰিষ্কাৰ কৰি ৰাখে। ডাঙৰ মাছে ক্লিনাৰ ৰেচৰ ৰং আৰু নৃত্য ভংগীমা দেখি সিহঁতক বিচাৰি পায়।
ৰীফ অক্টোপাছে(Reef Octopus) ইয়াৰ ৰং আৰু ৰূপ সলনি কৰি লুকাই থাকিব পাৰে। ই প্ৰবাল প্ৰাচীৰত গাঁত বনাই ঘৰ সাজে নতুবা কেতিয়াবা ধূলিৰ তলত লুকাই থাকে। ঘ’ষ্ট পাইপফিশ্ব(Ghost Pipefish)বোৰক সাধাৰণতে যোৰ পাতি থকা দেখা যায়। সিহঁতে কেতিয়াবা মূৰটো তল কৰি ওপঙি থাকে নতুবা কেতিয়াবা সাগৰীয় ঘাঁহ, প্ৰবাল আৰু ফেদাৰ ষ্টাৰৰ মাজত লুকাই থাকে। ৰীফ অক্টোপাছৰ দৰেই সিহঁতে ৰং সলনি কৰি আনৰ লগত সহজে মিলি যাব পাৰে। হুৱাইট-টিপ ৰীফ শ্বাৰ্ক(Whitetip Reef Shark)বোৰ দেখিবলৈ ক্ষীণ, মূৰটো পিছে ডাঙৰ আৰু পিঠিৰ আৰু নেজৰ ফালৰ ফুলবোৰৰ আগভাগ হ’ল বগা। দিনৰ বেছিভাগ সময়ত সিহঁতে শুই থাকে আৰু ৰাতি  চিকাৰত ওলাই যায়।
হক্সবিল টাৰ্টলৰ(Hawksbill Turtle ) দেহটো চেপেটা, খোলাটো অসমান আৰু মুখখন শেন চৰাইৰ ঠোঁটৰ দৰে বেঁকা। মাণ্টা ৰে’(Manta Rays) নামৰ বিশালকায় মাছবিধৰ শৰীৰৰ দুয়োফালে ডেউকাৰ দৰে ফুল থাকে। এই ফুলবোৰৰ সহায়ত সিহঁতে পানীত ধুনীয়াকৈ সাঁতোৰে। কিছুমান মাণ্টা ৰে’ৰ এখন ফুলৰ মূৰৰ পৰা আনখনৰ মূৰলৈ দূৰত্ব ২৩ ফুট পৰ্যন্ত হয়!
ডুগং(Dugong )হ’ল তৃণভোজী সাগৰীয় স্তন্যপায়ী প্ৰাণী। বিশেষভাৱে গঠিত নাকৰ সহায়ত ই নিজৰ প্ৰিয় খাদ্য সাগৰীয় ঘাঁহ খায়। ডুগংবোৰক সাগৰীয় গৰুও বোলা হয়।
-
বহুবছৰৰ আগৰ কথা, ইৰাৱদী নদীৰ পাৰত এখন সৰু গাঁও আছিল। সেই গাঁওখনত থুজা নামৰ এগৰাকী গাভৰু বাস কৰিছিল। তাইৰ  থেংগী নামৰ ধুনীয়া ডেকা এজনৰ লগত বিয়া হৈছিল। থেংগীয়ে দিনটোৰ গোটেইখিনি সময় মাটিক সোণত পৰিণত কৰাৰ মন্ত্ৰ বিচাৰিয়েই পাৰ কৰিছিল, এই কথাটোৱে থুজাক বৰ চিন্তাত পেলাইছিল। দিনৰ দিনটো, আৰু কেবাদিনলৈকেও, থেংগীয়ে কিবা-কিবি মন্ত্ৰ জপ কৰি আৰু অনুসন্ধান কৰিয়েই সময় অপচয় কৰিছিল।  অতি সোনকালেই সিহঁতৰ সকলো পইচা শেষ হৈ গৈছিল আৰু থুজাই সিহঁত দুজনৰ কাৰণে খোৱাবস্তু কিনিবলৈ কষ্ট কৰিবলগীয়া হৈছিল। তাই বৰ চিন্তিত হৈ পৰিছিল। সকলো সময়তে চিন্তাত থকা দেখা গৈছিল।
থুজাই অধৈৰ্য্য হৈ গিৰিয়েকক ক’লে, “তুমি চাকৰি এটা বিচাৰি লোৱা, থেংগী। আমি এনেদৰে আৰু থাকিব নোৱাৰো!” কিন্তু থেংগীয়ে কোনো কথা শুনা নাছিল, “মই সাফল্য অর্জনৰ পৰা মাত্র কিঞ্চিত দুৰৈত আছো। আমাৰ কাম কৰাৰ প্রযোজনেই কি যদি আমি ভবাতকৈও বেছি ধনী হৈ যাওঁৱেই?
আমি অতি সোনকালে মাটিক সোণলৈ পৰিণত কৰিব পাৰিম।”তাকে শুনি উপায়হীন হৈ থুজা তাইৰ জ্ঞানী দেউতাক বুঢ়া থেটৰ ওচৰ পালেগৈ। থেটে যেতিয়া গম পালে যে তেওঁৰ জোঁৱায়েক যাদু-মন্ত্ৰত বিশ্বাসী, তেওঁ বৰ আচৰিত হ’ল। তেওঁ অলপ সময় চিন্তা কৰিলে আৰু থেংগীক মাতি পঠিয়ালে। থুজা সিদিনা আনন্দমনে ঘৰ পালেহি, তাই জানিছিল যে তাইৰ দেউতাকে কিবা নহ’লেও কিবা উপায় উলিয়াব।
পিছদিনা থেংগী ভয়ে ভয়ে তাৰ শহুৰ দেউতাৰ ওচৰ পালে। থেটে তাক একাষৰীয়াকৈ মাতি নি ক’লে, “বহু বছৰৰ আগতে তোমাৰ দৰে ডেকা হৈ থাকোতে ময়ো যাদু-বিদ্যা কৰিছিলো।” তাকে শুনি থেংগী আচৰিত হৈ গ’ল।তেওঁ গোটেই দুপৰীয়াটো থেংগীৰ কথাবোৰ মন দি শুনিলে। অৱশেষত বুঢ়া মানুহজন থিয় হৈ ক'লে, “থেংগী, তোমাৰ বয়সত মই যিখিনি কৰিছিলো, তুমিও তাকেই কৰিছা। তুমি সঁচাকৈয়ে এটা গুৰুত্বপূৰ্ণ আৱিষ্কাৰত লাগি আছা। অভিনন্দন!
তুমি মাত্ৰ এটা কথাতেই পিছ পৰি আছা। মাটিক সোণলৈ পৰিণত কৰাৰ শেষমূহুৰ্তত তুমি এয়া কৰিব লাগিব। অলপতেহে মই এই উপায়টো আৱিষ্কাৰ কৰিছো। কিন্তু মোৰ বয়সে ভাটি দিয়া কাৰণে মই আগুৱাব পৰা নাই। উপায়টোৰ বাবে যথেষ্ট কষ্টৰ প্ৰয়োজন…”থেংগীয়ে মাত লগালে, “দেউতা, মই থাকোতে কিহৰ চিন্তা?” থেংগীৰ মনটো উৎফুল্লিত হৈ উঠিল, অৱশেষত তাৰ কষ্টৰ ফল  সি পাব!
“আপুনি উপায়টো মোক দিয়ক।” থেটে ক’লে, “তোমাৰ উছাহ দেখি মোৰ বৰ ভাল লাগিছে!” তেওঁ থেংগীৰ ওচৰলৈ গৈ ফুচফুচাই ক’লে, “সেই উপায়টো হ’ল তুমি এনেকুৱা এবিধ ৰূপালী গুড়ি গোটাব লাগিব যিটো অকল কলগছৰ পাততহে পোৱা যায়। তুমি কলগছ কেইজোপামান ৰুব লাগিব আৰু ৰোওতে বিশেষ মন্ত্ৰ এটা মাতিব লাগিব। সেই গছকেইজোপা যেতিয়া ডাঙৰ হ’ব, তাৰ পাতত থকা গুড়িখিনিয়ে যাদুকৰী শক্তি পাব।”
“দেউতা, পিছে আমাক কিমান পৰিমাণৰ গুড়ি লাগিব?” থেংগীয়ে আগ্ৰহেৰে সুধিলে।“এক কিলো” থেটে উত্তৰ দিলে। থেংগীয়ে চিঞৰি উঠিল, “এক কিলো???
তাৰ কাৰণে চোন শ শ কলগছ লাগিব!!
!”“তাকেই, বাবা।” বুঢ়া মানুহজনে ক'লে, “ সেইকাৰণেই মই কৈছিলো যে কামটো মই সম্পূৰ্ণ কৰিব নোৱাৰিম...” “আপুনি চিন্তা নকৰিব, দেউতা”, থেংগীয়ে ক'লে,” মই পাৰিম!” সিদিনা সন্ধিয়াই থেটে থেংগীক যাদুমন্ত্ৰটো শিকাই দিলে আৰু কাম আৰম্ভ কৰিবলৈ পইচা অলপ ঋণ হিচাপে দিলে।তাৰ পিছদিনাই থেংগীয়ে ঘৰৰ ওচৰতে অলপ মাটি কিনিলে আৰু সেয়া পৰিস্কাৰ কৰিলে। থেটে কোৱামতে নিজেই গাঁত খান্দি তাত যাদুমন্ত্ৰটো মাতি কলপুলিবোৰ ৰুই দিলে। সিদিনাৰ পৰা প্ৰতিদিনে সি ঠাইখিনিলৈ গৈ পুলিবোৰ পৰ্য্যবেক্ষণ কৰে। পুলিবোৰৰ তলত বাঢ়ি অহা ঘাঁহ-বনবোৰ নিয়মিতভাৱে পৰিষ্কাৰ কৰে। কিছুদিন পিছত যেতিয়া পুলিকেইটা ডাঙৰ হৈ ফল ধৰিলে, সি সাৱধানে কলপাতৰ পৰা ৰূপালী গুড়িখিনি গোটাই বাকচ এটাত সযতনে থৈ দিলে।
পিছে সেইখিনি কলগছৰ পৰা একেবাৰে নগণ্য পৰিমাণৰহে গুড়ি পোৱা গ’ল। সেয়ে থেংগীয়ে আৰু এটুকুৰা মাটি কিনি তাতো কলপুলি ৰোৱা আৰম্ভ কৰিলে। তাৰ উদ্দেশ্য সফল কৰিবলৈ সি বদ্ধপৰিকৰ হ'ল। বহু বছৰ পাৰ হৈ গ'ল আৰু অৱশেষত সি একিলো ৰূপালী গুড়ি গোটাবলৈ সক্ষম হ’ল। সি উত্তেজিত হৈ ততাতৈয়াকৈ তাৰ শহুৰদেউতাকৰ ওচৰলৈ লৰ মাৰিলে। মাটিক সোণলৈ পৰিণত কৰাৰ তাৰ সপোন যেন অতি সোনকালেই সাৰ্থক হ’ব!“দেউতা, এইয়া লওক, অৱশেষত কৰি পেলালো।” সি উত্ৰাৱল হৈ ক’লে।বুঢ়া মানুহজনে আনন্দত মতলীয়া হৈ পৰিল। তেওঁ ক’লে, “বা:,!
বঢ়িয়া!
তুমি খুব ভাল কাম কৰিলা থেংগী। তোমাক লৈ মই খুবেই গৌৰৱবোধ কৰিছো। বাৰু, এতিয়া মই তোমাক দেখুৱাম মাটিৰ পৰা সোণ কিদৰে বনায়। কিন্তু, তাৰ আগতে তুমি থুজাক মাতি আনা। তাই নোহোৱাকৈ এই কামটো সম্ভৱ নহ’ব।” থেংগীয়ে ঠিক একো বুজিব নোৱাৰিলে যদিও অলপো সময় অপচয় নকৰি দৌৰি গৈ তৎক্ষণাৎ থুজাক লৈ আহিল।“থুজা,” বুঢ়া মানুহজনে সুধিলে, “থেংগীয়ে যেতিয়া গুড়িখিনি গোটাই আছিল, তুমি কলবোৰ কি কৰিছিলা?”  “দেউতা, মই কলবোৰ বিক্ৰী কৰিছিলো, আৰু তাৰ পৰা পোৱা পইচা ঘৰ চলোৱাত ব্যৱহাৰ কৰিছিলো!” থুজাই ক’লে।
“তেতিয়াহ’লে তুমি নিশ্চয় পইচাও জমা কৰিবলৈ সক্ষম হৈছিলা?
থেংগীয়ে ভালেখিনিয়েই কল উৎপাদন কৰিছিল…” বুঢ়া মানুহজনে কৈ গ’ল।“হয়, কৰিছিলো দেউতা!” থুজাই উত্তৰ দিলে।“আমি সেইখিনি চাব পাৰিমনে?” থেটে সুধিলে।“নিশ্চয় পাৰিব, দেউতা। মই গোটেইখিনি ঘৰত সযতনে ৰাখিছো।” থুজাই হৰ্ষমনে ক’লে।তিনিও থেংগী আৰু থুজাৰ ঘৰলৈ গ’ল। তাত থুজাই ওপৰৰ কুঠৰীৰ পৰা কেইবাটাও বেগ উলিয়ালে যিবোৰ তাই তাত সযতনে ৰাখিছিল। থেটে তাৰে এটা খুলিলে আৰু ভিতৰলৈ জুমি চাই মিচিকিয়াই হাঁহিলে। তাৰ পিছত তেওঁ মেজৰ ওপৰতেই বেগটো খালী কৰি দিলে। তাৰ ভিতৰৰ পৰা বহুত সোণৰ মুদ্ৰা ওলাই পৰিল আৰু মেজৰ ওপৰত মুদ্ৰাৰ উজ্জ্বল ঢিপ এটাৰ সৃষ্টি হ’ল। তাৰ পিছত থেটে পথাৰলৈ গৈ এমুঠি বালি লৈ আহি তাৰ কাষত ৰাখিলে, “চোৱা, থেংগী, তুমি মাটিক সোণলৈ পৰিণত কৰিলা।” তেওঁ জোঁৱায়েকৰ ফালে ঘূৰি চাই ক'লে।সিদিনাৰ পৰা থেংগীয়ে যাদুকৰী গুড়ি গোটোৱা বাদ দিলে। কিন্তু, কলগছ ৰুই আৰু বেছিকৈ কল উৎপাদন কৰিব ধৰিলে। যিয়েই নহওক, তাৰ “তান্ত্ৰিক” শহুৰদেউতাকে মাটিক সোণলৈ পৰিণত কৰাৰ আটাইতকৈ ভাল উপায়টো তাক দিলে। তাৰ পিছত তাক কোনো যাদুকৰী গুড়িৰ প্ৰয়োজন নহ’ল।
কলৰ যাদু!কলৰ পৰা থেংগীয়ে পোৱা যাদুকৰী গুড়িৰ পিছত তোমাৰ সমনীয়াবোৰক তুমি কলৰ বিশেষ ধৰণৰ যাদু এটা দেখুৱাই আচৰিত কৰি দিব  পাৰা। সিহঁতক কোৱা যে তুমি টুকুৰা-টুকুৰকৈ উৎপন্ন হোৱা কল চিনি পোৱা!তোমাৰ যাদুকৰী কলটো বনাবৰ বাবে তোমাক লাগিব: কেইটামান পকা কলএটা বেজী বা দাঁত খৰকা খৰিকা
কিদৰে বনাবা:১.
বেজীটো কলটোৰ ভিতৰলৈ সোমাই দিয়া।২.
তাক বাহিৰলৈ উলিয়াই নানি সাৱধানে কলটোৰ ভিতৰতেই সোঁফালে আৰু বাওঁফালে ঘূৰাই দিয়া। মনত ৰাখিবা, তুমি বাহিৰৰ বাকলিটো কাট নোখোৱাকৈ ভিতৰৰ ফলটো ভালদৰে কাটা। আৰু বেজীৰ ফুটাটো যিমানে মান পাৰা যিমানে সৰুকৈ ৰখাৰ চেষ্টা কৰিবা- ফুটাটো যিমান সৰু হ'ব, সিমানেই ইয়াক আনে নেদেখিব।
৩.
বেজীটো উলিয়াই ওপৰত কোৱা কামখিনি কলটোৰ বেলেগ বেলেগ ঠাইত কৰা। এক ইঞ্চিৰ দূৰত্ব ৰাখি কলটোক এনেকুৱা ছয়টা ভাগত ভাগ কৰা। তোমাৰ লগত থকা আটাইকেইটা কলতেই এই কামটো কৰা।তোমাৰ যাদুকৰী কল এতিয়া তোমাৰ হাতত- তোমাৰ সমনীয়াবোৰক এই নতুন ধৰণৰ কলবোৰ খাবলৈ দিয়া আৰু কোৱা তোমালোকৰ ওচৰৰ বাগানত এই বিশেষ কলবিধ তুমি কেনেকৈ পালা সেই বিষয়ে এটি সাধু কোৱা। ভাবাচোন, তোমাৰ লগৰবোৰে কলৰ বাকলিটো গুচাই কিমান আচৰিত হ’ব!যাদুটো ভাল লাগিলনে?
-
এটা আছিল শকত মেকুৰী ভাই। শকত মেকুৰীৰ খাবৰ মন মিঠাই।
শকত মেকুৰীয়ে চকু ঘূৰালে।
শকত মেকুৰীয়ে দেখা পালেএজন মিঠাই দোকানীক।
মিঠাই দোকানীয়ে বৰফি বনাইছিল।
শকত মেকুৰীয়ে খালে মনে মনে।
মিঠাই দোকানীয়ে দেখা পালে। শকত মেকুৰী দৌৰি পলাল।
ছুটিৰ সময়ৰ কথা । বীনা আৰু বিনয় বাগিছাত আছিল । সিহঁতৰ  কাষতে ৰঙৰ টেমাও‌ আছিল ।
​তাত বগা, ৰঙা, সেউজীয়া, নীলা আৰু হালধীয়া ৰঙ আছিল‌ ।
​ৰঙ দিয়া মানুহ কেইজন ‌ব্যস্ত আছিল । এজন ৰঙ দিয়া মানুহ জখলাএডালত উঠি আছিল । আন এজন মানুহ চালৰ পৰা ৰছীত ওলমি আছিল । "আমি সহায় কৰিম নেকি ?"
বীনা আৰু বিনয়ে সুধিলে ।
​ৰঙ দিয়া মানুহ দুজনে সিহঁতক এডালকৈ ব্ৰাছ দিলে । "গেটৰ ভিতৰ ফালটো তুমি ৰঙ দিয়া ।" বীনাক ক'লে । "গেটৰ বাহিৰ ফালটো তুমি ৰঙ দিয়া ।" বিনয়ক ক'লে ।
​তেওঁলোক দুইয়ো দুটা ৰঙৰ টেমা ললে আৰু কামত ধৰিলে । বীনাই গেটৰ এটা ফালে আৰু বিনয়ে ইটো ফালে ৰঙ দিয়া আৰম্ভ কৰিলে ।
​ৰঙবোৰ মাটিত পৰিছিল । ৰঙবোৰ বেৰাত পৰিছিল । আৰু ৰঙবোৰ সিহঁত দুয়োৰে ওপৰতো পৰিছিল ।
​অৱশেষত দুইয়ো কাম শেষ কৰিলে । মাটিত পৰা ৰঙবোৰ সিহঁতে মছিলে। লগতে বেৰত পৰা ৰঙবোৰো সিহঁতে পৰিষ্কাৰ কৰিলে ।
​আৰু দুইয়ো নিজৰ গাত পৰা ৰঙবোৰ চাফা কৰিলে ।
​​" মই মোৰ ৰঙা গেটখন ভালপাওঁ ।" বীনাই ক'লে ।
​" মই মোৰ সেউজীয়া গেটখন ভালপাওঁ ।" বিনয়ে ক'লে ।
​"তোমালোকে দেখোন গেটখন দুটা ৰঙৰ কৰি পেলালা ।" ৰঙ দিয়া মানুহ দুজনে চিঞৰি ক'লে । "আঁহা, আমি এনেকৈয়ে ৰাখি থওঁ ।" মাকে ক'লে ।
আইতাৰ বাগিছাখন বৰ সুন্দৰ । জোৱাৰ, বাজৰা, শিমলু আলুৰে ই ভৰি আছে, কিন্তু সকলোোতকৈ ভাল হ‘ল কল। যদিও আইতাৰ কেবাটাও নাতি-পুতি আছে, মই জানো, আইতাই মোক সকলোতকৈ বেচি ভাল পায়।তেওঁ মোক তেওঁৰ ঘৰলৈ  প্রায়েই মাতে আৰু মোক নিজৰ কিছুমান গোপন কথাও কয়। কিন্তু মোৰ আগত এটা গোপন কথা তেওঁ কোৱা নাছিল। সেইটো হ‘ল তেওঁ কলবোৰ পকিবলৈ ক‘ত থয় ?
এদিন মই আইতাৰ ঘৰৰ সন্মুখত এটা ডাঙৰ পাচি দেখিবলৈ পালোঁ। তেওঁ মোক ক‘লে, “এইটো তেওঁৰ যাদুৰ পাচি।‘‘পাচিটোৰ কাষতে আইতাই মাজে মাজে গছৰ পৰা এৰুৱাই থোৱা কলপাতবোৰ পৰি আছিল। মই উৎসুক হৈ সুধিলোঁ, “এইবোৰৰে কি কৰিবা ?‘‘ তেওঁ মাত্র ক‘লে, এইবোৰ মোৰ যাদুৰ পাত ।‘‘
ডাঙৰ পাচিটো, আইতা, কল আৰু কলপাতবোৰ চাবলৈ বৰ ভাল লাগে, কিন্তু আইতাই মোক মাৰ কাষলৈ পঠিয়াই দিয়ে। মই তেওঁক অনুৰোধ কৰোঁ, “তুমি কি কৰা মোক চাবলৈ দিয়াচোন আইতা ।‘‘“জেদ নকৰিবা। মই যি কৈছোঁ তুমি তাকে কৰা।‘‘ মই তাৰপৰা দৌৰি গুচি যাওঁ।
মই ঘূৰি আহোতে আইতা অকলে বহি থকা দেখিলোঁ, কিন্তু তেওঁৰ পাচি আৰু কলপাতবোৰ কাষত নেদেখিলোঁ।“আইতা, পাচিটো ক‘ত, কলবোৰ ক‘ত, আৰু ক‘ত...‘‘কিন্তু মোক তেওঁ ক‘লে,“সেয়া মোৰ যাদুৰ ঘৰত আছে।‘‘ কথা শুনি মই নিৰাশ হ‘লো !
দুদিনৰ পিছত আইতাই মোক তেওঁৰ শোৱা কোঠাৰ পৰা লাঠিডাল আনিবলৈ পঠালে। মই দুৱাৰখন খোলাৰ লগে লগে পকাকলৰ গোন্ধ আহি মোৰ নাকত লাগিলহি।কোঠাৰ ভিতৰত আইতাৰ যাদুৰ পাচিটো দেখিলোঁ। পুৰণা কম্বল এখনৰে ঢাকি থোৱা আছে। মই কাপোৰখন উঠাই ধুনীয়া গোন্ধটো সুঙি চালোঁ।
আইতাই ক‘লে,“কি কৰিছা?
মোৰ লাঠিডাল সোনকালে আনা।‘‘ তেওঁৰ কথা শুনি মই চক খাই উঠিলোঁ।  আইতাই সুধিলে,“তুমি কিয় হাঁহিছা?‘‘ আইতাই কৰা প্রশ্ন শুনি মোৰ অনুভৱ হ‘ল, তেওঁৰ যাদুৰ ঠাইখন আৱিষ্কাৰ কৰিব পাৰি মোৰ মুখত তেতিয়াও হাঁহি ওলাই আছিল।
পিছদিনা আইতা মাৰ ওচৰলৈ আহোতে মই তেওঁৰ ঘৰলৈ দৌৰ মাৰি গৈ কল কেইটা পকিছে নে নাই আকৌ এবাৰ চালোগৈ । তাত এক আষি কল ভালদৰে পকি আছে।মই কল এটা ছিঙি মোৰ কাপোৰৰ মাজত লুকুৱাই থ‘লোঁ। তাৰ পিছত ঘৰৰ পিছফালে গৈ মই কলটো খাই পেলালোঁ। মই ইমান দিনে খোৱা সকলো কলতকৈ এইটো বেচি মিঠা আছিল।
পিছদিনা আইতাই বাগিছাত পাচলি বুটলি থাকোতে মই তেওঁৰ কোঠাত  সোমাই কলবোৰ চালোঁ। প্রায় সকলোবোৰ কলেই পকিছে।মই চাৰিটা কল নোলোৱাকৈ থাকিব নোৱাৰিলোঁ । কল লৈ ওলাই আহোতে মই বাহিৰত আইতাই কাহি থকা শুনিবলৈ পালোঁ। মই কলখিনি মোৰ কাপোৰত লুকুৱাই যেনেতেনে তাৰ পৰা ওলাই আহিলোঁ।
পিছদিনা বজাৰৰ দিন আছিল। আইতা ৰাতিপুৱা সোনকালে উঠিল।তেওঁ সদায় পকা কল আৰু শিমলু আলু বেচিবলৈ বজাৰলৈ নিছিল। সেইদিনা মই সোনকালে তেওঁৰ ঘৰলৈ যোৱা নাছিলোঁ যদিও মই তেওঁৰ ঘৰলৈ বেচি সময় নোযোৱাকৈ থাকিব নোৱাৰিলোঁ ।
সেইদিনা আবেলি মোক মোৰ মা-দেউতা আৰু আইতাই মাতি নিলে। কিয় মাতিছে মই বুজি পালোঁ । সেই ৰাতি শুবলৈ লৈ মই ভাবিলোঁ, মই আৰু কেতিয়াও চুৰি নকৰোঁ।আইতাৰ পৰাও নকৰোঁ, মা-দেউতাৰ পৰাও নকৰোঁ, আৰু  অন্য কাৰো পৰা নকৰোঁ।
ফ্রিজত গাখীৰ, কণী, পাওৰুটী আৰু শাক-পাচলি আছে,‘‘ মাকে ক‘লে । “মই ভাত ৰান্ধোঁ !‘‘ দেউতাকে ক‘লে । দেউতা, তুমি ভাত ভাজিব জানা নে ?‘‘ তাৰাই সুধিলে ।মাধৱেও চিঞৰিলে,“ভজা ভাত। ‘‘
মাক-দেউতাক, তাৰা আৰু মাধৱ ঘৰত সোমোৱাৰ লগে লগে কিবা এটা ঘটনা ঘটিছে বুলি সিহঁতে গম পালে । “বৰ বেয়া কিবা ঘটিছে ।‘‘“ছি: !
কিবা গোন্ধাইছে ?‘‘তাৰাই ক‘লে ।মাধৱে চিঞৰিলে,“বৰ ডাঙৰ কিবা । এটা দৈত্য ।‘‘
ঘৰটো গৰম, আন্ধাৰ আৰু, দুৰ্গন্ধ । গোটেই ঘৰটোৱেই গোন্ধাইছে !“গোন্ধটো  ক‘ৰপৰা আহিছে ?‘‘
মাকে ফ্রিজটো খোলোতে সকলোৱে মুখ আৰু নাক বন্ধ কৰিলে ।“অ‘,ভিতৰটো গৰম, আৰু  লাইট নুমাই আছে,‘‘ তেওঁ হাতটো ফ্রিজত থৈ ক‘লে ।তাৰাই সুধিলে,“কি হ‘ল মা ?‘‘“ফ্রিজটোৱে অলপ আগতে কাম কৰিবলৈ বন্ধ কৰিছে ।‘‘দেউতাকে ক‘লে ।“ঠাণ্ডা বতাহ নোহোৱা কাৰণে বস্তুবোৰ বেয়া হৈ গ‘ল।‘‘ মাকে বিষণ্ণভাৱে উত্তৰ দিলে।তাৰাই সুধিলে,“গাখীৰো বেয়া হল নেকি ?‘‘
“পাউৰুটীও বেয়া হ‘ল নেকি ?‘‘তাৰাই প্রশ্ন কৰিলে।“অ‘,পাউৰুটীৰ গাত লাগি থকা সেই সেউজীয়াবোৰ দেখিছা নে ?সেইবোৰ ভেকুৰ।‘‘দেউতাকে ক‘লে । “এই ভেকুৰবোৰ পাওৰুটীৰ ওপৰত হয়।‘‘ উৎসুকতাৰে মাধৱে ক‘লে ।  তাৰ দেউতাকে ক‘লে,“নুচুবা। বেমাৰ হ‘ব ।‘‘
“পাওৰুটীও বেয়া হ‘ল নেকি ?‘‘তাৰাই প্রশ্ন কৰিলে।“অ‘, পাওৰুটীৰ গাত লাগি থকা সেই সেউজীয়াবোৰ তুমি দেখিছা নে ?
সেইবোৰ ভেকুৰ।‘‘দেউতাকে ক‘লে । “এই ভেকুৰবোৰ পাওৰুটীৰ ওপৰত হয়।‘‘ উৎসুকতাৰে মাধৱে ক‘লে ।  দেউতাকে ক‘লে,“নুচুবা। বেমাৰ হ‘ব ।‘‘
“শাক-পাচলিবোৰো বেয়া হৈছে নেকি ?‘‘ তাৰাই দুখেৰে সৈতে সুধিলে ।“অ‘,সেইবোৰ পচি গৈছে । আমি সেইবোৰ খাব নোৱাৰিম ।‘‘মাকে ক‘লে ।
অদৃশ্য দৈত্য ।তাৰা আৰু মাধৱে ভাবিলে, ঘৰত এটা অদৃশ্য দৈত্য আছে ।  দৈত্যটোক লগ নাপায় সিহঁতে ভাবিলে, তেতিয়াহ‘লে অদৃশ কিবা এটা নিশ্চয় আছে !খোৱা বস্তু বেয়া হোৱাৰ অৰ্থ হ‘ল, মানুহে ইয়াক খাব নোৱাৰে । কাৰণ অদৃশ্য কিবা এটাই খোৱা বস্তুবোৰ খাবলৈ আৰম্ভ  কৰে । এই অদৃশ্য বস্তুক মাইক্রবেচ বুলি কোৱা হয় ।      মইক্রবেচবোৰ চকুৰে নেদেখি । কাৰণ ই তোমালোকে দেখা সৰু জীৱবোৰতকৈ বহুত বেচি সৰু জীৱ । ইয়াক চাবৰ কাৰণে মাইক্রস্ক‘পৰপ্রয়োজন  হয় । সিহঁত দেখিবলৈ ইয়াত দিয়া চিত্রৰ  দৰে ।
এখন হাবিত এটা হৰিণা পোৱালি দৌৰি আছিল ।
সি শহাটোতকৈ আগত আছিল ।
সি হাতীতকৈয়ো আগত আছিল ।
জাঁপ মাৰি সি জুৰিটো পাৰ হ’ল ।
সি ভগা বেৰাখনো দৌৰি পাৰ হৈ গ’ল ।
সি দৌৰি থকা ঘাঁহনি ডৰাত এটা ডাঙৰ শিল পৰি আছিল । সেই শিলটোত খুন্দা খাই হৰিণা পোৱালিটো বাগৰি পৰিল ।
পৰি যোৱাত বৰ দুখ পাই  সি কান্দিবলৈ ধৰিলে ।
বান্দৰ এটা আহি তাৰ ভৰিটো মালিচ কৰি দিলেহি । হৰিণা পোৱালিটোৰ চকুৰ পৰা পানী ওলাবলৈ ধৰিলে ।
ভালুক ককায়ে আহি তাক কোলাত তুলি ল’লে । তথাপিও হৰিণা পোৱালিটোৱে কান্দিবলৈ নেৰিলে ।
এইবাৰ তাৰ মাক আহিল । মাকে ক’লে, “শিলটোক বৰ দুষ্ট, তাক আমি মাৰি দিম ।"
হৰিণা পোৱালিটোৱে ক’লে, “নাই মা, তাক নামাৰিবা । তাক মাৰিলে সিও কান্দিবলৈ আৰম্ভ কৰিব ।" তাৰ কথা শুনি মাকে হাঁহিলে, হৰিণা পোৱালীটোৱেও হাঁহিবলৈ ধৰিলে ।
স্কুল ছুটি হোৱাৰ লগে লগে, অক্কুত বাহিৰে বাকী ল’ৰা-ছোৱালীবোৰে আনন্দতে হাঁহি-ফূৰ্তিকৰি কিৰিলি পাৰিবলৈ ধৰিলে। অক্কুৰ খং উঠি আছিল।
“অক্কু, অক্কু, সেই বেলি ফুলবোৰ চোৱাচোন!
কিমান ধুনীয়া লাগিছে।”, দেউতাকে পথাৰৰ মাজেৰে গৈ থাকোঁতে তাইক ক’লে। “ইমান বেছি হালধীয়া। মোৰ একো ভাল লগা নাই!” অক্কুৱে ক’লে।
“অক্কু!
অক্কু!
বান্দৰবোৰলৈ চোৱাচোন!
!”, অক্কুৰ ঘৰৰ চালিখনৰফালে দেউতাকে আঙুলিয়াই দেখুৱালে। “ছি:!
ছি:!
যা!
যাহ!
গুছি যা!” অক্কুৱে ক’লে।
“আইজনী খোৱাচোন, অলপ লাছি খোৱা।”, দেউতাকে ক’লে।“লাছি খালে তোমাৰ খংটো কমিব।”“উহু!” অক্কুৱে ক’লে, “নাই,মই নাখাওঁ।”“অলপমান খোৱাচোন!” “দিয়া!
ঠিক আছে।” অক্কুৱে এক ঢোক মাৰিলে। লাছিখিনি খাই তাই বেয়া নাপালে।তাই আৰু অলপ খালে, এনেকৈ গিলাচটোত থকা গোটেইখিনি লাছি তাই ততালিকে খাই শেষ কৰি পেলালে।
“বড়া খাবা নেকি?” দেউতাকে সুধিলে। “ছি:!” অক্কুৱে ক’লে। “এটা খাই চোৱা?” “ঠিক আছে।”, অক্কুৱে ক’লে আৰু এটা খালে। তাই আৰু এটা মুখত ভৰালে। আৰু তেনেকৈ চকুৰ পচাৰতে প্লেটখন খালী হৈ গল।
“ইমান ভাল ছোৱালী!”, দেউতাকে অক্কুক ক’লে। “এতিয়া কোৱাচোন, কিয় তোমাৰ ইমান খং উঠি আছে?”“না!” অক্কুৱে ক’লে।“মই কিবা কৰিলোঁ নেকি?”“না!”“মাৰাই কিবা কৰিলে নেকি?”“না!”“আজি স্কুলত কিবা হৈছে নেকি?”“হ’বও পাৰে!”“ওহোঁ!”
“আঁকি দিবা নেকি তেনেহ’লে?” দেউতাকে ক’লে। “এয়া চোৱা, কিমান সুন্দৰ কাগজ আৰু ৰং পেঞ্চিল।” অক্কুৱে ক’লে, “ঠিক আছে।”
অক্কুৱে এটা ইটা আঁকিলে...“ৰাতিপুৱা মই এই বেয়া ইটাটোৰ কাৰণে উজুটি খাই পৰিলোঁ”, অক্কুৱে ক’লে।“হয়তো, ইমান বেয়া ইটা এইটো!”, দেউতাকে ক’লে।
তাৰপিছত অক্কুৱে এটা ল’ৰাৰ ছবি আঁকিলে....“এইজন বিক্কু, বৰ বেয়া ল’ৰা!
ই মই পৰাৰ কাৰণে বৰকৈ হাঁহি আছিল।” অক্কুৱে ক’লে।“হয়নে!” দেউতাকে ক’লে। “সি তোমাক হাঁহিব নালাগিছিল।”
তেনেকৈ অক্কুৱে এটা ইডলি আঁকিলে... “এইটো মোৰ ইডলি,” অক্কুৱে ক’লে। “মই ইটাটোত উজটি খাই পৰি যাওঁতে এই ইডলিটো মোৰ টিফিনৰপৰা ওলাই পৰি গৈছিল!”
তাৰ পিছত অক্কুৱে এটা কাউৰী আঁকিলে...“এই বেয়া কাউৰীটোৱে মোৰ ইডলিটো লৈ উৰি গুচি গ’ল”, অক্কুৱে ক’লে।“বৰ ভোকত আছিল চাগে কাউৰীটো,” দেউতাকে ক’লে।
আৰু অক্কুৱে তাইৰ স্কুলৰ শিক্ষয়িত্রীগৰাকীক আঁকিলে...“এইগৰাকী মোৰ শিক্ষয়িত্রী, অমলা বাইদেউ,” অক্কুৱে ক’লে.
“মই পৰোঁতে অমলা বাইদেৱে মোক সহায় কৰিছিল, তেওঁ মোক সাৱটি ধৰিছিল।”“তেখেত বৰ ভাল,” দেউতাকে ক’লে। “আৰু তেখেতে মোৰ গালখনত চিকুটি দিছিল। কিন্তু কোনোবাই মোৰ গালখন চুলে মই বৰ বেয়া পাওঁ।”“বহুত দুখ পাইছিলা চাগে তুমি?”“অলপমান। এতিয়া ভাল।”“তেনেহ’লে ঠিকেই আছে দিয়া।”
“বাহ!
চোৱা কিমান ধুনীয়া ছবি আঁকিব জানা তুমি?” দেউতাকে ক’লে। “তুমি বৰ ধুনীয়া চিত্রকৰ দেই!
মাৰাৰ কাৰণে কিবা আঁকিবা নেকি?” “অঁ আঁকিম!” অক্কুৱে ক’লে আৰু তাই কিবা কিবি আঁকিব ধৰিলে। “এইটো এটা বগা নিগনি.... এইখন নাও... আৰু এইডাল নাৰিকল গছ...”
“আৰু এইটো বেলিফুল...দেউতা, এইখন তোমাৰ চাইকেল... এইটো এটা কুকুৰ... এইটো এটা েকুলী...”অতি কম সময়ৰ ভিতৰত অক্কুৱে সেই ইটাটোৰ কথা পাহৰি গল, তাইক জোকোৱা সেই হাঁহি থকা বেয়া ল’ৰাটোৰ কথাও পাহৰি গ’ল.
আৰু ইডলিটো লৈ যোৱা কাউৰীটোৰ কথাও তাইৰ মনৰপৰা আঁতৰি গ’ল...অক্কুৱে তাইৰ খংটোও পাহৰি গ’ল।
অক্কুৰ নিচিনা খুব খং উঠিলে তলৰ এই ১০টা কাম কৰিব লাগে:১.
হাতদুখন ওপৰৰ ফালে কৰি জোৰে জোৰে জঁপিয়াব লাগে!
২.
লাহে লাহে উশাহ ল’ব লাগে। ৩.
খং উঠিলে অলপমান পানী নাইবা অলপমান দৈ খাব লাগে!
৪.
ফল নাইবা বড়া খাব লাগে!
৫.
তুমি কি অনুভৱ কৰিছা ডাঙৰক জনাব লাগে!৬.
তোমাৰ অনুভৱৰ বিষয়ে লিখিব লাগে!
৭.
ছবি আঁকি বা তাত ৰং কৰি দেখুৱাব লাগে!৮.
মাটিৰ সৈতে খেলিব লাগে!
৯.
খঙৰ বিষয়ে এটা গান গাব লাগে!১০.
বান্দৰৰ দৰে নাচিব লাগে!
-
স্কুল ছুটি হ’ল| শিশুসকল ঘৰলৈ গ’ল| শিক্ষক সকল ঘৰলৈ গ’ল| সকলো ঘৰলৈ গ’ল|
মই জপনাৰ বাহিৰলৈ আহিলো।  মোৰ পলম হৈছে। মোৰ খেলিবলৈ সময় নাই।  মোৰ কথা পাতিবলৈ সময় নাই। মই সোনকালে ঘৰলে যাব লাগে।
মই বাটেৰে খোজ দিলো। এই বাটটো বৰ ঠেক। মই দুৰৈত মানুহ দেখা পাইছো। তাত এটা ডাঙৰ পথ আছে।
ডাঙৰ পথটোত বহুত যান-বাহন চলি আছে।  গাড়ী, ট্ৰাক আৰু চাইকেল, মটৰচাইকেল, স্কুটাৰ আৰু অটৰিক্সা। কিছুমান সৌদিশে গৈছে। মই  জানো, কিদৰে পথছোৱা পাৰ হ’ব পাৰি। সেয়ে পথৰ সিপাৰলৈ দৌৰিলো।
মই পথৰ মাজত ঠিয় হ’লোগৈ। মোৰ সন্মুখত বহুত যান-বাহন। মোৰ পিছফালেও বহু যান-বাহন। মই সাৱধান হোৱা উচিত।
মই অলপতে এজন চানাৱালাক খুন্দিয়াইছিলো। তেওঁ গুজৰি উঠিল। মই ক’লো, “ক্ষমা কৰিব”। আৰু পুনৰ দৌৰিবলৈ ধৰিলো।
মই দোকানবোৰৰ কাষেৰে খোজ দিলো। মানুহে বহু ধৰণৰ বয়-বস্তু কিনিছে। তাত এখন পুতলাৰ দোকানো আছিল। পিছে মই আগবাঢ়ি থাকিলো।
মই বেগেৰে খোজ দিব ধৰিলো।  এতিয়া মাছৰ দোকানবোৰ পালোগৈ। ডাঙৰ মাছ, সৰু মাছ। দীঘল মাছ, চেপেটা মাছ।  জিলিকি থকা মাছ, ভোটা মাছ। বিভিন্ন ধৰণৰ মাছ আছে দোকানবোৰত।
এতিয়া মই দৌৰিবই লাগিব। কাপোৰৰ দোকান পাৰ হ’লো। জোতাৰ দোকান পাৰ হ’লো। পাণৰ দোকান পাৰ হ’লো। নাপিতৰ দোকানো পাৰ হ’লো। দৌৰি থাকিলো আৰু দৌৰি থাকিলো। দৌৰি দৌৰি সৰু বাটতো পালোগৈ।
শেষত মই ঘৰ পালোগৈ। উঃ ৰক্ষা মোৰ পলম হোৱা নাই। দেউতা আবেলিহে কামলৈ যায়। তেওঁ এতিয়ালৈকে যোৱা নাই। তেওঁৰ চাইকেলখন বাহিৰতে থোৱা আছে। দেউতা ঘৰৰ বাহিৰলৈ আহিল।
মা দুৱাৰ মুখতে ৰৈ আছিল।  মই দেউতাক সাৱটি ধৰিলো। দেউতইও মোক জোৰেৰে সাৱটি ধৰিলে। এতিয়া তেওঁ কামলৈ যাবলৈ ওলাল। মোৰ এতিয়া বহু সময় আছে। মই এতিয়া খেলিব পাৰিম।
​মোৰ বহুত পিয়াহ লগাত সেইদিনা হঠাৎ ৰাতি সাৰ পায় গৈছিলো । মোক পানীৰ দৰকাৰ হৈছিল । মই মোৰ চেন্দেলযোৰ বিছনাৰ তলত বিচাৰিবলৈ আৰম্ভ কৰিলো ।
​আইঔ !
বিছনাৰ তলত দেখোন এটা বাঘ আছে ।
​মই এতিয়া কি কৰিম ?
​মই মাক মাতো নেকি ?
যদি বাঘটোৱে গুজৰি মোক খেদি আহে ?
​নহ'লে মই মনে মনে শুই থাকো নেকি ?
কিন্তু মোৰ এতিয়া ভয়ত টোপনিও নধৰে ।
​হঠাৎ কোনোবাই লাইটটো জ্বলাই দিলে । মোৰ মা দুৱাৰৰ ওচৰত ৰৈ আছিল ।
​"সোণ, কি হ'ল তোমাৰ ?
মোক তুমি মাতিছিলা নেকি ?"
মায়ে মোক সুধিলে ।
মই মাক বাঘটোৰ কথা কʼলো । মায়ে তললৈ হাঁওলি বিছনাৰ তলৰ পৰা বাঘটো উলিয়াই আনিলে ।
অহ, এইটো দেখোন বাঘ নহয় । এইটো দেখোন মোৰ হালধীয়া - ক'লা ডাঠ চুৱেটাৰটোহে । চুৱেটাৰটোৰ বুতামকেইটা বাঘৰ চকুৰ দৰে জিলিকি আছিল ।
​মই যে এনেই এনেই ভয় খালো । মায়ে মোক অলপ পানী আনি দিলে ।
​মই এতিয়া আকৌ শুই থাকিম । আৰু সপোনত জংঘলৰ সঁচা বাঘ বিচাৰি যাম ।
বাঘ এটা হোৱা সহজ কথা নহয়!হয়, বাঘবোৰ ধুনীয়া আৰু ভয়ানক৷
কিন্তু বাঘবোৰ ডাঙৰ, আৰু ওজনো বহুত৷এইটোৱেই ইহঁতক চিকাৰ কৰাত দিগদাৰ দিয়ে৷
একুৰি বাৰ চিকাৰ কৰিলে বাঘ এটাই কিন্তু এবাৰ হে খায়!
যেতিয়া বাঘ এটাই হাবিৰ মাজেৰে যায়,খাওঁ!খাওঁ!
খাক!যেতিয়া বুঢ়া মানুহ এজনে কাহাৰ দৰে বান্দৰ এটাই  মাতে!খাওঁ!খাওঁ!
খাক!
আও ও ও ও!
হাও ও ও!ভুকি থকা হৰিণটোৱে এটা ভয়াতুৰ কুকুৰৰ নিচিনা মাতে!আও ও ও ও!
হাও ও ও ও!
ঔ!ঔ!ঔ!ফুটুকী হৰিণটোৱে মাতে, এজনী কণমানি চৰাইৰ দৰে!ঔ!
ঔ!
ঔ!
গোটেই হাবিখনে জানে বাঘটো এতিয়া ইয়াত!আহু?
আহু?বাঘটোৱে ভাবে, বাকিবোৰ ক’লে গ’ল?
“তোমালোকে শাৰি পাতা,আমি পাৰ্কলৈ যাও ব‘লা,‘‘ লাইলা বাইদেৱে ক‘লে ।সকলো ছাত্রই দুজন দুজন কৈ যোৰ হৈ কথা পাতি পাতি যাবলৈ ধৰিলে, কিন্তু কাব্যাৰ লগত কোনো নাই, তাই অকলশৰীয়া হ‘ল । সিহঁত যাবলৈ আৰম্ভ কৰোতে   লাইলা বাইদেৱে সুধিলে,“পলু ডাঙৰ হ‘লে কি হয় কোনোবাই জানা নে ?‘‘কাব্যাৰ পেটটো গুৰগুৰ কৰি উঠিল । তাই উত্তৰটো জানে !
ক‘ব নে ?
কাব্যা আৰু সিহঁতৰ পৰিয়ালটো অলপতে গাঁৱৰ পৰা বাঙ্গালোৰলৈ আহিছে । গাঁৱত তাই মাক-দেউতাকে ঘৰ সজা বনুৱা হিচাবে কাম কৰা ঠাইখনতে বাস কৰিছিল । আধা সজা ঘৰত থকাতো বৰ কষ্টকৰ । বতাহৰ ধোঁৱাৰ গোন্ধ, আৰু গাড়ীৰ চলাচলে টোপনিত ব্যাঘাত ঘটায় । ওপৰলৈ উঠা ওখ ওখ ঘৰ, ওচৰলৈ অহা গাড়ী, আৰু ব্যস্ত মানুহবোৰৰ ওচৰত  তাই নিজকে বৰ সৰু যেন অনুভৱ কৰে ।
কাব্যা পঢ়াশালীলৈ অহা এসপ্তাহমান হৈছে । তাই এতিয়াও কাৰো লগত কথা বতৰা পতা নাই । যদি তাইৰ কথা শুনি সিহঁতে হাঁহে, কি হ‘ব ?
আৰু যদি ইমানদিনে পঢ়াশালীলৈ নোযোৱাৰ কাৰণে তাইক সিহঁতে জোকাই ?
কাব্যাই এটা দীঘল উশাহ লৈ হাত উঠালে । বাঙ্গালুৰুৰ নিচিনা হুলস্থুলীয়া নগৰী এখনত তাই সদায় মনে মনে থাকিব নোৱাৰে ।
“পলুটো ডাঙৰ হৈ পখিলা হয় ।‘‘ কাব্যাই ক‘লে । “ঠিক কৈছা ।‘‘ লাইলা বাইদেৱে ক‘লে ।পলুটো কেইটামান সপ্তাহৰ কাৰণেহে পলু হৈ থাকে। সেই সময়খিনিত সিহঁতে গছৰ পাত খায়।‘‘“সিহঁত নিশ্চয় বৰ ডাঙৰ হয় ।‘‘ তাইৰ লগৰীয়া মেৰীয়ে সুধিলে ।“সিহঁত ডাঙৰ!‘‘কাব্যাই ক‘লে,“পলুৱে খাই খাই ডাঙৰ হৈ গছৰ গাত লেটা তৈয়াৰ কৰি ভিতৰত সোমাই থাকে ।‘‘
“ঠিকেই কৈছা ‘‘ লাইলা বাইদেৱে ক‘লে । “সিহঁত লেটাৰ ভিতৰত প্রায় দুসপ্তাহ থাকে । লেটাৰ পৰা সিহঁত  পখিলা হৈ ওলাই আহে ।‘‘  “আমি উদ্যান পালোঁহি !‘‘ মেৰীয়ে ক‘লে । কাব্যাই ডাঙৰকৈ উশাহ ল‘লে । পখিলাৰে উদ্যানখন ভৰি আছে !‘‘
নীলা পখিলা হ‘ল - নদীৰ ৰং।হালধীয়া পখিলা - সূৰ্যৰ পোহৰৰ ৰং ।কমলা পখিলা - পকা চপেটাৰ ৰং ।ক‘লা আৰু বগা পখিলা - আন্ধাৰৰ মাজেৰে তৰাৰ পোহৰ - আশাৰ কিৰণৰ দৰে ৰং ।এই সকলোবোৰ ৰংৰ কথা নগৰলৈ আহি কাব্যাৰ মনত পৰিছে।তাই মনটো বেয়া লাগি গ‘ল।
“প্রত্যেক বছৰে এই উদ্যানখনলৈ হাজাৰ হাজাৰ মাইল দূৰৰ পৰা পখিলা আহে । সিহঁতে ইয়াত খাদ্য আৰু ভাল পৰিৱেশ বিচাৰেহি । কণী পাৰিবৰ কাৰণে ইয়াত সিহঁতে সুৰক্ষিত ঠাইৰ সন্ধাান কৰি লয় ।‘‘লাইলা বাইদেৱে ক‘লে ।“সিহঁতৰ এই যাত্রাক পৰিভ্রমণ কৰা বুলি কয় ।‘‘
“বহুত সময়ৰ কাৰণে পাখি মাৰি থাকিলে সিহঁতৰ ভাগৰ নালাগে নে ?‘‘ এজনী লগৰীয়াই সুধিলে ।“বতাহ বেচি হ‘লে সিহঁতে বেচি পাখি মাৰিব নালাগে । সিহঁতে পাখি দুখন মেলি বতাহত ওপঙি ফুৰে ।‘‘ কাব্যাই ক‘লে ।মেৰীয়ে কাব্যাৰ কাণত ফুচফুচাই ক‘লে,“সিহঁত অহা পথটো নিশ্চয় মসৃন নহয় নে?‘‘
কাব্যাই বাঙ্গাালুৰুলৈ অহা বাছ যাত্রাটোৰ কথা ভাবিছে - বস্তু-বাহানীবোৰৰ মাজত সিহঁত কেনেদৰে চেপেতা হৈ সোমাই আহিছিল । ওখোৰা-মোখোৰা ৰাস্তাত কেবা ঘন্টাও জঁপিয়াই, থেকেচা খাই আহিব লাগে ।বতাহত পখিলা এটাই উৰোতে তেনে অনুভৱেই কৰে নেকি ?
‘পখিলাবোৰ এঠাইৰ পৰা আন এঠাইলৈ গ‘লে নদীৰ কাষে কাষে যায় । যাওতে  সিহঁতে নদীৰ পাৰত ৰৈ নিজৰ কাৰণে দৰ্কাৰী খনিজাত নিমখত ঠেং তিয়াই লয় । ইয়াক “বোকা সনা‘‘ বুলি লাইলা বাইদেৱে ক‘লে ।মেৰীয়ে ক‘লে, “বোকা সনা‘ কথাটো  শুনি হাঁহি উঠিছে ।‘‘মেৰী আৰু কাব্যাই ইজনীয়ে সিজনীলৈ চাই হাঁহিলে ।‘কথাটো সঁচা, কিন্তু আজিকালি বোকা সানিবৰ কাৰণে এনে খনিজাত দ্রব্যৰ পুং পোৱা নাযায় ।‘‘কাব্যাৰ গাঁৱত মানুহে আজিকালি নদীৰ পাৰৰ পৰা বালিবোৰ ট্রাকৰে বাহিৰলৈ লৈ যায় । সেয়েহে বতৰ বেচি গৰম হৈ পৰে আৰু বৰষুণৰ পৰিমাণ কমি যায় ।
যোৱা বছৰ নদীখন শুকাই গৈছিল । পখিলাবোৰে বোকা সানিবৰ কাৰণে যথেষ্ট পানী পোৱা নাছিল ।কাব্যহঁতৰ পৰিয়ালেও খেতি কৰিবৰ কাৰণে ভালদৰে পানী নাপায় ।সেয়েহে সিহঁত বাঙ্গালুৰুলৈ গুচি আহিছে ।
‘‘লাইলা বাইদেৱে ক‘লে,“কাব্যা, তুমি পখিলাৰ বিষয়ে বহুত কথা জানা।‘‘“কাৰণ পখিলা মোৰ প্রিয় পতঙ্গ ।‘‘মেৰীয়ে কাব্যাক সুধিলে, “তুমি পখিলা কিয় ইমান ভালপোৱা ?‘‘ কাব্যাই মাত্র এটা বস্তু কিয় ভাল পায় ?
সিহঁতৰ গাটো কেতিয়াবা ফুট-ফুটীয়া আৰু কেতিয়াবা বিভিন্ন আঁক-বাঁক থকা কাৰণে তাইৰ ভাল লাগে ।  দীঘল নাকটোৰে সিহঁতে ফুলৰ মৌ কেনেকৈ চুহি খাই, কেনেকৈ ইটো ফুলৰৰ পৰা সিটো ফুললৈ ৰেণু বিয়পাই নতুন ফুল ফুলাই, গুটি গজিবলৈ সহায় কৰে - ইত্যাদি কথাৰ কাৰণে পখিলাক ভাল পায় ।
“সিহঁত বহুত দূৰলৈকে উৰে, কিন্তু সিহঁতে যি ঠাইতে জিৰণি লয় তাতেই নতুন বন্ধু গঢ়ি লয় ।‘‘মেৰীৰ হাতটো টানকৈ ধৰি কাব্যাই কয় । “সিহঁত বৰ সৰু যদিও বৰ সাহসী।‘‘“ঠিক তোমাৰ নিচিনা।‘‘লাইলা বাইদেৱে ক‘লে ।পখিলাৰ পাখি দুখনৰ সমান বহলকৈ কাব্যাই এটা হাঁহি মাৰিলে ।
পখিলাৰ জিৰণি ঘৰ তৈয়াৰ কৰা ।  ভাৰতত পখিলাবোৰে বছৰত দুবাৰ পৰিভ্রমণ কৰে । আমাৰ নদী আৰু   অৰণ্য ক্রমান্বয়ে কমি যোৱাৰ কাৰণে পখিলাৰ এই যাত্রা বৰ কষ্টকৰ হৈ পৰিছে । সিহঁতে জিৰণি ল‘বৰ কাৰণে সুবিধা নোহোৱা হৈ গৈছে । ভ্রমণ কালত ৰাস্তাত সিহঁত বৰকৈ ভাগৰি পৰে ।সেয়েহে সিহঁতক সহায় কৰাৰ একমাত্র উপায় হৈছে খোৱা আৰু জিৰণি ল‘বৰ কাৰণে জিৰণি ঘৰ তৈয়াৰ কৰা ।
পখিলাৰ জিৰণিঘৰ কেনেকৈ তৈয়াৰ কৰিবা কাষটো ওখ কাঁহী বা প্লেটৰ দৰে এটা বহল পাত্র ।পখিলাই উজ্জ্বল ৰং ভাল পায় । পাত্রটোত উজ্বল ৰং কৰি ল‘ব লাগে ।পাত্রটো পখিলাৰ খাদ্যৰে ভৰাব লাগিব । সিহঁতৰ খাদ্য তৈয়াৰ কৰিবলৈ বৰ সহজ । একাপ চেনী আৰু চাৰিকাপ পানী মিহলাই সিহঁতৰ খাদ্য তৈয়াৰ কৰিব  পাৰি।
এই চেনী পানীৰ লগত বেচিকৈ পকি যোৱা ফল মিলাবা । পখিলাই আম,কল, মধুৰীআম, অমিতা আৰু কমলা আদি ভাল পায় ।পাত্রটো তোমালোকৰ বাৰন্দাত, খিৰিকিৰ কাষত বা বাহিৰৰ ক‘ৰবাত থৈ দিয়া ।দুদিন বা তিন দিনৰ মূৰে মূৰে পাত্রটো পৰিষ্কাৰ কৰা আৰু নতুন পানী ভৰােৱা ।পখিলাক আকৰ্ষণ কৰিবৰ কাৰণে পখিলাই ভালপোৱা গছ, ফুল আদি ৰুব লাগে । জবা, ডালিয়া, নাৰ্জী, বেলি, গুটিমালী আদি ৰুব পাৰা । ইয়াৰ কাৰণে বেচি ঠাইৰ প্রয়োজন নহয় । টাবত  ফুল ৰুই খিৰিকিৰ কাষত থ‘ব পাৰা ।
মণিয়ে তাৰ স্কুলবেগটো কফি মেজত থৈয়ে কেঁকাবলৈ আৰম্ভ কৰিলে। তাৰ বাহু দুটা বিষাইছে, পিছে তাৰ মূৰটো তাতকৈও বেছি বিষাইছে। আজিৰ দিনটো বৰ দীঘলীয়া আছিল। তাৰ ডিঙিত থকা তাবিজটো আকৌ এবাৰ উজ্বলি উঠিল। কফি মেজখনে ক’লে, “মণিকান্তন, স্কুলবেগটো তাৰ নিজৰ ঠাইত থোৱা।” “হয় মণিকান্তন,” স্কুলবেগটোৱে হয়ভৰ দি ক’লে। “এয়া মোৰ ঠাই নহয়। মোক তোমাৰ কোঠালৈ নি মোৰ উপযুক্ত ঠাইত থোৱাৰ বাবে মই তোমাক পৰামৰ্শ দিছোঁ।”
তৰ্ক নকৰাটোৱে ভাল বুলি মণিয়ে ভালদৰে জানে। সি স্কুলবেগটো ল’লে আৰু তাৰ কোঠালৈ কষ্টেৰে খোজ ল’লে। সি স্কুলবেগটো ওখ মেজখনত থ’লে, জোতাযোৰ দলিয়াই দি বিছনাত শুই দিলে। সি কেঁকাই উঠিল। “তোমাৰ গা ভাল নহয় নেকি মণিকান্তন?” কোঠাটোৱে সুধিলে। “মই ঠিকেই আছোঁ, মোক অলপ অকলশৰে থাকিবলৈ দিয়া।” মণিয়ে তাৰ তাবিজটো ডিঙিৰ পিছফালে ঘূৰাই দিলে। সি সেইটো আৱৰ্জনাৰ দ’মত পেলাই দিব বিচাৰে। পিছে ঘৰত থকা আন বস্তুবোৰে তেতিয়াও তাক মনে মনে নিৰীক্ষণ কৰিয়ে থাকিব, কিন্তু অন্ততঃ তেতিয়া তাৰ লগত কথা পাতিব নোৱাৰিব। “তুমি দুবাৰকৈ কেঁকাইছা।” কোঠাটোৰ শব্দটো একেবাৰে আবৃিও কৰা যেন লাগিল। “তোমাৰ মূৰ বিষাইছে নেকি মণিকান্তন?”“মোক অকলে থাকিবলৈ দিয়াচোন” তাৰপিছত অলপ সময় ৰৈ মণিয়ে আকৌ ক’লে, “অঁ হয়।”“ইচ্ ইচ্। এইটো শুনি বৰ দুখ পালোঁ মণিকান্তন।” কোঠাটোৱে সহানুভূতিৰ ভাৱেৰে কোৱা যেন লাগিল। “মই তোমাৰ মাক কথাটো কওঁ ৰ’বা। তোমাৰ চাগে ভোক লাগিছে। আৰু সেইবাবেই চাগে তোমাৰ মূৰ বিষাইছে। এতিয়া একাপ চাহ আৰু গৰম গৰম পকৰা খালে নিশ্চয় ভাল লাগিব?”
চাহ আৰু পকৰাই ভাল লাগিব, যদিও মণিয়ে বিচাৰিছিল যে কোঠাটোৱে যাতে তাৰ মাকক তাৰ মূৰৰ বিষ হৈছে বুলি নকয়। নহ’লে তেওঁ আকৌ চিন্তিত হ’ব। “ঠিক আছে।” “বঢ়িয়া!
মই পাকঘৰক কৈ দিলোঁ। আৰু মণিকান্তন, তোমাৰ জোতাযোৰ জোতা ৰখা আলনাডালত নোথোৱা কিয়?” “হয়”, জোতা ৰখা আলনাডালে ক’লে, “মোৰ ইয়াত বহুখিনি ঠাই আছে । মই ৰৈ আছোঁ।” মণিয়ে জানিছিল সি উঠিব লাগে, কিন্তু সি উঠিব পৰা নাছিল। সি চাগে অলপ শোৱা উচিত। সি বৰ ভাগৰুৱা হৈ আছিল।“মই ৰৈ আছোঁ”, জোতা ৰখা আলনাডালে ক’লে।মণিয়ে দুচকু বন্ধ কৰিলে আৰু আনন্দপুৰমৰ কথা মনতে ভাবিলে। তাৰ মাকে এইখন গাঁও বুলি কয়, কিন্তু মণিৰ বাবে সেইখন এখন ঘৰ।
সি তাল গছবোৰ দুলি থকা সেই বহল গুলপীয়া-নীলা আকাশখনৰ কথা মনত পেলালে। ৰাতিপুৱাতেই এজাক কোমল বতাহে কয়লাৰ জুইৰ ওপৰত ৰন্ধা পৰঠাৰ মনোমোহা গোন্ধ কঢ়িয়াই আনিছিল। শীতকালীন মাহকেইটা বৰ ভাল। শীতল বতাহজাক একেবাৰে উন্নত চহৰৰ অট্টালিকাত লগোৱা শীততাপ নিয়ন্ত্ৰকৰ পৰা ওলোৱা ঠাণ্ডা বতাহৰ দৰেই লাগিছিল।
নহয়, নহয়, বাৰিষাৰ দিনবোৰেই আটাইতকৈ ভাল আছিল। যেতিয়া গধুৰ বৰষুণৰ টোপালবোৰ ঢিপঢিপকৈ পেৰিয়াৰ নদীত পৰিছিল কি যে মজা লাগিছিল। অহ, নদীৰ পাৰত বহি সি কিমান ফূর্তি কৰিলেহেঁতেন। একেবাৰে শান্ত, খুব শান্তিময়। যদি সেই পাৰ কৰি অহা দিনবোৰলৈ ঘূৰি যোৱাৰ কিবা উপায় থাকিলেহেঁতেন।
“ৰৈ আছোঁ”, জোতা ৰখা আলনাডালে ক’লে। মণিয়ে এটা হুমুনিয়াহ কাঢ়ি বহি ল’লে। তাক উপকাৰী উপদেশবোৰ দিলে সি বেয়া নাপায়, কিন্তু এইটো অলপ বেছি হৈছে। নিজকে একেবাৰে জে’লৰ কয়দীৰ নিচিনাহে লাগিছে আৰু এই কথা কোনেও আনকি মাকেও নুবুজে। মণিয়ে জোতাযোৰ জোতাৰ আলনাডালত থৈ দিলে আৰু পাকঘৰৰ ফালে গ’ল। সি নিজেই পকৰাকেইটা গৰম কৰিবলগীয়া হ’ল, কিন্তু ফুডজেনিয়ে অলপ চাহ লৈ আনিলে। চাহকাপৰ সোৱাদ একেবাৰে মেচিনত বনোৱা চাহৰ সোৱাদৰ দৰেই আছিল। “চাহকাপ তোমাৰ ভাল লাগিছে নে মণিকান্তন?” ফুডজেনিয়ে সুধিলে। “গৰুৰ প্ৰস্ৰাৱৰ দৰে লাগিছে।” “ধন্যবাদ।”
মণিৰ তাবিজটো বাজি উঠিল। এয়া তাৰ মাক। তেওঁ জানিব বিচাৰিছে সি অলপ ভাল পাইছে নে নাই। “তোমাৰ মূৰৰ বিষ কেনেকুৱা, কান্না?” তেওঁৰ মৰম লগা মাতষাৰে তাক বিষণ্ণ কৰি তুলিলে।“মূৰৰ বিষ অলপ ভাল পাইছোঁ মা, কাম কেনেকুৱা চলিছে?” “খুব ভাল!
এইটো মোৰ আনন্দপুৰমৰ পুৰণি কামটোৰ দৰে একেবাৰেই নহয়। আজি তোমাৰ দিনটো ঠিকই গ’লনে, কান্না?” “খুব ভাল।”
তাৰ মাকে বহুত কষ্ট কৰিছিল, কেইবাঘণ্টা জুৰি কাম কৰিছিল, তাৰ বাবে বহুত চিন্তা কৰিছিল, বহুত যত্ন লৈছিল তাৰ। তেৱেই তাৰ মাক, তেৱেই তাৰ দেউতাক আৰু পৃথিৱীত থকা তাৰ পৰিয়াল তেৱেই। তাৰ কেৱল সচাঁটো ক’বলৈ সাহস নাছিল। “মোৰ দিনটো বৰ ভাল গ’ল।” সচাঁকৈ নে মণি?
তোমাৰ স্কুলবেগটোৱে মোক ক’লে যে তুমি প্ৰিন্সিপালৰ ওচৰলৈ যাব লগা হৈছিল। কিহৰ বাবে?"
“একো নাই।” “মণি?” “একো নহয়!
তুমি স্কুলবেগটোক সুধিব পাৰা। সেইটোৱে সকলোবোৰ জানেইচোন।” “মণি, ঘটনা টো কি?” চোৱা, তুমি আয়নাৰ ওচৰলৈ কিয় নোযোৱা?
মই তোমাক চাব বিচাৰোঁ। সমস্যা যিয়েই নহওঁক, আমি সমাধান উলিয়াব পাৰিম।”
“নাই, আমি এইটোৰ সমাধান উলিয়াব নোৱাৰোঁ!” মণিৰ চকুলো ওলোৱা যেন অনুভৱ হ’ল। সি চকুপানী বন্ধ কৰিবলৈ চেষ্টা কৰিলে, কিন্তু পেৰিয়াৰত বৰষুণ পৰাৰ দৰে ই নিগৰিয়ে থাকিল। সি জানিছিল যে ঘৰটোৱে তাৰ মাকক জনাব যে তেওঁৰ পুত্ৰই কান্দি আছে। সি কৰা সকলোবোৰ কাম ই লক্ষ্য কৰি থাকে আৰু জনাই দিয়ে। সি জানিছিল যে এই সকলোবোৰ তাৰ নিজৰ ভালৰ বাবেই আৰু সি এইটোৱো জানিছিল যে তাৰ মাকে তাক ভাল পায়, কিন্তু কেতিয়াবা সি আগৰ দৰে হোৱাটো বিচাৰিছিল। সি তাবিজটোৰ ওচৰলৈকে তাৰ আঙুলিকেইটা লৈ গ’ল আৰু চেইনডাল ইমান জোৰে টানিলে যে ই চিগি গ’ল। মণিয়ে তাবিজটো আৱৰ্জনাৰ দমত দলিয়াই দিলে আৰু তাৰ চিঞৰটোক অৱজ্ঞা কৰি ঘৰটোৰপৰা দৌৰি ওলাই গ’ল। মণিয়ে নাজানিছিল যে সি কিমানদূৰ দৌৰিলে অথবা সি ক’লৈ গ’ল নাইবা সি আচলতে কেনেকৈ হেৰাল।
তাৰ তত্ত্বাৱধান কৰা তাবিজটোৰ অবিহনে সি ক’লৈ গৈ আছে সি গম নাপালে। কিন্তু মহানগৰখনৰ ওস্তাদ বস্তুবোৰে অনুমান কৰিলে যে সি হেৰাই গৈছে আৰু উপযুক্ত কৰ্তৃপক্ষক খবৰ দিলে। তাক ঘূৰাই লৈ অহা ভদ্ৰ আৰক্ষীগৰাকীক মাকে ধন্যবাদ জনোৱাৰ পিছত মণিয়ে তাবিজটো মাকৰ পৰা ঘূৰাই ল’লে। সি লজ্জিত হৈছিল কিন্তু ঘূৰি আহিবলৈ পাই সচাঁকৈ সুখী হৈছিল।“কিছুমান ব্যৱস্থা মই সাল-সলনি কৰি দিছোঁ”- তাৰ মাকে ক’লে। “এতিয়া ঘৰটোৱে তোমাক অলপ অকলশৰীয়াকৈ থাকিবলৈ দিব। কিন্তু এয়া সঁচাকৈ তোমাৰ নিজৰ ভালৰ বাবেহে, মণি।” “মই জানো,” সি অস্পষ্টকৈ ক’লে।“ও, তোমাৰ সৰু দুঃসাহসিক অভিযানটো কেনেকুৱা আছিল বাৰু?”মণি কঁপি উঠিল। গোটেই ৰাস্তাবোৰ মানুহেৰে ভৰি আছিল কিন্তু তেওঁলোক যেন কিবা বেলেগধৰণৰ আছিল। তেওঁলোক সকলোবোৰ…অচিনাকি। তাবিজটো থাকিলে সকলোবোৰ মানুহ তাৰ বাবে তেনেই সাধাৰণ। সিহঁতৰ নাম, সিহঁতে ভালপোৱা সংগীত, সিহঁতৰ বন্ধুবোৰ, আৰু তেনেকুৱা বহুতো মজাৰ কথা গম পোৱা যায়।
তাবিজটোৰ অবিহনে আনকি সহজ বস্তুবোৰ, যেনে- ৰাস্তা পাৰ হোৱাটোও কঠিন হৈ পৰিছিল। কোনেও তাক কোৱা নাছিল, ‘এতিয়া তুমি ৰাস্তা পাৰ হ’ব পাৰা মণিকান্তন।’ আৰু কোনেও তাক চিনি নাপাইছিল।যেতিয়া সি ‘মিচন মাউত’ নামৰ চিনেমাখনৰ পোষ্টাৰৰ ওচৰেৰে পাৰ হৈছিল, সেইখনৰ হিৰ’ বিক্ৰম হেভেনে কৈ উঠিছিল, “নমস্কাৰ!
তুমি এক্সন মুভি চাই ভাল পোৱা নে?”যদি তাৰ লগত সেই তাবিজটো থাকিলহেঁতেন তেন্তে বিক্ৰমে ক’লেহেঁতেনঃ “মণিকান্তন, তোমাক আকৌ লগ পাই ভাল লাগিল বন্ধু। আমি কথা পাতোঁ আহাঁ।”
তাবিজটোৰ অবিহনে প্ৰত্যেকটো বস্তু একোটা শিলৰ দৰে নিৰ্জীৱ হৈ পৰিছিল।
“মই তেনেকুৱা হ’ব বুলি ভাবিছিলোঁৱেই”- তাৰ মাকে সৰুকৈ হাঁহি ক’লে। “এতিয়া তুমি গম পালা নে মণি যে তাবিজটো অবিহনে তুমি ঘৰৰপৰা ওলোৱাটো উচিত নহয়। আমি বহুত চিন্তিত হৈ পৰিছিলোঁ।”“মোক ক্ষমা কৰিবা, মই নিয়ম ভংগ কৰিলোঁ, মা।”“এইটো অৱশ্যে সদায় বেয়া কথা নহয়, কান্না। কিন্তু এতিয়া তুমি ডাঙৰ ল’ৰা। তুমি বেছি জনা-বুজা হ’ব লাগিব। বাৰু, ইয়াত আমাৰ জীৱন বৰ সুখৰ হৈছে, নহয়নে?” মণিয়ে আনন্দপুৰমৰ কথা ভাবিলে। আনন্দপুৰমত এই তাবিজটো ব্যৱহাৰৰ উপযোগী নাছিল। চাগে সেয়া তেনেকুৱা একো ভাল বস্তু নাছিলেই। সি মূৰটো দুপিয়ালে। তাৰ মাকজনী বৰ মৰমীয়াল আছিল। তাৰ মাকে ৰাতিৰ আহাৰ নিজেই ৰান্ধিছিল- হয় প্ৰায় নিজৰ হাতেৰেই, ফুডজেনীয়ে কেতিয়াবাহে অলপ সহায় কৰি দিছিল।
তাৰ পিছত তাৰ মাকে সি গাখীৰ খাই থকা সময়খিনিত এটা সাধুও শুনালে। তাৰপিছত তেওঁ তাক বিছনালৈ লৈ গ’ল, তাৰ কপালত চুমা খালে আৰু তেওঁৰ তাবিজটো তাৰ তাবিজত লগাই দিলে। সি জানিছিল যে তাৰ মাকো বহুত ভাগৰুৱা হৈ আছে। “শুভৰাত্ৰি মা।” “শুভৰাত্ৰি কান্না।”
“শুভৰাত্ৰি মণিকান্তন, শুভৰাত্ৰি মা।” ঘৰটোৱে ফুচফুচাই ক’লে। “সুন্দৰকৈ শুই থাকা আৰু মই সৰু পোকবোৰক কামুৰিবলৈ আহিব নিদিওঁ।”
ইণ্টাৰনেট সংযোগী বস্তুবোৰ তোমাৰ এলাৰ্ম ঘড়ীটোৱে জানে নে কাইলৈ যে তোমাৰ পৰীক্ষা আছে?
ঘড়ীটোৱে তোমাক মনত পেলাই দিয়েনে যে তুমি এলাৰ্মৰ সময় মিলাই থ’ব লাগিব কাৰণ পুৱা সোনকালে উঠি তুমি পাঠ আওৰাব লাগিব?
যদি তুমি ক’ৰবালৈ গৈ আছা আৰু তুমি হেৰাই যোৱা, তোমাৰ জোতাযোৰে তোমাক এটাৰ পিছত এটাকৈ ৰাস্তা দেখাই দি যাবনে?
এইবোৰ কেনেকৈ সম্ভৱ হ’ব।আজি আমাৰ চাৰিওফালে থকা বস্তুবোৰ কেৱল বস্তুহে। এইবোৰে আচলতে তোমাৰ বিষয়ে আৰু তোমাৰ ঘৰত থকা বস্তুবোৰৰ বিষয়ে একো নাজানে। ঘড়ীটো মাত্ৰ এটা ‘ঘড়ী’হে। ৰেডিঅটো কেৱল এটা ‘ৰেডিঅ’। ঘড়ীটোৱে নাজানে ৰেডিঅ’ৰ কাম কি বা ৰেডিঅ’ই নাজানে ঘড়ীয়ে কি কৰে। এইবোৰ বস্তু তোমাৰ লগত বা পৃথিৱীৰ আন মানুহৰ লগত বা আন বস্তুৰ লগত সংযোগী নহয়। কিন্তু এই সকলোবোৰ বস্তু সলনি হ’বলৈ গৈ আছে। অতি সোনকালে মানুহে তৈয়াৰ কৰা সকলোবোৰ বস্তু এটাৰ লগত আনটো সংযুক্ত হ’ব। সেইবোৰ ওচৰে-পাঁজৰে হৈ থকা ঘটনাৰ বিষয়ে বেছি সক্ৰিয় হৈ উঠিব। সেইবোৰ বেছি উন্নত হ’ব। সেইবোৰে তথ্য সাল-সলনি কৰিব পাৰিব আৰু তোমাৰ প্ৰয়োজনীয় কথাবোৰ বেছি ভালকৈ জানিব। যেতিয়া বস্তুবোৰ এটাৰ লগত আনটো সংযুক্ত হ’ব আৰু এক অদৃশ্য টেলিফোন সংযোগ ব্যৱস্থাৰ দৰে এটাই আনটোৰ লগত কথা পাতিব পাৰিব, তেতিয়া আমি ক’ব পাৰিম যে আমাৰ লগত বস্তুবোৰৰ ইণ্টাৰনেট যোগাযোগ আছে। তোমাৰ ইচ্ছা মতে যদি সকলো হয় তেন্তে তুমি ক’ত থাকিবলৈ ভাল পাবা – স্মাৰ্ট চিটি নে আনন্দপুৰ?
কিয়?
যদি সেইবোৰে কথা পাতিব ধৰে?
তোমাৰ ঘৰ অথবা শ্রেণীকোঠাত থকা বস্তুবোৰ গণনা কৰা (দুৱাৰ, চকী, ঘড়ী, ৰেডিঅ, কিতাপ আদি)। তুমি সংখ্যাটো দেখি আচৰিত হৈছা নেকি?যদি এই সকলোবোৰ বস্তুৱে চাব, শুনিব আৰু কথা পাতিব পাৰে, তেনেহ'লে কি হ'ব কল্পনা কৰাচোন। তোমাৰ জীৱনটো কেনেধৰণে সলনি হৈ যাব?
-
ৰাতিপুৱা সাৰ পায়েই বেণু বিছনাৰ পৰা জাঁপ মাৰি উঠিল। গৰমৰ বন্ধৰ পিছত আজি তাৰ স্কুলৰ প্রথম দিন। সি তাৰ বন্ধুবোৰ আৰু নতুন শ্রেণী শিক্ষয়িত্রী গৰাকীক লগ পাবলৈ অধীৰ হৈ আছিল। সি ততাতৈয়াকৈ নিজৰ স্কুলৰ ইউনিফর্ম আৰু জোতা পিন্ধি মাকে দিয়া ৰুটি-ভাজি খাই স্কুললৈ বুলি ওলাই গ'ল।
সিহঁতৰ শ্রেণীকোঠাটো বৰ ধুনীয়াকৈ সজাই থোৱা আছিল। সিহঁতৰ শ্রেণী শিক্ষয়িত্রী ৰাধা বাইদেৱে এটা ধুনীয়া হাঁহিৰে সকলোকে স্বাগতম জনালে। তেওঁ এগৰাকী বৰ উদাৰ মনৰ শিক্ষয়িত্রী আছিল।সেই সময়তে বেণুৱে ৰাধা বাইদেউৰ কাষত এজন নতুন ল'ৰা দেখা পালে যাক চিন্তিত হৈ থকা যেন লাগিল। বাইদেৱে ক'লে," এওঁ বিহান, তোমালোকৰ নতুন বন্ধু। যদিও তেওঁ বৰকৈ কথা নকয়, কিন্তু তেওঁৰ কিছু বিশেষ প্রতিভা আছে।"বেণুৰ বিহানক কিবা এটা ভাল লাগিল। সি বিহানক তাৰ কাষত বহিবলৈ ক'লে। যদিও বিহানে তাৰ কথালৈ মন দিয়া যেন লগা নাছিল, কিন্তু সি আহি বেণুৰ কাষতে বহিল।
"এইটো এটা বৰ মজাৰ বছৰ হ'ব।" ,বেণুৱে নিজৰ নতুন বন্ধুক ক'লে। বিহান কিন্তু মনে মনে বহি থাকিল। যদিও বিহানে বেণুৰ লগত কথা পাতিবলৈ চেষ্টা কৰিলে, বিহান অন্যমনস্ক হৈ থাকিল। হঠাতে বিহানে বহা ঠাইৰ পৰা উঠি ইফালে সিফালে জঁপিয়াবলৈ ধৰিলে। বিহানক দেখি বেণুৰ লগতে শ্রেণীৰ আন ল'ৰা-ছোৱালীবোৰো আচৰিত হ'ল।ৰাধা বাইদেৱে মৰমেৰে বিহানৰ হাতত ধৰি তাক নিজৰ ঠাইত বহাই দিলে। "ছাত্র-ছাত্রীসকল!
বিহান তোমালোকৰ দৰেই এজন প্রতিভাশালী ছাত্র। কেতিয়াবা তেওঁ এনে আচৰণ কৰিব পাৰে।আমি তেওঁক বুজিব লাগিব আৰু তেওঁৰ বন্ধু হ'ব লাগিব। আমি নোৱাৰিম জানো?"
ৰাধা বাইদেৱে ক'লে। সকলো ছাত্র-ছাত্রীয়ে একেলগে মূৰ দুপিয়ালে।
দিন বাগৰাৰ লগে লগে বেণুৱে বিহানক ভালকৈ বুজি উঠিল। যদিও বিহানে বৰকৈ কথা নকৈছিল কিন্তু সি বেণুৰ কথা মন দি শুনিছিল।বিহান গণিতত বৰ ভাল আছিল আৰু বেণুকো জটিল অংকবোৰ কৰাত সহায় কৰিছিল। বিহান পঢ়া-শুনা আৰু ছৱি অঁকাত পাকৈত আছিল। দুয়োটাৰে বন্ধুত্ব ইমানেই গভীৰ হ'ল যে সিহঁতে নিজৰ পেঞ্চিল, ৰবৰ, খোৱা বস্তুও ইটোৱে সিটোৰ লগত ভগাই লৈছিল।ৰাধা বাইদেৱে মন কৰিছিল যে দুয়োটা ল'ৰাই  সদায় ইটোৱে সিটোৰ লগত থাকি সহায় কৰে।
বেণুৱে বিহানৰ কথা ঘৰত মাক-দেউতাকক বৰকৈ কৈছিল। কিছুদিনৰ পিছত বেণুৰ পৰিয়ালে  বিহানৰ পৰিয়ালক ভাত খাবলৈ মাতিলে। দুয়োটা পৰিয়ালে বৰ ফুর্তি কৰিলে, বিশেষকৈ বেণু আৰু বিহানে। কথাৰ মাজতে বিহানৰ মাক-দেউতাকে জনালে যে বিহান এজন বিশেষভাৱে সক্ষম শিশু। তাৰ বাবে আগৰ স্কুলত সি বৰ অসুবিধাও পাইছিল। সি বৰকৈ কথা নকয় বাবে তাৰ বন্ধু-বান্ধৱীও নাছিল। বিহানৰ মাকে দুখেৰে ক'লে।
বেণুৱে গোটেই কধাখিনি মন দি শুনি আছিল। সি ক'লে," মই বিহানৰ আটাইতকৈ ভাল বন্ধুজন হ'ম।। কথাটো শুনি সকলোৱে বৰ আনন্দিত হ'ল। বিহানে লাহেকৈ বেণুৰ কাষলৈ গৈ তাক জোৰেৰে সাৱটি ধৰিলে।
কুলিয়ে গায় কু কু...
চৰাইয়ে মাতে চিঁ চিঁ...
পাৰই মাতে গুতৰ-গু গুতৰ-গু...
ভাটোয়ে কৰে টাই-টাই...
কুকুৰাই ডাকে কুকৰু-কু কুকৰু-কু...
আৰু হাঁহে মাতে পেক-পেক...
এটা আছিল পোৱালী কুকুৰ।
এটা আছিল পোৱালী মেকুৰী।
আৰু এটা ডাঙৰ মেকুৰী।
পোৱালী কুকুৰ- পোৱালী মেকুৰী- ডাঙৰ মেকুৰী।
আটাইয়ে মিলি সিজালে পিঠা।
নিসিজাকৈ থাকি গ'ল পিঠা।
আকৌ সিজালে পিঠা।
এতিয়া জ্বলি গ'ল পিঠা।
লাৰা নামৰ সোন পৰুৱাজনী এজনী বিশেষ ধৰণৰ পোক ।
অন্যবন্ধু বোৰৰ নিচিনাকৈ তাইৰ পাখি ৰঙা নহয় । তাইৰ পাখিৰ ৰং হ‘ল, ডাঠ হালধীয়া।
সকলোৱে তাইৰ হালধীয়া পাখি কেইখন বৰ ভাল পায় ।
প্রতেকদিনা ৰাতিপুৱা বিবি নামৰ পখিলাজনীয়ে তাইক মাত লগায় ।    আৰু  মান্টো মান্টিয়ে সদায় হাত লৰাই তাইক সম্ভাষণ কৰে।
আনকি চেচা নামৰ অসন্তোষীয়া মকৰাজনীও          তাইক দেখি আনন্দিত হৈছিল ।
পঢ়াশালিত তাইৰ বহুত খেলাৰ লগৰীয়া আছিল ।
কিন্তু লাৰাই অন্য সোনপৰুৱা বোৰৰ নিচিনা হ‘বলৈ মন কৰিছিল ।      তাই কান্দি কান্দি কয়, “মা, তোমাৰ দৰে মোৰো ৰঙা পাখি থকা হ‘লে ।‘‘
সেয়েহে এদিন মন ভাল লগাবৰ কাৰণে লাৰাৰ মাকে তাইৰ পাখি কেইখনত  ডাঠ ৰঙা ৰং সানি দিলে ।
পিছদিনা ৰাতিপুৱা লাৰা পঢ়াশালিলৈ যাওঁতে কোনেও তাইক নামাতিলে ।
পঢ়াশালিত উপস্থিত হওঁতেও কোনেও তাইক নামাতিলে ।
লাৰা অকলে অকলে বহি থাকিল,      কোনেও তাইৰ নতুন পাখি কেইখনৰ প্রতি মনোযোগ নিদিলে ।
মাত্র মিছ মিয়া বাইদেৱেহে   তাইক দেখি সুধিলে, “তুমি তোমাৰ সুন্দৰ হালধীয়া পাখি কেইখনত ৰং কৰি দিলা !"
"তোমাৰ পাখি কেইখন বেলেগ !"
" ইমান বেলেগ !"
"ইমান বিৰল !"
লাৰাৰ শ্রেণীৰ বন্ধু কেইজনী আচৰিত হৈছিল ।
মিছ মিয়াই ক‘লে,“চিফ‘ৰ ফুট ফুটীয়া চিনবোৰ ... আৰু চেইলীৰ ভৰি কেইখনৰ দৰে, তোমাৰ হালধীয়া পাখি কেইখনতোমাৰ বিশেষ চিনাকি !"
ঘৰলৈ আহি লাৰাই বহুত সময় ধৰি গা ধুলে আৰু তাইৰ আগৰ সোনালী ৰঙটো জিলিকি নুঠালৈকে ভালদৰে গাটো ঘঁহিলে ।
মই মোৰ পাখি কেইখন আৰু ৰং নকৰো !
তাই ভাবিলে, হয়তো এবাৰ বা দুবাৰৰ বাহিৰে ...
বেঙুণীয়া... অথবা অন্য কিবা সুন্দৰ ৰং এটা লগাই চাব পাৰো ।    কিন্তু চিৰকালৰ  কাৰণে নহয়, কেৱল মাত্র ধেমালিতহে কৰিম ।
মই ইয়াৰ সহায়ত দৌৰিব পাৰোঁ।
মই ইয়াৰ সহায়ত জপিয়াব পাৰোঁ।
মই ইয়াৰ সহায়ত নাচিব পাৰোঁ।
মই ইয়াৰ সহায়ত সাতোঁৰিব পাৰোঁ।
মই ইয়াৰ সহায়ত ডেও পাৰিব পাৰোঁ।
মই ইয়াৰ সহায়ত লাথ মাৰিব পাৰোঁ।
মই ইয়াৰ সহায়ত পলাব পাৰোঁ।
কিন্তু মই কেতিয়াও ইয়াৰ সহায়ত উৰিব নোৱাৰোঁ।
সূৰ্যাস্ত হোৱাৰ লগে লগে অৰণ্যলৈ অন্ধকাৰ নামি আহিছিল৷ জোপোহাৰ মাজত এটা বিশাল জেঠীসদৃশ জীৱ লুকাই আছিল - নাকৰপৰা নেজলৈকে একেবাৰে স্থিৰ৷ কেৱল তাৰ তীক্ষ্ণ চকু দুটাই সোঁফাল-বাঁওফাল কৰি লৰচৰ কৰি আছিল৷ আহাৰৰ গোন্ধ পোৱাৰ লগে লগে তাৰ নাকৰ পাহি মেল খাই উঠিছিল৷ এটা সৰু সোৱাদলগা পৰুৱা৷বিশাল জেঠীটোৱে থাপ মাৰি পৰুৱাটো ধৰিবলৈ লওঁতেই...
হঠাৎ ভূমিকম্প অহাৰ নিচিনাকৈ মাটিবোৰ কঁপিবলৈ ধৰিলে৷ জীৱ-জন্তুবোৰ যেনি-তেনি দৌৰিবলৈ ধৰিলে৷ বেচেৰা জেঠীটো কোনোমতেহে গছকত পৰাৰপৰা ৰক্ষা পৰিলে৷ কোনেনো ইমান খেলিমেলি লগাইছে বুলি সি খঙত পিছফালে ঘূৰি চালে৷ হুৰহুৰ!এটা প্ৰকাণ্ড জন্তুৱে গছ-বন মহতিয়াই আহি আছে৷ সি গছতকৈও ওখ, আৰু তাৰ ছালবোৰ শিলৰ নিচিনা খহটা৷এতিয়া কি হ’ব!
চিকাৰী নিজেই চিকাৰ হ’ব নেকি?
এইয়া কোনো সাধুকথা নহয়৷প্ৰাচীন কালত পৃথিৱীত সঁচাকৈয়ে এনে ডাঙৰ ডাঙৰ প্রাণীয়ে বাস কৰিছিল৷ এয়া বহুত- বহুত বছৰ আগৰ কথা, যেতিয়া পৃথিৱীত মানুহ, কুকুৰ, চৰাই আদি একোৱেই নাছিল৷ তাৰ সলনি সেই সময়ত আছিল প্রকাণ্ড নোমাল হাতী, ডাইনোচ’ৰ, প্ৰকাণ্ড কীট-পতংগ, আনকি সাগৰতো হিংস্ৰ মাছৰ নিচিনা প্ৰাণীয়ে বাস কৰিছিল৷ সেই সময়ৰ গছ-গছনিবোৰো দেখাত আজিৰ তুলনাত অদ্ভুত ধৰণৰ আছিল৷
আমি এইবোৰ কথা কেনেকৈ গম পাওঁ?বিজ্ঞানৰ সহায়ত এইবোৰ জনাটো সম্ভৱ হৈছে৷ ‘জীৱাশ্মবিদ্যা’ (Palaeontology) নামৰ বিজ্ঞানৰ এটি বিশেষ বিভাগে এনেবোৰ কথা অধ্যয়ন কৰে৷ জীৱাশ্মবিদ্যা হ’ল বহু বছৰ আগতে পৃথিৱীত থকা জীৱ-জন্তু আৰু গছ-গছনিৰ বিষয়ে কৰা অধ্যয়ন৷ এনে অধ্যয়নৰ লগত জড়িত বিজ্ঞানীসকলক জীৱাশ্মবিদ (Palaeontologist) বোলা হয়৷ যেনেকৈ পুৰণি ৰাজপ্ৰাসাদৰ ভগ্নাৱশেষৰপৰা অতীতৰ ৰজাজনৰ বিষয়ে জানিব পাৰি (যেনে, তেওঁৰ ৰাজমুকুটটো কিমান ডাঙৰ আছিল, তেওঁৰ প্রিয় অস্ত্ৰ কি আছিল ইত্যাদি), ঠিক তেনেকৈয়ে ভূ-পৃষ্ঠৰ বহুত তলত এনেকুৱা কিছুমান তথ্য পোৱা যায় যিবোৰে আমাক পৌৰাণিক জীৱ-জন্তুবোৰৰ বিষয়ে আভাস দিয়ে৷ সেই তথ্যবোৰ বিভিন্ন ৰূপত পোৱা যায় - হাঁড়, খোজৰ চিন, কণী, আৰু কেতিয়াবা গোটেই জীৱটোৰ দেহটোৱেই শিলত সংৰক্ষিত হৈ থাকে!
এই জীৱ-জন্তুবোৰে লাখ লাখ বছৰৰ আগতে বাস কৰিছিল - বান্দৰ আৰু মানুহ পৃথিৱীলৈ অহাৰো আগত!
কিন্তু সেই জন্তুবোৰৰ অৱশিষ্টখিনি কিয় গেলি-পচি নাযায়?
লাখ-লাখ বছৰৰ পাছতো কেনেকৈ সেইবোৰ সংৰক্ষিত হৈ আছে?
আচলতে কি হয় - এই জীৱবোৰ মৰি পচি যোৱাৰ সময়ত সিহঁতে মাটিৰ কেবাটাও তৰপৰ তলত সোমাই পৰিছিল৷ সিহঁতৰ ছাল আৰু মাংসপেশী গেলি নাইকিয়া হৈ গৈছিল, কিন্তু হাঁড় আৰু দাঁতবোৰ জোৰকৈ লাগি ধৰা মাটিৰ বাবে থাকি গ’ল।হাড়েৰে সৈতে এই মাটিৰ তৰপবোৰ কঠিন হৈ পৰিল আৰু শিললৈ ৰূপান্তৰিত হ’ল৷ শিলবোৰত ছাপ হৈ সংৰক্ষিত হৈ থকা জীৱ-জন্তু আৰু উদ্ভিদবোৰৰ এনে অৱশিষ্টকে জীৱাশ্ম বুলি কোৱা হয়৷
বিজ্ঞানীসকলে প্রথমে মাটিত পোত খাই থকা এই ডাঙৰ-ডাঙৰ হাঁড়বোৰ আৱিষ্কাৰ কৰাৰ সময়ত এইবোৰনো কি তেওঁলোকে ধৰিব পৰা নাছিল৷ তেওঁলোকে দেখা যিকোনো জন্তুতকৈ এই হাঁড়বোৰৰ আকাৰ ডাঙৰ আছিল৷ হাঁড়বোৰ গা-গছৰ নিচিনা দীঘল, লাওখোলাবোৰ অটোৰিক্সাৰ সমান আকাৰৰ, দাঁতবোৰ আইছ ক্ৰীমৰ শংকুটোৰ সমান ডাঙৰ, আৰু হাতোৰাবোৰ চুৰিৰ নিচিনা আছিল!
তেওঁলোকে হাঁড়বোৰ বিভিন্ন আকাৰত লগ লগাই চাইছিল, জানোচা কিবা চিনাকি জীৱৰ লগত মিলেইবা!
অৱশেষত সেয়া কি হয় ধৰিব পৰা গ’ল, ঠিক এটা সাঁথৰৰ উত্তৰ ওলোৱাৰ দৰে।
এটা জীৱৰ জঁকাটো অধ্যয়ন কৰি জীৱাশ্মবিদসকলে সেই জন্তুটোৰ বিষয়ে বহুখিনি তথ্য আহৰণ কৰিব পাৰে৷ যেনে- জীৱটোৰ আগঠেঙৰ হাঁড়বোৰ যদি পিছঠেঙৰ হাঁড়তকৈ সৰু, তেন্তে জন্তুটোৱে সম্ভৱত: দুটা ঠেঙেৰে খোজ কাঢ়িছিল - ঠিক আমি আগতে লগ পোৱা সেই প্ৰকাণ্ড জীৱটোৰ দৰে!
সেই হিংস্ৰ জীৱটোৰ নাম হ’ল টাইৰানোচ’ৰাচ ৰেক্স (Tyrannosaurus Rex)(চমুকৈ টি.ৰেক্স)৷ যদি জীৱটোৰ আটাইকেইখন ঠেং সমান হয়, তেতিয়াহ’লে খুব সম্ভৱ জীৱটোৱে ডিপ্ল’দ’কাছ (Diplodocus) ৰ দৰে চাৰিখন ঠেঙেৰে খোজ কাঢ়িছিল। ডিপ্ল’দ’কাছৰ চাৰিখন শকত ঠেং আৰু এটা যথেষ্ট দীঘল ডিঙি আছিল৷
দাঁতৰ জীৱাশ্মৰপৰা পৌৰাণিক জীৱটোৱে কি খাই ভাল পাইছিল তাৰ আভাস পোৱা যায়৷ বহুটো জঁকাৰ দীঘল আৰু জোঙা দাঁতবোৰ মাংস খোৱাৰ বাবে উপযোগী৷ অন্য কিছুমান জঁকাত আকৌ বহল, সমান আৰু মিহি দাঁত পোৱা গৈছিল। তেনে দাঁত ঘাঁহ-বন আৰু গছৰ বাকলি খোৱাৰ বাবেহে উপযোগী৷ ইয়াৰপৰা অনুমান কৰিব পৰা যায় যে সেই সময়ত তৃণভোজী ডাইনচ’ৰো আছিল!
কিন্তু বিজ্ঞানীসকলে সদায় সম্পূৰ্ণ জঁকাটো উদ্ধাৰ কৰিব নোৱাৰে৷ কেতিয়াবা তেওঁলোকে কেৱল কেইডালমান হাঁড় যেনে আঙুলি, কামিহাঁড় আৰু কেতিয়াবা অকল ৰাজহাঁড়ডালৰ কিছু অংশহে উদ্ধাৰ কৰিব পাৰে৷
সকলোবোৰ জীৱাশ্মই হাঁড় নহয়৷ তাৰে কিছুমান আমি বোকামাটিত খোজ কাঢ়িলে যেনেকৈ ভৰিৰ চিন ৰৈ যায় তেনেকুৱা চাপহে মাথো৷ ডাইন’চৰেও এনে ভৰিৰ চাপ এৰিছিল, আৰু এই চাপ নোহোৱা হৈ যোৱাৰ আগতেই মাটিখিনি বালি- শিলৰ তৰপেৰে ঢাক খাই গৈছিল। সেয়েহে সেই চাপবোৰ লাখ লাখ বছৰ ধৰি তেনেকৈয়ে ৰৈ গৈছিল৷ দৰাচলতে জীৱাশ্মবিদসকলে ভৰিৰ চাপৰ দূৰত্ব জুখি জন্তুটোৰ উচ্ছতা নিৰূপণ কৰিব পাৰে৷ তাৰোপৰি জন্তুটোৱে কেনেকৈ থিয় হৈছিল আৰু কেনেকৈ খোজ কাঢ়িছিল সেয়াও নিৰ্ণয় কৰিব পাৰে৷
উদ্ভিদবোৰে কিছুমান সকলোতকৈ অদ্ভুত জীৱাশ্মৰ চিন এৰি থৈ গৈছে৷ জীৱাশ্মবিদসকলে আকৰ্ষণীয় আকৃতিৰ পাত আৰু ফুল আৱিষ্কাৰ কৰিছে যিবোৰ আজিকালি ক’তোৱেই পোৱা নাযায়৷
কিন্তু সকলোতকৈ আমোদজনক তথ্যটো কি জানানে!
কাষৰ চিত্ৰখন চোৱা৷ কি দেখিছা?
এইকেইটা ফুটবল নেকি?
নে কামানৰ গোলা?
কণী হ’ব পাৰে নেকি বাৰু?ঠিকেই ভাবিছা!
সেয়া কণী!
বিশালাকায়, জীৱাশ্ম হৈ যোৱা কণী৷ বিজ্ঞানীসকলে আনকি ভিতৰত ডাইনাচ’ৰাচৰ পোৱালীৰ অৱয়ব থকা একোটা কণীও বিচাৰি পাইছে৷ অনুমান হয় যে পোৱালী জগাৰ আগতেই এই কণীবোৰ গৰাখহনীয়া বা আগ্নেয়গিৰিৰ লাভাৰ তলত পোত খাই গৈছিল৷ মঙ্গোলিয়াত বিজ্ঞনীসকলে কেতবোৰ কণীৰ লগত এটা আক্ৰমণাত্মক ভংগিমাত থকা প্রাপ্তবয়স্ক ডাইনাচ’ৰৰ জঁকা আৱিষ্কাৰ কৰিছিল৷ তেঁওলোকে ভাবি লৈছিল যে এই বিশাল ডাইনাচ’ৰটোৱে চাগে পুৱাৰ আহাৰৰ অমলেটৰ দৰে এই কণীখিনি খাবলৈ আহিছিল৷ সেইবাবে তেঁওলোকে ইয়াৰ নাম থ’লে অভিৰেপ্টৰ, যাৰ অৰ্থ হৈছে ‘কণী চিকাৰী’৷
সোনকালেই তেওঁলোকে বিভিন্ন ভংগীমাত থকা অভিৰেপ্টৰৰ জঁকাৰ ওচৰতে আৰু বহুতো জীৱাশ্ম হৈ যোৱা কণী উদ্ধাৰ কৰিবলৈ ধৰিলে৷ তেতিয়াহে তেঁওলোকে বুজিলে যে আচলতে ডাইন’চৰটোৱে নিজৰ কণীবোৰক সুৰক্ষা দিহে আছিল, খাবলৈ চেষ্টা কৰা নাছিল৷ কিন্তু দুৰ্ভাগ্যবশতঃ ইয়াৰ নামটো অভিৰেপ্টৰ হৈয়েই থাকি গ’ল৷ তোমালোকে নিশ্চয় ধৰিব পাৰিছা যে আমাৰ হাতত এই জীৱবোৰৰ বিষয়ে এতিয়াও বহুত বেছি জ্ঞান নাই৷ ক’তো খাপ নোখোৱা কিছুমান তথ্যও পোৱা গৈছে আৰু কিছুমান তথ্য ভুলকৈ লগ লগোৱাৰো উদাহৰণ আছে৷ বিজ্ঞানীসকলে এতিয়াও তেনেবোৰ তথ্যক সঠিকভাৱে বুজিবলৈ চেষ্টা কৰি আছে৷ এতিয়াও বহুত কথা জানিবলৈ বাকী আছে৷ তুমি এগৰাকী জীৱাশ্মবিদ হৈ কিছূমান ৰহস্যৰ ভেদ ভাঙিবলৈ বিচাৰানে?
তেন্তে কিয় ৰৈ আছা?
বেলচা এখন আনা আৰু মাটি খান্দিবলৈ আৰম্ভ কৰা!
অতীতৰ আন কিছুমান আকৰ্ষণীয় জীৱৰ লগত চিনাকি হওঁ আহাঁ!নোমাল মেমথ (Woolly Mammoth)এই জন্তুবোৰ হাতীৰ নিচিনা আছিল, আৰু ইয়াৰ জোঙাদাঁতবোৰৰ দৈৰ্ঘ্য আছিল ১৫ ফুট!
ইচথাইয়োচ’ৰাচ এই প্ৰাণীবোৰ দেখাত মাছৰ দৰে। কিন্তু সিহঁত আচলতে সাগৰত বাস কৰা সৰীসৃপহে৷ গ্ৰীক ভাষাত ইচথাইয়োচ’ৰাচ মানে ‘মাছ জেঠী’৷ভালুক কুকুৰ এই জন্তুবোৰ কুকুৰো নহয় আৰু ভালুকো নহয়৷ কিন্তু এই দুয়োবিধ প্ৰাণীৰে সম্পৰ্ক থকা এবিধ জন্তুহে৷
-
মই এজনী ডাঙৰ ছোৱালী । মই অকলেই ঘৰৰ বাহিৰলৈ যাওঁ ।
ইমান আন্ধাৰ !
তাত কোনোবা আছে নেকি ?
কোন নো ?
অ’স সেইটো দেখোন মেকুৰীহে । মই ভয় নকৰো ।
বাহিৰত কিবা এটা ডাঙৰ ক‘লা বস্তু মই দেখিবলৈ পাইছো !
সেইটোনো কি ?
অস্’  এইটো কুঁৱা । মই ভয় নকৰো ।
সেই শব্দটো !
ক্রেক, ক্রেক, ক্রেক !
সেইটো নো কিহৰ শব্দ ?
মোৰ বাইদেৱে কুঁৱাৰ পৰা পানী আনিছে !
মই ভয় নকৰো ।
মই কাৰোবাৰ ভৰিৰ শব্দ শুনিছো । সেয়ানো কােন ?
কােন ?
এয়া মোৰ মা । তেওঁ পথাৰৰ পৰা ঘৰলৈ আহিছে ।
মই এতিয়া এজনী ডাঙৰ ছোৱালী ।
মই একোলৈকে ভয় নকৰো ।
কমলা বাইদেৱে প্রথম শ্রেণীৰ  ক‘ শাখাৰ বিদ্যাৰ্থীসকলক  বুধবাৰে হ‘বলগীয়া অনুষ্ঠানৰ কাৰণে নৃত্য শিকাই আছিল ।
তাক  ধিন তাই !
"বাওঁ হাতখন   উঠুৱাচোন ভাই । "
উহুঁ - হুঁ !
গাপ্পু্ৱে তাইৰ সোঁ হাতখন        ওপৰলৈ উঠালে ।       গাপ্পুৱে  নাচিব  নোৱাৰে !
বিপিটি বপ  বপ বুম !
"খৰকৈ দৌৰা       দুম  দুম দুম ।"
উহুঁ - হুঁ  !
গাপ্পু পিছ পৰিছে ।      গাপ্পুৱে নাচিব নােৱাৰে !
তাক  ধিনা  ধিন তাক  !
"সকলোৱে মাৰে জাঁপ । "
উহুঁ  - হুঁ !
নাচিব নোৱাৰি গাপ্পু বহি      পৰিল ।     গাপ্পুৱে নাচিব নোৱাৰে !
দুবি দুপ দিদ লি   দিপ দিপ !
তোমাৰ সোঁভৰি ৰাখা    ঠিক  ঠিক ।
উহুঁ - হুঁ !
গাপ্পুৰ সোঁভৰি      বাহিৰত পৰিছে ।     গপ্পুৱে নাচিব নোৱাৰে  !
গাপ্পুৰ ভুল দেখি সকলোৱে তাইলৈ আঙুলিয়াই হাঁহিবলৈ ধৰিলে ।       কিন্তু কোমল বাইদেৱে কি কৰিব লাগে জানিছিল ।       তেওঁ ক‘লে,“গাপ্পুক অনুসৰণ কৰা !‘‘
তাক ধিন তাই !
তললৈ  হাত,     ওপৰলৈ হাত,      চোৱাচোন ভাই ।       বিপিত্তি বপ বপ বুম !
খৰকৈ, লাহেকৈ      দৌৰা দুম দুম ।        তাক ধিনা ধিন তাক !
তুমি তল নে ওপৰ    সেই কথা থাক ।      দবি দুপ দিদলি     দিপ দিপ !
তুমি যোগ দিয়াতো    কৰা সুনিশ্চিত ।
অৱশেষত    গাপ্পুৱে নাচিব পাৰে,     গতিকে,    পাৰিবা তুমিও !
সৰু ঠোটৰ চৰাই জনী। দুখন পাখি আৰু দুটি ঘুৰনীয়া চকু। পৃথিৱীত সৰু সৰু চৰাই বিলাক বৰ আচৰিত। প্ৰায় আঠ হাজাৰ প্ৰজাতিৰ চৰাই আছে এই ধৰণীত। তাৰ উপৰিও চৰাই বিলাকে কনী পাৰে কনী ফুটি পোৱালি ওলায়।
চৰাই বিলাকে পৃথক আৰু একক নিয়মত পোৱালি জগায়।জেনেটি নামৰ চৰাই বিধে ভৰিৰে ওমনি দি পোৱালি জগায়। বহুতো চৰাই ৰে খেৰ বা মাটিত ওমনি দি পোৱালি জগায়।।
মোৰ বহুত বন্ধু আছে ।
মোৰ কেইজনমান বন্ধু ডাঙৰ আৰু ...
কেইজনমান মোতকৈ সৰু ।
মোৰ কেইজনমান বন্ধু  বৃদ্ধ ।
আৰু কেইটামান বন্ধু একেবাৰে অকণমানি !
মোৰ কোনো কোনো বন্ধুৰ নেজ আছে ।
আকৌ মোৰ কোনো কোনো বন্ধুৰ ভৰি নাই ।
মোৰ কোনো কোনো বন্ধুৱে উৰিব পাৰে । কোনোবাই সাঁতুৰিব পাৰে ।
অ‘ !
কিতাপো মোৰ বন্ধু !
কিন্তু মোৰ সকলোতকৈ প্রিয় বন্ধু কোন নো ?
কোন ?
কোন ?
কোন ?
মোৰ মা ! !
!
ধুম ধাড়াক্কা !
ধুম ধাড়়াক্কা !
ধুম ধাড়াক্কা !
ধুমগছজোপাৰ একেবাৰে ওপৰৰ ডাল এটাত বহি ডিচ্চিয়ে তাইৰ ঢোলটো বজাবলৈ ধৰিলে |তাইৰ মৰমৰ ভায়েক তিনিটায়ো এটা এটাকৈ গছজোপাৰ সেইটো ডাললৈকে উঠি আহিল... আৰু সিঁহতৰ মৰমৰ ভেঁড়াটোৱে তলৰ ঘাঁহনিতে চৰি ফুৰিল |"ডিচ্চি... !"
চিৰ, পাইন, দেৱদাৰু আৰু এশ্ব্ গছবোৰৰ মাজেৰে দেউতাকৰ মাতটো প্ৰতিধ্বনিত হৈ অহা তাই শুনিবলৈ পালে..."আঁহা, আমি নৈৰ সিপাৰে থকা আইতাৰ ঘৰলৈ যাওঁ, ল'ৰাহঁত, তোমালোকে ভেঁড়াটিক ভালদৰে ঘৰলৈ লৈ যাবা দেই |"
"আমিও যাব নোৱাৰোঁ নে ?"
, শ্য়ামে অনুনয় কৰি ক'লে |"পিছৰবাৰ"... দেউতাই দৃঢ়তাৰে ক'লে, " ডিচ্চি তাতে কেইদিনমান থাকিব, আইতাক চোৱাচিতা কৰিব লাগিব, আইতাৰৰ বৰ অসুখ এতিয়া |"
নৈৰ পানীৰ মাজেৰে দেউতাই গাধটোক লগত লৈ আগে আগে গৈ থাকিল | ডিচ্চিয়েও নিমাখিত প্ৰাণী এটিৰ দৰে স্কাৰ্টটো আঁঠুলৈ দাঙি নৈৰ চেঁচা পানীৰ মাজেৰে আগবাঢ়িল | হঠাতে অহা এক প্ৰচণ্ড ঢৌত তাই বাগৰি পৰিল |"সাৱধানে যোৱা", কাষতে মাছ মাৰি থকা খুড়াকে তাইক ক'লে | কিছু সময়ৰ ভিতৰতে নদীত পানী বাঢ়ি বানৰ সৃষ্টি কৰিলে | খুড়াই ডিচ্চিক কেনেবাকৈহে পানীত উটি নোযোৱাকৈ ধৰি ৰাখিব পাৰিলে |
তাইৰ বাওঁ ভৰিখন ডাঙৰ শিল এটাৰ তলত লাগি ধৰিলে | দেউতাকলৈ চালে তাই... পানীৰ শব্দৰ মাজত তেওঁৰ মাতটো ক'ৰবাত হেৰাই গৈছিল | গাধটোৰ পিঠিত থকা লামলাকটুবোৰ পানীত পৰি উটি গৈছিল | খুড়াকে তাইৰ ভৰিখন ডাঙৰ শিলটোৰ তলৰপৰা কিবাকৈ উলিয়াই আনিলে |
ডিচ্চিক মাকৰ কাষত থৈ খুড়াকে ডিচ্চিৰ দেউতাকক বিচাৰি গ'ল | কিন্তু কেইদিনমান পিছত তেওঁৰ প্ৰাণহীন দেহটোহে পোৱা গ'ল | ডিচ্চিয়ে দেউতাকক হেৰুৱাই বৰ দুখ পাইছিল | তাইৰ মনত পৰিছিল যে কিছুমান বহিৰাগত কোম্পানিয়ে সিহঁতৰ হাবিৰ গছবোৰ কাটি খেলৰ সঁজুলি যেনে ক্ৰিকেট বেট আদি বনাই বিক্ৰী কৰি ধন ঘটিছিল | ক্ষোভত তাই কৈ উঠিল , " নাজানেনে সিহঁতে এনেকৈ গছ কাটি হাবি ধ্বংস কৰাৰ বাবেই কিমান মানুহে কষ্ট খাবলগীয়া হয়... তাই নিজৰ দেউতাকক হেৰুৱাব লগা হ'ল !!"
পাৰিবনে পাহৰিব ডিচ্চিয়ে সেই কথাবোৰ কেতিয়াবা ?
কেতিয়াও নোৱাৰে!
!
তাই নিজকে চম্ভালে | খুড়াকে কয় , " সদায় ভাল কথা ভাবিবা, তেতিয়া সকলো ভাল হয় |" কথাষাৰ ভাবিয়ে তাইৰ মনলৈ এক নতুন সাহস আহে | তাইক মৰম কৰা মাক, ভায়েক, খুড়াক ,খুড়ীয়েকৰ কথাভাবে | তাই খুড়াকক দেউতাকৰ নিচিনাই ভাল পায়, কিন্তু মাকৰপৰা খুড়াকে নতুনকৈ জুৱাখেলত ধৰা কথা শুনিলে তাই দুখ পায়... "খুড়াইনো বেয়া কাম কৰিব পাৰে নে?"
লাহে লাহে দিনবোৰ আগৰদৰে হৈ পৰে.. গতানুগতিক
ডিচ্চিয়ে তাইৰ মৰমৰ গছজোপাৰ ডাল এটাত বহি তলৰ ঘাঁহনিডৰালৈ চাই থাকে.. খুড়াকে বনাই দিয়া পেংদুডাল তাইৰ বৰ মৰমৰ | গছৰ ডালত থকা চৰাইৰ বাহ চাবলৈ তাই আৰু অলপ ওপৰলৈ বগাই গ'ল | মৰমৰ গছডালক কাণে কাণে তাই ক'লে , " মই তোমাৰ দৰেই শক্তিশালী.. য়েটি আৰু য়াকৰ দৰে সাহসী "
তেনেতে ভায়েক শ্য়ামে আহি তাইক গাঁৱৰ সভালৈ যাবলৈ মাতি থৈ গ'ল | লৰালৰিকৈ গছৰ ওপৰৰপৰা নামি তাই ভায়েকৰ পিছে পিছে খোজ ল'লে | সভা আৰম্ভ হৈছিলেই | গাঁৱৰ মুখিয়াল গৌৰী বাইদেউক সকলোৱে বেৰি ধৰিছিল |
" আমি নিৰক্ষৰ হ'লেও অজ্ঞানী নহওঁ" , গৌৰী বাইদেৱে কৈছিল , " আমি কেতিয়াও আমাৰ হাবিৰ গছ কাটিবলৈ নিদিওঁ | যেতিয়া চন্দ্ৰ ঠিকাদাৰে গছ কাটিবলৈ মানুহ আনিব, আমি প্ৰতিদনেই একোজোপা গছক জোৰকৈ সাৱতি ধৰি থাকিম | এয়াই হ'ব আমাৰ অহিংস প্ৰতিবাদ | " সকলোৱে হয়ভৰ দিলে আৰু চিপকো শ্ল'গান দি সভা শেষ কৰি নাচি নাচি ঘৰমুৱা হ'ল |ধুম ধাড়াক্কা ধুম ধাড়াক্কা ধুম ধাড়াক্কা ধুম
" হাবিৰপৰা আমি কি কি পাওঁ কোৱাচোন ", ডিচ্চিয়ে বাটে বাটে সকলোকে সুধি গৈ থাকিল |" মাটি, পানী আৰু বিশুদ্ধ বায়ু পাওঁ " -- সকলোৱে সমস্বৰে কৈ উঠিল |
তেনেতে একে ৰঙৰ কাপোৰ পিন্ধা মানুহ কিছুমান কুঠাৰ লৈ সিহঁতৰ সন্মুখত ঠিয় হ'ল | চন্দ্ৰ ঠিকাদাৰে কোৱা ধৰণে সিহঁতবোৰে হাবিৰ কাটিবলগীয়া গছবোৰত X চিন দিবলৈ আহিছে | গাওঁবাসীয়ে খঙত জোৰকৈ জোৰকৈ ঢোল বজাই চিপকো শ্ল'গান দি সিহঁতক খেদি পঠালে আৰু নিজৰ মাজত একতাৰে এই কাৰ্যৰ বিৰুদ্ধে মোকাবিলা কৰাৰ পণ ল'লে |
ধুম ধাড়াক্কা ধুম ধাড়াক্কা ধুম ধাড়াক্কা ধুম
চন্দ্ৰ ঠিকাদাৰে এটা বিকট হাঁহি মাৰি কুঠাৰ অনা মানুহখিনিক লৈ বাছ এখনত উঠি গুচি গ'ল |লাহে লাহে... যদিও সকলো সাধাৰণ হৈ পৰিছিল তথাপি চিপকো ৰ কুচকাৱাজ চলি থাকিল | স্কুলৰ শিশুহঁতে ফলিত হাবিৰ গছবোৰৰ ছবি আঁকিছিল, চিপকোৰ শ্ল'গান গাই নাচিছিল |ধুম ধাড়াক্কা ধুম ধাড়াক্কা ধুম ধাড়াক্কা ধুম
স্কুল ছুটীৰ পিছত ডিচ্চি আৰু তাইৰ ভায়েকহঁতে হাবিলৈ ভেঁড়াটোক চৰাবলৈ নিছিল | লগত আন সমনীয়াবোৰেও খেলিবলৈ গৈছিল | সকলোৱে গছবোৰক বহুত মৰম কৰিছিল , গছবোৰো সিহঁতৰ খেলাৰ লগৰী আছিল বুলিলেও ভুল নহয় | সন্ধিয়া হ'লে আটায়ে নাচি বাগি ঘৰলৈ আহিছিল | মূৰৰ ওপৰত জোনাকী পৰুৱাই নাচি নাচি পোহৰ বিলাইছিল | ডিচ্চিয়ে ভাৱত বুৰ গৈ কেতিয়াবা বহুত সময়লৈকে হাবিতে আছিল, মৰমৰ গছজোপাক তাই সাৱতি কিবাকিবি কথা পাতি থাকিছিল |
" কোনেও মোৰ গছজোপাক কাটি নোহোৱা কৰিব নোৱাৰে ! "
নিজকে দৃঢ়ভাৱে কৈ তাই ঘৰমুৱা হৈছিল |
কিন্তু হঠাতে এখন বাছ আহি পাহাৰৰ টিলাটোৰ সিমূৰে ৰ'ল | আন্ধাৰত তাই চকামকাকৈ দেখিলে সেয়া আন কোনো নহয়, হাতে হাতে কুঠাৰ লৈ অহা চন্দ্ৰ ঠিকাদাৰৰ মানুহ... নিশ্চয় হাবিৰ গছ কাটিবলৈ আহিছে !!
ভয়তে তাই উধাতু খাই দৌৰিবলৈ ধৰিলে যাতে সোনকালে গাওঁবাসীক খবৰটো দি হাবিৰ গছবোৰ কটা যোৱাৰপৰা একেলগে বচাব পাৰে |
তেনেতে ঐক্য়সাজ পৰিধান কৰা এজুম মানুহ হাতে হাতে কুঠাৰ লৈ সিঁহতৰ সন্মুখ পালেহি | বাহুবলী চন্দ্ৰ ঠিকাদাৰে একেবাৰে আগত ঠিয় হৈ মানুহবোৰক গছ কাটিবৰ বাবে চিন দি যাবলৈ নিৰ্দেশ দিলে | ডিচ্চি আৰু আন শিশুহঁতে ততাতৈয়াকৈ চিপকো গীত জুৰি গাঁৱৰ ৰাইজক সজাগ কৰিবলৈ বুলি শ্ল'গান দিব ধৰিলে -- " আমি আমাৰ সম্পদ অৰণ্য়খনক ধ্বংস কৰি পেলাবলৈ নিদিওঁ, ব'লা আমি গাঁওবাসীক সতৰ্ক কৰি দিওঁগৈ যাতে সকলোৱে মিলি গছ কাটিবলৈ অহা মানুহজাকক খেদি পঠিয়াব পাৰোঁহঁক |"
ধুম ধাড়াক্কা ধুম ধাড়াক্কা ধুম ধাড়াক্কা ধুম !!
তাইৰ বুকুখনে ধান বনাদি শব্দ কৰিছিল
ঘৰ পায়েই মাকক ফোঁপাই ফোঁপাই তাই ক'ব ধৰিলে , " মা, মোৰ গছজোপা কাটি পেলাব ... সিহঁতে "" কোনে ?
ৰ'বা, অলপ পানী খোৱাচোন ""কুঠাৰ অনা মানুহবোৰে , মা... বহুত মানুহ আহিছে |"" ৰ'বা, আমি কিবা কৰিব লাগিব সোনকালে"" মই গাঁৱৰ আটাইকে খবৰটো দি একগোট কৰোঁ, মা" কিছুপৰ পিছতে সকলো গাঁওবাসী আহি উপস্থিত হ'ল | গাঁৱৰ মুখিয়াল গৌৰী বাইদেৱে ক'লে, " একতা আৰু অহিংসাৰ শক্তি আমি সিহঁতক দেখুৱাই দিম |" এতিয়াহে ডিচ্চিৰ মনটোৱে অলপ সাহস পালে.. ঢোলটো বজাই তাই জুৰিলে, ধুম ধাড়াক্কা ধুম ধাড়াক্কা ধুম ধাড়াক্কা ধুম
" চিপকো ", তাই চিঞঁৰিলে |বাকীসকলে ক'লে , " সকলোৱে একোডালকৈ গছ সাৱটি ধৰিবা " অণ্ঠকণ্ঠ শুকাই নোযোৱালৈকে এনেদৰে গোটেই বাটটো শ্ল'গান দি দি তেওঁলোক আগবাঢ়ি গৈ থাকিল |
X চিনটো আঙুলিৰে মোহাৰিব খুজি তাইৰ সৰু আঙুলিকেইটা কঁপি উঠিল | চন্দ্ৰ ঠিকাদাৰ আহি তাইক জোৰকৈ গছডালৰপৰা আঁতৰাব খুজি কৰ্কশভাৱে ক'লে, " আঁতৰ হ " | হঠাতে গছৰ আঁৰত থকা এটি অৱয়ৱ দেখি সচকিত হৈ তাই কৈ উঠিল, " ... খুড়া ... তুমিও ?? "
চাৰিওফালে নীৰৱতা |খুড়াকে কুঠাৰখন হাতৰপৰা এৰি দিলে |" জুৱা খেলি খেলি মই বৰ ঋণী হৈ পৰিছিলোঁ অ' , বহুত বিচৰাৰ পিছতো কৰিবলৈ একো কামো পোৱা নাছিলোঁ " তলমূৰকৈ থাকিয়ে খুড়াকে কৈ গ'ল |ডিচ্চি আৰু ভায়েকহঁতে দৌৰ মাৰি গৈ খুড়াকক সাৱতি ধৰিলেগৈ |
" খুড়া, আমি কাম কৰি তোমাৰ ঋণবোৰ পৰিশোধ কৰাত সহায় কৰিম; মই এখন উৰা-চাদৰ বৈ দিম, তুমি বিক্ৰী কৰিব পাৰিবা ", ডিচ্চিয়ে ক'লে |" মই চাবোন বনাই তোমাক সহায় কৰিব পাৰিম ,খুড়া ", ৰামে কৈ উঠিল |শ্য়ামে ক'লে, " পানীৰ কাৰখানাত কাম কৰি মই তোমাক সহায় কৰিম, খুড়া |"খুড়াকৰ দুচকুৰে চকুলো বৈ আহিল |
ডিচ্চিৰ সুৰত একেলগে মিলাই খুড়াকে গাওঁবাসীক কৈ উঠিল, " হাবিয়ে আমাক কি দিয়ে ? "
" মাটি, পানী, বিশুদ্ধ বায়ু " -- সকলোৱে একেলগে ক'লে |
" হেৰ', মূৰ্খ ছোৱালী... হাবিৰপৰা আমি কাঠ, ৰেজিন, আৰু বিভিন্ন লাভজনক সামগ্ৰী পাওঁ " , চন্দ্ৰ ঠিকাদাৰে মাত দিলে |" আৰু বিলম্ব নহয়, এতিয়াই কুঠাৰেৰে কাটি সকলো গছ নোহোৱা কৰিব লাগে" , কুঠাৰ লৈ অহা মানুহবোৰক হুকুম দিলে তেওঁ |" নাই নাই কৃপা কৰি গছবোৰ নাকাটিবা " , ডিচ্চিয়ে কাবৌ কৰিলে , " আমাৰ গছবোৰেই আমাৰ ৰক্ষক ! "
" তাই ঠিকেই কৈছে " , খুড়াকে শলাগিলে , " বানত তাই নিজৰ দেউতাকক হেৰুৱালে |........ এজন এজনকৈ কুঠাৰ লৈ থকা মানুহবোৰে হাতৰপৰা কুঠাৰবোৰ মাটিত পেলাই দিলে আৰু, হাবিৰপৰা ওলাই গুচি গ'ল |
ধুম ধাড়াক্কা ধুম ধাড়াক্কা ধুম ধাড়াক্কা ধুম !!"
চিপকো !
গছবোৰ সাৱটি ধৰা " , উচুপি উচুপি কোৱা তাইৰ মাতষাৰ হাবিৰ আন্ধাৰৰ বুকুত প্ৰতিধ্বনিত হ'ল | " হাবিখনৰ গছবোৰ কাটি আমাৰ গাওঁখনো নোহোৱা কৰি পেলোৱা ", ক্ষোভত ডিচ্চিৰ মাকে চন্দ্ৰ ঠিকাদাৰক ক'লে |হঠাতে বিজুলী ঢেৰেকণি হ'বলৈ ধৰিলে | খঙত একো নাই হৈ চন্দ্ৰই মাটিত ভৰিৰে জোৰেৰে মাৰি দিলে | আৰু বিবশ , উপায়ন্তৰ হৈ হাবিৰপৰা ওলাই গুচি গ'ল |
ধুম ধাড়াক্কা                           ধুম ধাড়াক্কা                                          ধুম ধাড়াক্কা                                                          ধুম !
!
তাকে দেখি ডিচ্চিয়ে এক স্বস্তিৰ নিশ্বাস পেলালে ," মই বিশ্বাস কৰিব পৰা নাই যে কুঠাৰ অনা মানুহবোৰ গ'লগৈ !!"
" আমি কৰি দেখুৱালোঁ ", মাকে ক'লে, " এতিয়া আমি ভাৰতবৰ্ষৰ সকলো অংশলৈ এই আন্দোলন বিয়পাব লাগিব | "" চিপকো !
গছবোৰক সাৱটি ধৰা !! "
, আৱেগিক হৈ পৰি সকলোৱে কান্দি পেলালে |আটায়ে হৰ্ষধ্বনি দি বিজয়োল্লাস কৰিব ধৰিলে  , হাতে হাত ধৰি সকলোৱে নাচিব ধৰিলে |ডিচ্চিৰ মৰমৰ গছজোপায়ো বতাহতে হালিজালি যেন নাচিবহে খুজিছিল !!
তাইৰ গালখন গছজোপাৰ গাত লগাই দি কাণে কাণে তাই ক'লে, " ময়ো তোমাৰ দৰে.. য়েটিৰ দৰে শক্তিশালী আৰু দুৰ্দান্ত , য়াকৰ দৰে স্থিতপ্ৰজ্ঞ | "
ধুম ধাড়াক্কা                          ধুম ধাড়াক্কা                                         ধুম ধাড়াক্কা                                                          ধুম !!!!!!
!
* ফান্টু হ'ল ভুটীয়া সম্প্ৰদায়ৰ নাৰীসকলে পৰিধান কৰা এক বিশেষ ধৰণৰ উৰা-চাদৰ |* য়েটি হ'ল হিমালয় অঞ্চলত বাস কৰা বুলি কল্পনা কৰা এক প্ৰকাৰৰ আদিম মানৱ* য়াক হ'ল দীঘল নোমযুক্ত এক ঘৰচীয়া জন্তু
সহায়ক গ্ৰন্থাৱলী : ১.
ৰামাচন্দ্ৰ গুহৰ ৰচিত The Unquiet Woods ২.
