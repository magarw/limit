चुन्नू-मुन्नूक नहेना॥संगे मायक गीत गेनाइ।आ आ आ आ .........
चुन्नू-मुन्नूक नहेनाइ।साबुन-पानिक अछि बहन्ना।थप-थपा-थप
चुन्नू-मुन्नूक नहेनाइ।खेला-कुदनाइ, छप-छपाक।मायक कनेक चिकड़नाइ।अई!अई!.......
चुन्नू-मुन्नूक नहेनाइ।आ नङटे भगनाइ।एम्हर-ओम्हर, बाहर-भीतर।ओ!ओ!...
चुन्नू-मुन्नूक नहेनाइ।गमछा लऽ कऽ मायक एनाइ।दुनूकेँ हँसोथि कऽ पकड़नाइ।अहा हा...
चुन्नू-मुन्नूक नहेनाइ।दुनूकेँ पैजामा पहिरेनाइ।ही..ही
चुन्नू-मुन्नूक नहेनाइ।फेर भरि पेट खेनाइ।मम्म!...
चुन्नू-मुन्नूक नहेनाइ।नाना-नानीक हँसनाइ।हा हा हा...
चुन्नू-मुन्नूक नहेनाइ।चन्दा मामाक उगनाइ।निन्न आयल स्भ जो सूति।श्श..श्श!!!!!
!
समीरा'क मुँह बनि गेलै जखन ओ अपन टिफ़िन बॉक्स फोललक।ओ सोचलक, के खाओत परौठा आ भाँटा'क झोर?
हम नहि। पछिला सप्ताह ओकर माए ओकरा शिमला मिरचाई आ गाजरि वाला नूडल देने छलखिन।जहन ओ घर गेलै त अपन माए के कहलकै "नूडल त बड्ड टेढ़-मेढ़ होइत छै आ चाली सनक देखबा मे लगैत छै"।
"हमरा नूडल नहि पसिन्न अछि"।अगिला दिन ओकर माए चिनिया बादाम आ मटर द क उपमा रानलखिन्ह।मुदा समीरा ओहि मे स सब चिनिया बादाम बीछि क खा गेलै, आ बाद बाँकी घर घूरा लेने एलै।जहन माए पुछलखिन कि तों किऐक नहि सब खेलही, त ओ बाजल,"ऐंह ई भीजल बालु सनक छलै"।
माए पुछलखिन, "तोरा हम इडली दियौ"?
"अरे हाँ,ओहि संग त बढियाँ खेल-कूद भ सकैत अछि। हम त पँचकौड़ी खेलि सकै छी ओकरा संग।मुदा हम खा नहि सकै छी, इडली'क सुआद त माटि सनक होईत छै"।तैं आब परौठा आ भाँटा झोर भेटल अछि, ऊंह, ऊंह, ऊंह।
टिफिन बॉक्स के ढनढनबैत बंद क' समीरा विद्यालय'क प्रांगण मे चलि गेल।देवाल पर चुट्टी'क धारी चलैत छलैक। ओ सब समीरा के कहलकै, "अऐँ  समीरा, अहाँ आन नेना जेँका अपन भोजन किऐक नहि खाइत छी"?समीरा कहलकै, "हमरा परौठा नहि नीक लगैत अछि, हमरा तीमन नहि नीक लगैत अछि। हमरा कोनो भोजन नहि करबाक अछि"।
चुट्टी सब सेहो अपन स्वीकारोक्ति दैत कहलकै, "सत्ते.. तीमन केओ केना खा सकैत अछि"।चुट्टी सब जे तिलचट्टा'क पाँखि उघैत छलैक से दैत कहलकै, "ई कोशिश क क देखियौ, बड्ड सुआदगर छैक"।"हमरा एहन भयंकर तिलचट्टा नहि खेबाक अछि", ई कहि ओ फुलबारी दिस पड़ा गेलै।
रंग बिरंगा फूल छलैक फुलबारी मे। तितली सब एक फूल सँ दोसर फूल पर भ्रमण क रहल छल।एकटा समतोला तितली कारी डरेर वाला पुछलकै, "अऐँ  समीरा, अहाँ आन नेना जेँका अपन भोजन किऐक नहि खाइत छी"?
समीरा कहलकै, "हमरा परौठा नहि नीक लगैत अछि, हमरा तीमन नहि नीक लगैत अछि। हमरा कोनो भोजन नहि करबाक अछि"।तितली'क झुंड सेहो अपन स्वीकारोक्ति दैत कहलकै, "सत्ते.. तीमन केओ केना खा सकैत अछि"।हमरा सब जेँका फूल'क रस किऐक नहि पिबैत छी। सत्ते, बड्ड स्वादिष्ट होइत छैक"।
समीरा अपन जीभ सँ एकटा फूल के चटलकै, मुदा ओकरा किछु प्राप्त नहि भ सकलै।"ऐँ, हमरा मूर्ख बनबैत छी, हमरा कोनो फुलरस नहि पीबाक अछि", ओ चिचिया उठल।ओ ओतय स पीपर'क गाछी दिस पड़ा गेल।
एकटा कुचरैत काग पुछलकै, "अऐँ  समीरा, अहाँ आन नेना जेँका अपन भोजन किऐक नहि खाइत छी"?
समीरा कहलकै, "हमरा परौठा नहि नीक लगैत अछि, हमरा तीमन नहि नीक लगैत अछि। हमरा कोनो भोजन नहि करबाक अछि"।
काग सेहो अपन स्वीकारोक्ति दैत कहलकै, "सत्ते.. तीमन केओ केना खा सकैत अछि।हम अहाँ के किछु नीक वस्तु देब", ई कहैत ओ आधा खैल मूस समीरा'क लेल खसा देलकै।"नै नै, कतेक भयावह वस्तु अहाँ देलहुँ। राखु अपन मूस अहाँ अपना संग"।ई कहैत समीरा ओतए सँ पड़ा गेल आ इनार'क लग जा क ठार भ गेल।
देवाल पर किछु बगरा सब बतिआइत रहै।  ओ सब समीरा के देखि पुछलकै, "अऐँ  समीरा, अहाँ आन नेना जेँका अपन भोजन किऐक नहि खाइत छी"?समीरा कहलकै, "हमरा परौठा नहि नीक लगैत अछि, हमरा तीमन नहि नीक लगैत अछि। हमरा कोनो भोजन नहि करबाक अछि"।
बगरा सब सेहो अपन स्वीकारोक्ति दैत कहलकै, "सत्ते.. तीमन केओ केना खा सकैत अछि।हमरा सब संग किछु जौ के बालि अछि, ई बड्ड पुष्टिवर्धक होईत छैक"।समीरा एकटा बालि चिबा क देखलकै, आ कहलकै, "ऐंह ई पाथरि खेनाइ सन लागि रहल अछि।उपमा सेहो अहि सँ बढियाँ होईत छैक"।
एकटा दयालु बगरा पुछलकै, "हमरा लग रसगर चाली सेहो अछि, अहाँ खाएब ओ?
रुकू दैत छी"।बगरा चाली लाबय लेल उड़हे वाला छलैक कि समीरा बाजल, "चाली!!!
रह दियौ। अहाँ के धन्यवाद।एहि सँ बढ़ियाँ त हम नूडल खाएब"। ई कहैत ओ विद्यालय'क दुआरि दिस बिदा भ गेल।
एकटा गाए बाहर मे पाउज करैत छलैक। ओ समीरा के देखि क पुछलकै, "अऐँ  समीरा, अहाँ आन नेना जेँका अपन भोजन किऐक नहि खाइत छी"?समीरा कहलकै, हमरा परौठा नहि नीक लगैत अछि, हमरा तीमन नहि नीक लगैत अछि, भाँटा त एकदम नहि। हमरा कोनो भोजन नहि करबाक अछि"।
गाए सेहो अपन स्वीकारोक्ति दैत कहलकै, "सत्ते.. रान्हल भाँटा त एकदम बढियाँ नहि होइत छै।रुकू, हम अहाँ के कनि घास उपारि क दैत छी। बरखा भेलाक बाद ई कनि आओर मिट्ठ भ गेलैऐ।अहाँक लग मे जे झाड़ी अछि, ओहि संग खाउ अकरा।अहाँ कते भागमंत छी, भगवानदान हमहुँ भीतर आबि सकितहुँ।
समीरा क्षोभ सँ भरि उठल छल।ओ कहलकै, हमरा नाही कोनो घास खेबाक अछि नाही कोनो झारी।इडली सेहो एहि सँ बेसी सुआदगर होइत छैक।हमरा बड्ड प्रसन्नता अछि कि, दुआरि बन्द छैक, कियाकि एहि झार सब मे बड्ड सुन्नर सुन्नर फूल निकसल छै, आ हम नहि चाहैत छी कि अहाँ ओकरा खाई।
समीर दौरि क अपन कक्षा मे गेल, अपन टिफिन फोललक।कतेक सुन्नर हमर परौठा आ भाँटा झोर अछि।ई सोचैत ओ जल्दी जल्दी सब किछु खा गेल।
आइ स्कूलमे हमर पहिल दिन अछि।माय हमर हाथ पकड़ि हमरा सङ्ग चलि रहल छथि।“आब हम पैघ भऽ गेल छी,” हम कहलियनि। “जाए दिअऽ हमरा, जाए दिअऽ!”माय हमर हाथ कसि कऽ पकड़ि लेलथि।
स्कूल लग बहुत रास बच्चा जमा भेल अछि।ओ बससँ अबैत अछि। कारसँ अबैत अछि।रिक्शासँ अबैत अछि। साइकिल सँ अबैत अछि।पएरे अबैत अछि, हमरा जेकाँ।
हम स्कूलक गेट पर पहुँचि गेल छी। माय हमर हाथ छोड़ि देलथि।ओ गेट पर रुकि गेलथि। हमरा अंदर जयबाक अछि।हमर चारू दिस बहुत रास नब चेहरा देखाइ दैये।
हम अपन पहिल डेग उठौलहुँ। फेर दोसर डेग उठौलहुँ। फेर पाछू घुरि देखलहुँ। हम बहुत दूर भऽ गेलहुँ मायसँआ माय दूरसँ हमरा बहुत छोट देखाय लगलीह। की ओ नजरि सँ ओझल भऽ जयतीह?हम दौगि कऽ हुनका लग घूरि अयलहुँ। हमरा नहि बुझाएत अछि जे हम एतेक पैघ भऽ गेलहुँ। हम हुनकर हाथ पकड़ि लेलहुँ। “हमरा छोड़िकऽ नहि जाउ,” हम कहलियनि।
आब सभ गोटे अंदर चलि गेल छल। हम एसकरे बाहरमे छी। शिक्षक बाहर अयलथि। ओ हमरा पर मुसुकि अयलथि। हमहूँ मुसुकीआदेलियन्हि।माय कहलन्हि, “रानी, जखन अहाँ बाहर आएब तऽ हम एतहि रहब।”हमर हाथसँ मायक हाथ छूटि गेल जखन ओ हाथ छोड़यलथि।
हम दौगैत अंदर चलि गेलहुँ। माय स्कूलमे छुट्टी भेलाक बाद ओतहि रहतीह।
-
नीमासँ भेंट करी!
अहाँ जेना हुनका,खेनाइ पसिन छन्हि|किएक ,नीमासदिखनबस खाइत रहय अछि |
चपड़!
चपड़!
उम्आऊँ!
उम्आऊँ!
उम्म्म!
उम्म्म!
ओह!
चिबयबाक काल मुँह बंद राखी नीमा!
ई गरमीक ऋतु रहैत छै,दिन सुन्दर आओर नमहर होएत छै,आओर बाहर गरम रहैत छै,आइ नीमाकी खा रहल छथि?
गरमीक महिना आम खएबाकलेल अछि -पीयर, हरियर आओर लाल|चमकदार लाल कोटक संग फिसलन बला लीचीहरियर धारीदार आओर मक्खन पीयर तरबूजरसदार शहतूत जे मुँह मे फाटि जाएत छैओह!
नीमाकहाथ आब चिपचिपआओर बैंगनी भऽ गेलन्हि!
जखन बरखाक मौसम रहैत छै...घनगर आओर डराओन मेघ प्रकट भऽ जाएत अछि....आओर बाहरबरखा भऽरहल अछि|नीमा आइ की खा रहल छथि?
बरसातक मासमकई खएबाकलेल अछि -पीअर,उजर आओर बैंगनी तटका आओर रसदार मीठगर नेबो,अनानास माथपर मुकुट संग,बैंगनी आओर मुलायम जामुन,ओह!नीमाक जीह मोट आ नील भऽ गेलन्हि!
जाड़क मौसम रहैत छै,दिन आओर छोट भऽ जाएत छै,ठंढ़ा रहैत छै|नीमा आइ कीखा रहल छथि?
जाड़क मास चमकैत पातबला तरकारीसभक मास छै|चुकन्दर लाल सूरज जेना,नमहर हरियरशरीफा|देखू,देखूनीमा अखन गाछक ऊपर चढ़ि रहल छथि,ओह !
नीमा सभटा तेतड़ि तोड़ि लेलथि!
नीमाकेँ खेनाइ पसिन छन्हि। मुदा ओ मौसम अनुकूल भोजन पसिन करय छथि।चपड़!
चपड़!उम्आऊँ!
उम्आऊँ!उम्म!
उम्म!
पूरा संसार मे ,पाँच प्रकारक मौसम होएत अछि-वसंत,गरमी ,बरसात, पतझड़आओर जाड़ |मुदा भारत किछु स्थानपर, जेना कि जेतय नीमा रहय छथि, मौसमसभक संख्या कमिकए बस गरमी, बरखा आ जाड़क छै|
मासक अनुकूल खेनाइ नीमा जकाँ अहूँसभसदिखनरंगीन फल आ तरकारीसभ खा सकैत छी। ई मासक कैलेंडर जाहिसँ अछि अहाँकेँ जेपता चलत कि कोन फल आओर तरकारी पूरा साल खा सकै छी|                       इमली: जनवरी सँफरवरी                           चीकू:जनवारी सँफरवरी आओर मई सँजुलाई                      शहतूत:मार्च सँमई आओर अक्टूबर सँनवम्बर
पालक:मार्च सँ मई,आओर अक्टूबर सँ जनवरीआम:मार्च सँ अगस्ततरबूज:अप्रैल सँ जून
लीची:मई सँ जूनजामुन:मई सँ जुलाईमकई:जून सँ अगस्त
मीठ नेबो:जुलाई सँ अगस्तशरीफा:अक्टूबर सँ फरवरीचुकन्दर: पूरा साल,जाड़मे बेसी खाएल जाएत अछि
-
टेलीफोन पर जखन आहाँकेँ ककरोसँ गप करबाक रहैत अछि, तऽ आहाँ कि करैत छियै?
कि हाथ बढ़ाकए मोबाइल फ़ोन उठा लैत छियै?
या फेरो दीवार पर टाँगल या चौकी पर राखल लैंडलाइन टेलीफोनक चोंगा टेलीफोन पर जखन आहाँकेँ ककरोसँ गप करबाक रहैत अछि, तऽ आहाँ कि करैत छियै?
उठाकए नंबर मिलबैत छियै?
या फेर डाकखाना वा परचूनक दुकान पर दुकानदारकें पाइ दऽ फ़ोन व्यवहार करैत छी?
फ़ोन चाहे जतय उपयोग करी, तरीका वएह रहैत छै - आहाँ नंबर मिलबैत छी आओर दोसर दिसि घंटी बजबाक प्रतीक्षा करैत छी। मुदा शुरूमे टेलीफोन पर गप करब एतेक सरल नहि रहैक।
टेलीफोनक आविष्कार १८८० मे एलेग्जेंडर ग्राहम बेल कएने रहथि। १० मार्च १८७६ केँ ओ अमेरिकाक बॉस्टन शहरक अपन ऑफिससँ सहयोगी थॉमस वाटसन केँ कॉल कएलन्हि। बेल महोदय मुँह दिसि राखयवला भागमे जोरसँ बाजिकए हुनका अपना लग अएबा लेल कहलथिन्ह। सहयोगी वाटसन अपन कान पर लगबयवला भागसँ बेल महोदयक आवाज़ सुनलन्हि आओर दौड़ैत कातवला कोठरीसँ हुनकर ऑफिसमे आबि गेलाह। ओहि समय टेलीफोनमे डायल नही रहैक। दू टा टेलीफोनक तारक माध्यमसँ सीधा एक-दोसरासँ जुड़ल रहैत छलैक।
जखन बेसी लोक टेलीफोन उपयोग करय लगलथि तखन सभलोककेँ जोड़य लेल "एक्सचेंज" बनाओल जाय लागल। एही एक्सचेंज सभमे एकटा स्विच बोर्ड होएत रहैक जकरा माध्यमे कोनो क्षेत्रक टेलीफोन उपयोग कयनिहार लोक सभकेँ एक-दोसरा सँ जोड़ल जा सकैत छलैक। एकटा "ऑपरेटर" तारमे लागल प्लगकेँ "सॉकेट" मे घुसाकए दू व्यक्तिक आपसी गप करबैत रहथि। एकटा स्विच बोर्ड एहि तरहक देखयमे लगैत रहै।
आओर टेलीफोन देखैमे एहि तरहक होएत रहैक। एहिमे बजयवला भाग "माउथ पीस" आ सुनयवला भाग "इयर पीस" अलग-अलग होएत छलैक। आओर ताबत धरि ओहिमे "डायल" सेहो नहि छलैक। तऽ फेरो कॉल केना कयल जाएत छलैक?
हैलो!
कि हम अहाँक मदति कऽ सकैत छी?
"ऑपरेटर, कि अहाँ हमरा डॉक्टर मिंगजी सँ जोड़ि सकैत छी?"
"हँ, मात्र एक सेकंड"पहिने फ़ोन कयनिहार केँ "रिसीवर" उठबय पड़ैत छलनि। दोसर दिसिसँ ऑपरेटर'क अभिवादन सुनबामे अबैत रहैक। ऑपरेटर किछु तार एम्हर सँ ओम्हर जोड़ि दैत छलथिन्ह आओर डॉक्टर साहेबक घंटी फ़ोनक घंटी बाजय लगैत छलन्हि।
टेलीफोनक संख्या बढ़बाक संग ऑपरेटरक लेल सभटा कनेक्शन मोन राखब कठिन भऽ गेल। एहि हेतु एहन टेलीफोन बनाओल गेल जाहिमे डायल होएत छलै आओर ऑपरेटरक मदति लएने बिनु मोनक नंबर डायल करयसँ गप हुअय लगै। मिलाओल गेल नंबर एकटा एहन स्विचबोर्ड पर जाएत रहै जे अपनहि-आप मिलाओल गेल नम्बरवला टेलीफोनसँ जोड़ि दैत रहै। मुदा अखनहु बेसी दूरक कॉल लेल ऑपरेटरक मदति लिअय पड़ैत छलैक।
१९२० केर दशकक अंतमे, फ़ोनक स्वरूप बदलि गेलैक। कि बदलि गेलैक?आगू चलिकए "स्पीकर" एक हत्थासँ जुड़ि गेलै।  एकरा एकटा हाथसँ पकड़ल जा सकैत रहै। जँ चाही तऽएकरा गरदनिक दवाबसँ कन्हा पर सेहो टिकाकए राखल जा सकैत रहै। जाहिसँ गप कएनिहारक हाथ किछु लिखबा लेल खाली रहै वा जॅं चाहथि तऽ घड़ी सेहो पहिरल जा सकय।
जल्दीये लोकसभचलैत-फिरैत फ़ोन पर गप करबाक विषयमे सोचय लागल।नहि अखनि धरि सेलफोन नहि आएल रहै। मुदा बाटमे रूकिकए सार्वजनिक टेलीफोन बूथसँ ककरो फ़ोन कए सकैत रही। १९३० केर दशकमे, संसारक कएकटा पैघ शहरमे एहन बूथ बनि गेल रहै। अही तरहें टेलीफोन करय पड़ैत रहैन्ह। मात्र बहुत धनी लोकसभक घर पर फ़ोन रहैत छलन्हि।
किछुए सालक बाद लोक कार चलबैत गप करबाक विषयमे सोचय लागल। एहि लेल कारक भीतरहि टेलीफोन लागय लगलै - रिसीवर आओर डायलवला। मुदा ई कार-फ़ोन बेतार होएत रहै। कार-फ़ोन रेडियो-तंत्रक माध्यमे एक-दोसरासँ जुड़ैत रहै।
१९७० केर दशकमेमात्र किछुए लोकसभ लग एहन फ़ोन होएत रहैन्ह जकरा ओ अपना संग बैगमे लऽ चलथि। ई सैटेलाइटफ़ोन रहै जाहिसँ उपग्रहक माध्यमे संसारमे केतहु गप कयल जा सकैत रहै। सैटेलाइट फ़ोनकखनो बेसी लोकप्रिय नहि भऽ सकल, किएक तँ एकरा व्यवहार करबाक लेल फोनकेँ आकाशमे स्थितसैटेलाइटक सीधमे राखब ज़रूरी होएत रहै।  अर्थातजँ केयो बीस-मंजिला मकानक दोसर मंजिल पर रहैत हुअय तँ ओकरा ककरो कॉल अबय पर या ककरोकरय लेल फ़ोन लऽ मकानक छत पर जाय पड़ैत रहै।
किंतु एहि बीचसेलफोनक चलन आबि गेलै। एकरा उपयोग करय लेल उपग्रहक सीधमे रहबाक आवश्यकता नहि रहलै।ई फ़ोन तरंगक माध्यमे लगक सेलटावरसँ जुड़ैत रहै। एनामे ,घर या ऑफिसक अंदर बैसल-बैसल सेहोफ़ोन पर गप कयल जा सकैत रहै। पहिल सेलफोन१९७३ मे बनलै जकर वज़न १ किलोसँ अधिक रहै। बादमे, ई एतेकछोट होएत चलि गेलै जे आहाँक जेबीमे अँटि सकय।
एकटा सेलफोनअन्य तरिकासँ सुभितगर सेहो अछि। लैंडलाइन फ़ोनतारसभसँ जुड़ल रहबाक चाही। एकर मतलब छै जे बस्तीक बीचमे तार लगएबाक लेल खुनय पड़ैत रहै।किएक तँ अहू लेल धनक आवश्यकता होएत छै, कएक गाममे फ़ोन नहि रहै। मुदा वायरलेस फ़ोन सभटाबदलि देलकै। लगभग सभगोटे लग आब एकटासेलफोन छै।
आजुक सेलफोनमात्र कॉल करय हेतु नहि छै, आहाँ चैट कऽ सकय छी, खेल खेलाय सकय छी, ई-मेल पठा सकयछी, इंटरनेट चला सकय छी, संगीत सुनि सकय छी, फोटो आओर वीडियो देखि सकय छी एप्लीकेशनडाउनलोड कऽ सकय छी... जकरा अपनासभ फ़ोन कहैत छियै, ओ वास्तवमे एकटा कम्प्यूटर छै जे कॉल कऽ सकैत अछि। भविष्यक फ़ोन कि सभ कए सकत ?
आइ आहाँ मात्रअपन मित्रक नाम लियऽ, आहाँक फ़ोन स्वयं ओ नंबर मिला देत। भऽ सकय अछि जेएक दिन अहिनो भऽ जाय जे आहाँ अपन फ़ोनसँ  कही- तिसरा वर्गमे हमरा गणित पढ़बयवाली शिक्षिकाक नंबर ताकि दे आओर ओ ई संभव कऽ दिअय। भऽ सकय अछि जेएक दिन कोनहु चीजक त्रि-आयामी छवि देखबय लागय। जाहिसँ ऑनलाइन कीनयसँ पहिने आहाँ अपनस्कूल-बैग सभ कोणसँ देखि सकी, भीतरसँ सेहो। अपनासभ कल्पना कऽ सकय छीजे एक दिन मोबाइल फ़ोन एहन हेतै जे ओकरा तोड़ल-मरोड़ल जा सकतै। तखन आहाँ अपन फोनकेँ अपनगट्टा पर घड़ी जकाँ बान्हि सेहो सकब, आओर जँ चाही तँ रूमाल जकाँ मोड़ि अपन छोट सिन बटुआमेसेहो राखि सकब।
आओर चार्जिंग!
ओकरा लेल कोनहु नीक उपाय ताकय पड़त। सोलर सेल नीक विकल्प हेतै -ओकरा चार्ज करय लेलबस बाहर रौदमे जाय पड़त। ओकरा अलावा हिलयसँसेहो फ़ोन चार्ज भऽ सकत। एहिमे चलैत काल उत्पन्न होयवला गतिज ऊर्जासँ फ़ोन चार्ज भऽ सकत,मतलब जँ केयो एकरा लऽ कए चलैत-फिरैत रहय, फ़ोन चार्ज होएत रहत। जँ बैटरी समाप्त भऽ रहलहोय, तँ बस फ़ोन लऽ सड़क पर झटपट दौड़ लगा ली। फ़ोन सेहो चार्ज भऽ जाएत आओर व्यायाम सेहोभऽ जाएत।
स्मार्टफोनबहुत जल्दी पुरान भऽ जाएत छै। बेसी लोक अपन फ़ोन एक-दू सालमे हटाकए नब लऽ लैत अछि। एहिमेबहुत बर्बादी होएत छै। कतेक नीक रहितय जे फ़ोन पृथ्वीक लेल एतेक हानिकारक नहीं होएतय।ओहिसँ नुकसानदेह विकरण  घातक पदार्थ नहि निकलितय, आओर ओकर सभटा हिस्सा या तऽ दुबरासँ उपयोग कएल जा सकय या प्राकृतिक रूपसँ विघटित होयअर्थात बायोडिग्रेडेबल रहितय। तखन जा कऽ अपनासभ ई कहि सकैत छलहुँ जे स्मार्टफोनक तकनीकवास्तवमे स्मार्ट छै।आबहमरा ई कहू जे आहाँक अनुसार भविष्यमे केहन फ़ोन हेतै?
आविष्कारक आओर शिक्षक एलेग्जेंडरग्राहम बेल पहिल टेलीफोन बनयने रहथि। दोसर वैज्ञानिकसभ सेहो एहिसँ जुड़ल कतेक रास ख़ोजकएलिन्ह। बेल महोदयक माता-पिता हुनका ध्वनि आ बजबाक बारेमे विस्तारसँ बूझय लेल प्रेरित कएलन्हि। हुनकर पिता नीक ढंगसँ बजबाककलाक प्रोफ़ेसर रहथि। जखनि कि हुनकर माँ लगभग पूरा बहिर रहितहुँ पिआनो बजएने सीखने रहथि।एलेग्जेंडर अपन मायक लग आबि जाएत रहथि जाहिसँ हुनकर आवाजक कंपनसँ  बूझि सकती जे कि  शब्द बाजल जा रहल छै। बादमे एलेग्जेंडर महोदय बोस्टनमेबहिरसभ लेल एकता स्कूल सेहो खोललन्हि। पूरा जिनगी एलेग्जेंडर संवाद आओर संप्रेक्षणकनब-नब उपाय ताकयमे लागल रहलाह। हुनकर नाम पर अट्ठारह पेटेंट दर्ज़ छन्हि। हुनकर पहिलख़ोज गहुमक दानामे सँ छिलका हटयबाक मशीन रहै, जकरा ओ मात्र सोलह सालक बयसमे बनएने रहथि।
बेलमहोदय ई बूझि अचंभित रहथि जे कोन तरहें ध्वनि कंपनक माध्यमे दूर धरि पहुँचैत छै। जँआहाँ अपन आँगुरकेँ गरदनि पर राखि बाजब तऽ आहाँ अपन गलामे आवाज़ उत्पन्न करयवला तंतुसभसँनिकलल आवाजक कंपन अनुभव कऽ सकब। जखनकेयो दोसर व्यक्ति किछु बजैत अछि तऽ ओकर गला सँ निकलल कंपन आहाँक कानमे पहुँचैत अछिआओर कानक पर्दा सँ टकराकए कंपन उत्पन्न करैत अछि। एहि तरहें आहाँ सभ किछु सुनि सकैतछी। दूर चलैत जाय पर कंपन धीरे होएत जाएत छै आओर समाप्त भऽ जाएत छै।
आउआवाज़ देखी!
एहिप्रयोगसँ अपनासभ आवाजकेँ देखि सकैत छी!
अपनासभकेँजाहि चीजक आवश्यकता होएत: कटोरी, प्लास्टिकक चिपकयवलापन्नी, चाउरक किछु दाना, स्टीलक एकटा प्लेट आओर चम्मच।क्रमसँ कि-कि करबाक अछि:१.
एकटा कटोरी लऽ प्लास्टिकक पातर लचकैत पन्नीकेँ ओहिपर लपेटबै। ध्यानमे रखबै जे कतहुसँओ ढील नहि रहै। २.
आब तानल गेल पन्नी पर चाउरक किछु दाना रखबै। ३.
आब प्लेट आओर चम्मचकेँ अलग-अलग हाथमे उठाकए पन्नी मढ़ल कटोरी लग लऽ जएबै। मुदा ध्यानरखबाक छै जे ओकरा छुअबाक नहि छै। ४.
आब चम्मचसँ पलटेकेँपीटबै आओर ध्यान देबै। प्लेटक  आवाज़ सँ कि असरिभऽ रहल छै?
अपनासभ कि देखलियै ?
-
-
’अमाची!
अमाची!
नारिकेरक लड्डू हम सभ आइ बनाबी की?"
सूरज अपन बा सँ गोहारि केलक- "बाऽऽऽऽऽऽऽऽऽऽऽऽ?"
"Ammachi!
Ammachi!
Could we make coconut barfi today?"
Sooraj asked his grandmother.
"PLEEEEEAASE?"
"ही ही ही!
जँ अहाँ मदति करी तखने हएत ई?"
अमाची उतारा देलनि। "Hee hee hee!
Only if you help me make it, eh?"
replied Ammachi.
"YAY!"
"तैयार?"
चिकड़ि कऽ बाजल सुरजा। "तैयार!"
बाजलि अमाची.
"Ready?"
shouted Sooraj.
"Ready!"
said Ammachi.
"हम सभ पहिने खाली पाकल फल बीछब, ठीक?
जे सभ पूरा-पूरी  माटिक रङक हएत... देखू!
हइऐ भेटल!"
हूऽऽऽऽस..हुम्पऽऽऽ  "We’ll only pick the ripe ones, okay?
The ones that are brown all over...Watch out!
Here they come!"
WHOOOSH... WHUMP!
"आब एकरा सोहू एना..."’ कुर्रऽऽऽ -कर्राऽऽऽक!
"Now to get the husk off…"                                       POTCH!
CRAANKK!
सुरजाक पेट करऽ लागलै: "गुर्रऽऽऽ !
"अमाची गुम्हरायलि। Sooraj’s stomach went: "GRRRRRR!"
Ammachi giggled.
"आब हम उपरका भागकेँ बीचसँ काटब...
एना!"खटाक!
"Then we  crACK the shell… like THIS!"
KHATAK!
"जबरदस्तऽऽऽऽऽऽ अछि ई फल!"
"And grrrrrraaaaatethe frrrrrrrruuuit!"
"एकरा लोहियामे सभ मेनजनक सङ एना खसाउ..""ई सोन्हगर गमकैए, अमाची!"
"Toss it into the pan with all the other ingredients…" "It smells SO good, Ammachi!"
" आब हम सभटाकेँ थारीमे एना ढारै छी... एकरा सरायऽ दियौ बौआ!"
"Then we pour it all out on to a tray… Wait for it to cool, baba!"
"आब एकरा छोट-छोट टुकड़ीमे काटू..."कुट..   कुट..."Now cut it into neat little slices…" SQUEAK SQUEAK
"देखूऽऽऽ हमर नारिकेरक लड्डू खेबाऽ लेल तैयार!
""हप हप हप!"
"YIPPEE!
Our coconut barfi is ready to be eaten!"
"YUM YUM YUM!"
अमाचीक लड्डू साधारण मशीन सभसँ बनल!
साधारण मशीन काजकेँ हल्लुक बनबैत अछि। छअ प्रकारक साधारण मशीन होइत अछि:Ammachi's barfi was made using SIMPLE MACHINES!
Simple machines make it easier to do work.
There are six kinds of simple machines:१.
लिबल तल 1.
Inclined plane२.लीवर2.
Lever३.
चक्का आ कब्जा 3.
Wheel and Axle
४.
कुड़हरि 4.
Wedge५.
घिरनीबला बंशी 5.
Pulley६.पेंच 6.
Screwकी अहाँ सूरज आ अमाची द्वारा नारिकेरक लड्डू बनेबा लेल प्रयुक्त साधारण मशीन सभकेँ चीन्हि सकै छी?Can you identify the simple machines that Sooraj and Ammachi used in the process of making coconut barfi?
रवि दिन मनुक माए बाप ओकरा ललका रेनकोट देलकै। मां इ हम पहिर लियौ?"
मनु पुछलकै।"नइ हो हमर सोना बाबु, बरषा हेतै तखन, एखन तऽ अकाश ‌साफ छै", माए बोललकै।
सोमदिन अकास साफ रहय, रौद सेहो रहय।"कि आइ बरषा हेतै? "
मनु पुछलकै।"ना आइ नइ हेतै। यदि तु आइ रेनकोट पहिरभी, तऽ तु जोकर लागबही !"
माए बजलै।
मंगल दिन अकास साफ रहय। " माँ हमर मोनक इच्छा कहिया पुरा हेतै? "
मनु पुछलकै।"आइ नइ हेतह हो हमर सोना बाबु, अकाश मे एक्कहि टा उजरा बादल छै खाली!"
माए बजलै।
बुधदिन गर्मी रहय। "मां बरषा कियैक नहि भऽ रहल छै ?"
मनु पुछलकै"बेटा आइ बुझाइ छौ जे बहुत जल्दी बरषा हेतौ। भ सकै छै जे दुपहर सँ पहिने भऽ जाउ," माए बजलै।
बृहस्पति दिन मनु पिकनिक गेलै। "मां यदि बरषा हेतै तँ कि करबे?
अपन संगे हम रेनकोट लऽ लियै कि ? "
मनु पुछलकै।ना हो हमर सोना आइ बरषा नहि हेतह। छोटका उजरा बादर अकाश मे बहुत दुर छै," माए बजलै।
शुक्र दिन मेघ लागल रहय। "मां कि आइ बरषा हेतै?"
मनु जोर सँ पुछलकै।"संभावना छै बाउ। किछ करिया बादर अकाश मे बहुत नीच्चा छै," माए बजलै।
शनि दिनक शुरुआत  जोरदार गर्जन सँ शुरु भेलै!
"माँ कि  ओ ठनका ठनकलै जे हम सुनलियै?
कि बरषा बहुत जल्दी होय बला छै?
मनु पुछलकै
आ अंत मे बर्षा शुरु भऽ गेलै!
"वाह बरषा भऽ रहल छै, बरषा भऽ रहल छै," मनु गाबैत बाहर भागलै।
मनुक माए ओकर पाछु आबाज लगेलकै," मुदा मनु", तु अपन रेनकोट बिसरि गेलैं!
इ मोट राजा छै।
मोट राजा केँ एकटा पातर कुक्कुर छै। मोट राजा आ ओकर पातर कुक्कुर घुरय लेल जाइत छै।
कुक्कुर एकटा चिंड़ै देखलकै।कुक्कुर चिंड़ै केर पाछु भागल।
राजा कुक्कुरक पाछु भागल।
ओ सभ भागैत रहल।ओ सभ कतेको दिन धरि भागैत रहल।
राजा कुक्कुर केँ पकड़ि लेलक।
आब मोट राजा पातर भऽ गेल
मोट राजा पातर भऽ गेल आब।
बेसी छुट्टी कम इसकूल- गजेन्द्र ठाकुरबेसी छुट्टी कम इसकूलखेली-धूपी आरि-धूरपररौद-बसाते घूमी खूबमम्मी-पापा बाबी-बाबाताकि--थाकि कऽ आबथि घूरिबाड़ी-झाड़ी कल्लम गाछीमेला ठेला गामे-गामभरि दिन भागा-भागी पाछूबौका बुधनी संग रसूलबेशी छुट्टी कम इसकूल।
कनियाँ-पुतरा बना सजाबीखर-पात सँ घर बनाबीबेंतक छड़ी बनाबी घोड़ाचढ़ी ताइपर आ दौगाबीझुट्ठे लोक कहैछ उकाठीदेखए धीया-पुता कऽ भूलबेसी छुट्टी कम इसकूल।
इसकूलोमे गलती केनेमास्टर साहेब बड्ड डेराबथिबेंट पकड़ने छड़ी घुमाबथिटेबुलपर ओ पटकि बजाबथिसुतलोमे सपनाइत छी हमकहीं हुअए नै कोनो भूलबेसी छुट्टी कम इसकूल।
कनियाँ-पुतरा चलू घुमाबीबेंतक छड़ी हम किए बनाबी?
घर बनाबी बत्ती-कड़चीसँकरची कलमसँ लिखी खूबचित्र लिखि टांगी स्कूलमे,आ सपना देखी खुब्बे-खूब बेसी छुट्टी कम इसकूल।
बोने-बोन बिसरी रस्ता तँवनसप्तो घर घुराबै छथिइसकूलमे गलती केने मुदा जेमास्टर साहेब मारै छथिबेंट पकड़ने छड़ी घुमाबथिमास्टर साहेब बड्ड डराबथिमोन बेकल अछि भय भागल नैछड़ी-बेंत सपनाइत छी हमछड़ी-बेंत सभ फेकथि दूरआ साँझ घूरि घर सूती हम खूबबेशी छुट्टी कम इसकूल।
I am a big boy now.
आब हम एकटा सियान लड़का छी।
I can climb up the steps.
हम सिरही पर चढ़ि सकैत छी।
But I cannot climb down again.
मुदा फेर हम नीचा नहि उतरि सकैत छी।
I can climb on a chair.
हम कुर्सी पर चढ़ि सकैत छी।
But I cannot climb down again.
मुदा फेर हम नीचा नहि उतरि सकैत छी।
I climb on to the chair, and then on the table!
पहिने हम कुर्सी पर चढ़ब, तखन टेबुल पर!
But I cannot climb down again.
मुदा फेर हम नीचा नहि उतरि सकैत छी।
“Papa!
Papa!” I shout.
"पापा!
पापा!"
हम  चिकरलहूँ। Papa laughs.
“Sonu, learn to climb down!” he says.
पापा हँसैतकहलखिन, “सोनू!
नीचा उतरब सीखू।“
I am afraid.
But I do not cry.
हम डेरा गेलौँ। मुदा हम कनलहुँ नहि।
Slowly, I get down from the table, and down from the chair.
नहुए सँ, हम टेबुल सँ नीचाँ उतरलहूँ,    कुर्सी सँ  नीचाँ अएलहूँ ।
At last, I have learnt to climb down too!
अंत मे, हम निच्चहूँ उतरब सीखि गेलहूँ!
आय सुमा संगे खेलए लेल कोनो दोस्त नहि अछि| सुमा असगर कथि कऽ सकैत अछि|
ओकरा एकटा विचार एलै|ओ पहिने अप्पन माँक साड़ि पहिरलक|संगहि अप्पन बहिनक चप्पल पहिरलक|
ओ एकटा शिक्षिका अछि|ओ आओर कथि पहिर सकैत अछि?
ओ भीतर जाएत अछि आ बाबाक चश्मा देखैत अछि|
चश्मा लैत काल म बाबाक लाठि खसि पड़ैत छैक|
आवाज सुनि बाबाक नीन टुटि जायत छैन| बाबा तमशा जेथिन कि?
नै, बाबा नै तमशेलखिन|ओ सुमा के अप्पन अंकपाश में धऽ लेलखिन|
हाशिम के आम बड्ड  पसीन मुदा ई  गर्मी मे आम दूरि होइ पर छैक  हाशिम ओकरा बचाब चाहि छै
बाबा हाशिम के कहि छथि कि  जौं उ  आम सऽ पानि बहार कऽ देतै, तखन आम दूरि नहि  हेतैक.
उ कहि छथि ," कीटाणू पानि बिन नहि रहि सकैत छैक ."
हाशिम पुछैत छै  ," आम सऽ पानि कोना बहार कैल जा सकैत छैक?
"बाबा  कहि छथि ," सभ टा मे नून धऽ दे!"
तखन बाबा आओर हाशिम आम के बाहर रऊद मे दई छथि.
दुनू गोटे सुखाएल आम के एक टा बोइआम मे , कनिक तेल सङ्गे ,धऽ दई छथि .
तेल आम के हबा मे  प्रस्तुत कीटाणू  सऽ बचा  कऽ राखै छैक .
" बाबा , अपने सभ तऽ अचार बना देलियै !"
हाशिम चहकैछे
हम सभ अपन  इष्ट  फल  आओर  तरकारी  कोना बचा कऽ राखि सकैत छी ?
अल्लू क फाँक + उसीनू + सुखाऊ = अल्लू के चिप्स                                    ( तरि कऽ खाउ)                  कोनो फल + चीनी + नेबो + रान्हू  = जाम
टमाटर + नून + रऊद + तेल = टमाटर  के निमकी                               नेबो + नून = नेबो के निमकी
तुलसा के इच्छा होइत छनि जे ओ जंगल घुमितथि। हुनकर शिक्षक बाघक खिस्सा कक्षा मे पढ़ि के सुनबैत छथिन। हुनका जंगल आओर जंगलक जानवर सब के बारे मे सुनब बहुत प्रियगर लगैत छनि।
एक दिन हुनक इच्छा साकार भऽ जाइत छनि!
खरे चाचा, जे एक वरिष्ठ जंगल पदाधिकारी छथिन , तुलसा  आओर हुनक मित्र लोकनि के  कान्हा "टाइगर रिजर्व जंगल " के निरीक्षण हेतु आमन्त्रित करैत छथिन। तुलसा आओर हुनक मित्र लोकनि के खुशी के ठाम नहि रहि जाइत छनि। ओ लोकनि सम्पूर्ण दिन आ रात्रि हेतु जंगल जेतीह!
विद्यालय सँ जंगलक दूरी  बसक सवारी सँ 4 घण्टाक छैक।  जहाँ कि तुलसा बस सँ उतरैत छथि, कि हुनका गर्मजोशी संग हाथ मिलेबाक अवसर भेटैत छनि। हाथ मिलौनिहार हुनकर केश पर हाथ फेरैत कहैत छथि। " अहाँ सब के कान्हा मे स्वागत अछि!"
ओ हाथ मिलौनिहार छलाह खरे चाचा।
तुलसा आ हुनक संगी रानी, मिठू आओर दिप्ती एक दोसराक नजदीके मे ठहरै गेलीह। मिठू बजलीह," हवा के जोर सँ स्वास लै जौ। हवा गाछ पातक सुगन्ध सँ सुगन्धित अछि!"
रानी बजलीह जे हवा एतेक साफ अछि जेना ओकरा कियो साबुन सँ साफ कs देने होइ!"
प्रायः आब सूर्यास्त भऽ चुकल। खरे चाचा आओर जंगलक अन्य अधिकारी लोकनि कहलनि जे अहाँ सब काल्हि जंगलक निरीक्षण करब। ओ लोकनि कहलखिन जे अहाँ सब जंगलक पशु पक्षी सभक आवाज एहि प्ले मे सुनू आ पहचान करू जे आवाज कोन पसु वा पक्षी के छियैक।
पिआओन!
पिआओन!
"ई तऽ मोरक आवाज छियैक!"
ऊ!
ऊ!
"हम जनैत छी!
ई हरिन के आवाज छियैक!"
की!
की!
"ई तऽ झिंगुर के आवाज छियैक!"
दोसर दिन, तुलसा 5 बजे भोरे जागि जाइत छथि। बाप रे!
बहुत ठंढ़ा छैक!
सब खूब मोट मोट गरम कपड़ा सब पहिरि मोटरी बनि गेल छथि। एक एक कs कs सब बस मे चढ़ि जाइत छथि।"  हमरा सभक चारू भाग नमहर नमहर घास अछि आ ओ एना बुझि पड़ैत अछि जे कुहासा रुपी कम्बल ओढ़ने अछि,"  रणवीर चाचा, जे जंगल के मार्गदर्शक छथिन, हुनका लोकनि सँ कहैत छथिन। तुलसा के अनुभूति भऽ रहल छनि जे ठन्ढा ठन्ढा शुद्ध हवा मुँह मे प्रवेश कs रहल अछि आ ओकर स्वाद मिन्टक पातक स्वाद जकाँ लगैत अछि।
"शशश..…."
रणवीर चाचा फुसफुसाइत छथि" " हमरा सभक बसक दहिना भाग 2 टा गीदर अछि।" सब गोटे ध्यानपूर्वक सुनै जौ।   ओ सब नमहर नमहर घास मे घिस घिस कs आवाज सुनै जाइत छथि।  ई आवाज थिक गीदरक पएर सँ।सुखायल पात पर जखन ओ चलैत अछि आ घनगर जङ्गल तरफ जाइत अछि तऽ घसर घसर आवाज होइत अछि।
रणवीर चाचा फेर फुसफुसाइत छथि।" एक टा बडका हरिण जकरा सांभर सेहो कहल जाइत अछि, ओ सड़कक बाम मे ठाढ अछि। हरिण भूरा रंगक अछि। ओकरा माथ पर गाछक ठाइर जकाँ सिंह अछि, ओकरा एन्टलर सेहो कहल जाइत अछि। सब के सब अपन अपन ध्यान बाम भाग मे कs लैत छथि। हाँक!
हौंक!
सांभर दौड़ैत अछि। तुलसा बजैत छथि जे आवाज तऽ बड़का हॉर्न जकाँ भऽ रहल अछि।" सब लड़की हँसय लगैत छथि।
जल्दिए, हवा और ठंढ़ा भऽ जाइत छैक। "हम सब आब  नदी के नजदीक मे छी" रणवीर चाचा कहैत छथिन। तुलसा पानिक गरगरी के आवाज सुनि सकैत छलीह। बहुत तरहक पक्षीक बजबाक आवाज गाछ सब पर सँ आबि रहल छल।
फ्वी!
फ्वी!
रश्मी कहैत छथि जे" ह्विस्टलिङ्ग के आवाज  आबि रहल अछि!"
रणवीर चाचा ताहि पर कहलनि जे हँ  रश्मी, ई आवाज थिक थ्रस नामक पक्षी के। कीच!
कीच!
"ई फाटल फाटल आवाज बकवादी पक्षीक छियैक"
कोमल कोमल पात उपर सँ खसि रहल अछि। बानरक बच्चा सब एहि कोमल पात सब के उपर सँ झहरा रहल छैक। तुलसा एहि पात सभ के  जे हुनका माथ पर खसैत छनि ओकरा बिछ लैत छथि  । ओकर सुगन्ध आओर ताजगी ओहिना छैक जेना जंगल के।
बस आब ऊपर के तरफ बिदा भेल। रणवीर चाचा कहलनि जे "एहि लत्ती के पकड़ू। केना ई एक मजबूत रस्सी जकाँ अछि से अनुभव करू?
ओकर पात रुइ जकाँ छैक!"
सब एहि रस्सी नुमा लत्ती के पकड़ि लैत छथि। रणवीर चाचा कहलखिन्ह जे ई " महुल" थिक। ओकर पात सँ छोट कटोरी बनैत छैक।
पिआओन!
पिआओन!
"मोर अहाँ सभक दहिना भाग अछि!"
रणवीर चाचा उत्साहित भऽ कहलनि।
तुलसा पुछैत छथिन" ई नाच कs रहल छैक?"
चाचा कहलखिन" हँ"" एहि शरद ऋतुक सुर्यक प्रकाश मे ओकर पाँखि ओहिना चमकि रहल छैक , किरण बिखेर रहल छैक जेना कोनो आभूषण वला पाथर होइक। "सुन्दर" तुलसा कहलनि।
आब तक सब कियो के भूख लागि गेल छलनि। जलपानक उद्देश्य सँ ओ लोकनि फोरेस्ट कैम्प मे रुकला। ओतय खरे चाचा एक टा नव हैरानी बला बातक उद्घोषणा करैत छथि। "कैम्प केर किछु हाथी एतय अछि" ओ हाथी ओहेन अछि जे जँ ओकरा अहाँ सब ओरिया के  छुबियो देबैक तऽ ओ किछु नहि करत।" सब खुशी सँ किलकारी मारै लगलीह। जल्दीये तुलसा केँ तारा नामक हाथी केँ नजदीक लs जायल गेलनि।
मार्गदर्शक तारा केर पेट पर अपन हाथ रखैत छथिन। हाथी  हुँकार भरैत अपन पएर घुमाबए लागल। तुलसा हाथीक घुमैत पएरक आवाज सुनैत छथि। तुलसा  हाथीक शक्तिशाली मांशपेशी सँ अवगत भेलीह। तुलसा आराम आराम सँ हाथ सँ सहलाबति हाथी के किछु आदेश देलखिन, तारा हाथी अपन सूढ  तुलसाक हाथ पर राखि देलक। तुलसा हाथी के किछु खाय लेल देथिन ताहि लेल हाथी देखऽ लागल।  भीजल सूढ के अनुभूति  पाबि तुलसा हँसय लगली। आब लौटए के समय भऽ गेल। रास्ता मे ओ सब एक टा गौड़ के गुजरैत देखलखिन।" गौड़ घास चिबा रहल छल। पूरा देह  कारी छल, मुदा  पएरक निचला भाग बिल्कुल उज्जर। जेनाकि ओ मौजा पहिरने हो" रणवीर चाचा कहलखिन। सब हँसय लगली। एकाएक हवा मे एक टा खूब गंहीर आ  जोड़क आवाज भेल।
ऊंह!
ऊंह!
फेर ओहेन पुकार सुनाइ पड़ैत छैक। "बाघ बहुत दूर पर  अछि" रणवीर चाचा बखान करैत छथि। "मगर ओ सम्भवतः अहाँ सभ के देखि लेने अछि, आओर ओ अहाँ सब के जनाबय चाहैत अछि जे ओ देखि लेने अछि।"
ओ लोकनि खुशीक सँग आह भरै लगली। तुलसा आओर हुनक संगी सब  पार्क सँ बहाड़  भऽ गेलीह। जंगलक अनुभूति हेतु बहुतो माध्यम छैक!
ओ सब फेर कान्हा टाइगर रिजर्व ओतीह ताहि लेल प्रतीक्षा नहि कs सकैत छलीह।
ई एक वास्तविक खिस्सा अछि। जनवरी 2017 मे अनन्या मानव साई समिति, जबलपुर केर 23 विद्यार्थी लेल जे नेत्रहीन छलाह  हुनका सब लेल एक कैम्प के आयोजन भेल। आयोजन , लास्ट वाइल्डरनेस फाउन्डेसन  तथा कान्हा फोरेस्ट विभागक सम्मिलित रुप सँ कएलनि। विद्यार्थी सभ के जंगल सँ आनन्द लेबाक उद्देश्य सँ , हुनका लोकनि के सफारी सँ जंगल घुमायल गेल। विद्यार्थी लोकनि प्रकृति  ट्रेल और सेन्सोरी कौशल माध्यम सँ पूर्ण आनन्द उठौलनि।
लास्ट वाइल्डरनेस फाउन्डेशन लास्ट वाइल्डरनेस फाउन्डेशनक विषय मे ओ एक एनजीओ अछि।  शहरी तथा ग्रामीन क्षेत्र दुनू ठाम ओकर कार्य क्षेत्र छैक। ओ खास के बच्चा सभ मे वनप्राणी तथा जैविक विविधता विषय हेतु जागरुकता अनैक लेल कार्य करैत अछि जाहि सँ ओकरा सभ मे पर्यावरण सुरक्षा हेतु सम्बेदना जगै। विस्तृत जानकारी हेतु , अहाँ ओकर वेब साइट पर देख सकैत छियैक। www.thelastwilderness.org
-
बुधदिन होमयबला नाटक लेल वर्ग १(अ) केर शिक्षिका कोमल जी नृत्यक मुद्रा आ चाल देखा रहल छथि।
तक धिमी थई!
"अपन बामाँ हाथ ऊपर उठाउ!"
ओह-हो !
गप्पू अपन दहिना हाथ ऊपर उठबैत छथि। गप्पू नाच नहि कए सकय छथि
नाचू सभ मिलि झूमि-झूमि!
घरमे चारू दिसि घूमि-घूमि!
ओह-हो, गप्पू अति सुस्त छथिगप्पू नाच नहि कए सकय छथि
तक-धिना-धिन-तक"ऊपर कूदू सभ झट-पट।"
ओह-हो!
गप्पू बैसि गेलथि। गप्पू नाच नहि कए सकय छथि
धिन धिनक धिन, धिन-धिन!
"अंदर राखू पएर दहिन"
ओह-हो!
गप्पू अपन दहिना पएर बाहर दिसि निकालि लेलथि। गप्पू नाच नहि कए सकय छथि!
सभगोटे हँसैत गप्पू दिस इशारा कयलन्हि। गप्पू सभटा गलतीये जे करैत रहथिमुदा कोमल मैमके बूझल छलन्हिजे की करबाक अछि। ओ सभ बच्चाकेँ कहलन्हि, "गप्पू जेना करू!"
तक-धिनक-धिन, धिन-ता!किछु हाथ ऊपर, किछु नीचाँ।नाचू सभ मिलि झूमि-झूमि!
किछु तेजी, किछु धीरे घूमि।तक-धिना-धिन-तकनहि छै अंतर, ऊपर कूदी बा बैसी टप।धिन धिनक धिन, धिन-धिन!
"सभ मिलि नाचू सोचने बिन।
गप्पू नाचि सकैत छथि। आ अहूँ नाचि सकैत छी!
-
रुइ के खेती केनिहार कृषक लोकनि चिन्तित छथि। पछिला बर्ष उपजा बहुत कम भेल छ्ल।
सम्प्रति गृष्म काल अछि, रूइ के बीयाक बाँग करवाक उपयुक्त समय। परञ्च एहि सब गाम मे स्थानीय जैविक बीया प्रचुर मत्रा मे उपलब्ध केनाइ तऽ कठिनाह अछि। की करवाक चाही?, की नहि करवाक चाही?
एहि बात लऽ के विजय बाबू चकित भs रहल छथि। "हमरा सब लेल बड़का समस्या अछि"।
नविता कहलनि जे "बीया तऽ ढ़ेर उपलब्ध अछि बाजार दाम पर।" केतकी कहलनि जे ओहि बीया के उगवैक लेल तऽ कीटनाशक आओर रसायनिक खाद सभक जरूरत पड़त" विजय बाबू बजलाह जे "हम सब तऽ ओहेन बीज चाहैत छी जे अपना सब ओतय नीक जकाँ उपजे, जे बीज अपन सभक माटि अओर वातावरण लेल सर्वोत्तम होइक।"
ताहिपर, सुरेश बाबू कहलनि जे "की करक चाही?
की नहि करक चाही?"
हमरा सब लेल ई तऽ बड़का समस्या अछि।
नविता अओर केतकी स्त्रीगण कृषक समूहक सदस्या छथि।ओ लोकनि एहि विषय पर बैसार केलनि। ओ लोकनि ग्राम प्रधान सँ सम्पर्क केलनि।ओ लोकनि कृषक लोकनिक समूह सब सँ बात केलनि।
"की करक चाही?
की नै करक चाही?
सभ एहि प्रश्न  लऽ चकित छथि।" हमरा सभ लेल ई पैघ समस्या अछि।
बहुत दिन एहि प्रसंग पर बात केलाक उपरान्त, सभ खुश लागि रहल छथि।"हम सब जनैत छी जे की करक चाही", नविता बजलीह।"समस्या ओतबो पैघ नहि अछि। हम सब एकटा बैंक के शुरुआत करब" विजय बाबू पुछलनि "बैंक कोन तरहें मददि करत।""पाई वाला बैंक नहि, बीजक बैंक," केतकी कहलनि।
कृषक लोकनि बीज बैंक शुरु करबाक हेतु सब एक सँग हेताह। हुनका लोकनिक अपन अपन घर मे जे थोड़ेक बीज हेतनि ओ जमा क देथिन।
एक टा बीज बैंक ओहिना काज करैत अछि जेना एक टा बैंक!बैंक मऽ लोक अपन- अपन टका जमा कs कऽ बचत करैत छथि। बीज बैंक मे, कृषक लोकनि  बीज बचत करैत छथि!
पुरना बीया स्थानीय बीयाआर्गेनिक बीया  रुइक बीया
सुमति एक कीलो रुइ के बीया बैंक सँ कर्ज लैत छथि। नविता सावधानी पूर्वक ओकरा एकटा रजिस्टर मे दर्ज करैत छथि। कृपा एक कीलो धानक बीया बैंक मे जमा करैत छथि। केतकी सावधानी पूर्वक बीया के एक टा डिब्बा मे संग्रहित करैत छथि।
बीया बाँग होइत अछि आओर ओकरा पानि सँ सिंचित कैल जाइत अछि। मौनसुन अबैत - जाइत अछि।
ई कटनी के समय अछि!
एहि वर्ष कृषक लोकनि के रुइ फसल के उपजा बढ़ियाँ भेलनि अछि।  अपन संगी -साथी सँग ओ लोकनि आयोजन कs खुशी मनबैत छथि।
सुमति के रुइ बीजक उपजा सँ लाभ अधिक होइत छनि। डेढ़ कीलो रुइ के बीया बैंक मे जमा कय, ओ अपन बीजक कर्ज ब्याज समेत चुका दैत छथि। केतकी ओकरा सावधानी पूर्वक रजिस्टर मे नोट क लैत छथि। नविता सावधानी पूर्वक बीया के डिब्बा मे संग्रहित कs राखि लैत छथि।
आब बीज बैंक मे ढेरक ढेर बीया अछि। अगिला सालक बीया हेतु।अगिला साल दर सालक बीयाक आवश्यकताक पूर्ति हेतु। रुइ कृषक लोकनिक हेतु आब ई पैघ समस्या नहि रहल। कारण हुनका लोकनिक बीज बैंक बड़ पैघ भऽ गेल अछि। आब बीया सब ठाम उपलब्ध अछि, बैंक मे, खेत मे आओर ठाम ठाम!
बीज बैंकर भोजन हेतु अन्न अओर कपड़ा हेतु रुइधागा बास्ते। हमरा सब के जरुरत पड़ैत अछि बीया कs, परञ्च बीया हेतु अधिक खर्च भऽ सकैत अछि। एकटा बीया होइत अछि संकर किस्म के बीया जे फेर सँ रोपल नहि जा सकैत अछि अओर ओकरा कटनी उपरान्त फेक देल जाइत अछि। किछु ओहेन बीया होइत अछि जकरा उपजाबैक लेल किछु रसायन आवश्यक होइत अछि। ई सब बीया होइत अछि आनुवांशिक रुपेण परिष्कृत। किछु ओहेन बीया होइत अछि जे दुनियाक दोसर हिस्सा सँ उपलब्ध होइत अछि आओर जे अहाँक क्षेत्र मे उपलब्ध माटि लेल उपयुक्त नहि।
स्थानीय आओर आर्गेनिक बीया के उपजा हेतु बचत केला सँ, कृषक के बाजार सँ नै बीया खरीदबाक प्रयोजन  पड़तनि आओर नै रसायन के  प्रयोजन। नियमित बैंक जकाँ, ओ लोकनि बीया जमा क सकैत छथि। ओ लोकनि कर्ज रूप मे बैंक सँ बीया लऽ लेता आओर उपजा बाद ओकरा  चुकता कs सकैत छथि किछु अलग सँ बीया, ब्याज रुप मे दैत।
ई किस्सा प्रेरित अछि अपन भारत देशक उड़िसा राज्य स्थित  भिमडाँगा गाम मे अवस्थित माँ  लंकेश्वरी बीज बैंक सँ। चेतना आर्गेनिक नामक एक टा समूह अछि। ओ समूह  कृषक लोकनि के सहायता बीज बैंक प्रारम्भ करबाक लेल संगहि रुइ के बीया आ अन्य फसलक बीया ओहि बैंक मे जमा करैक लेल केलनि।
बीज के बचत उद्येश्य सँ भारत आओर दुनियाक अन्य देशक कृषक लोकनि, बीज बैंकक स्थापना हेतु एक दोसराक सँग आबि गेल छथि। ओ सब बैंक अधिकतर, महिला द्वारा संचालित  होइत अछि। ओहि महिला सब कें बीज बैंकर वा बीज रक्षक कहल जाइत अछि, कारण ओ लोकनि बीज के रक्षा करैत छथि।
दुनियाक बीज हेतु सेहो एक बैंक अछि आओर ओ शीत एवम दुरस्थ आर्कटिक क्षॆत्र मे अछि। ओ बैंक "स्वलबार्ड ग्लोवल सिड वाउल्ट" नाम सँ  जानल जाइत अछि। ओतऽ सँ अहाँ सम्पूर्ण दुनियाँक 830000 प्रकारक बीज  प्राप्त कs सकैत छी।
-
ई जादव छथि, एकटा माली। ई गाछ-वृक्षक जगहसँ प्रेम करैत छथि किएक तऽ ओ जगह जीवनसँ भरल रहैत छै। जाहि ठाम गाछ-वृक्ष नहि रहैत छै, ओतहि ओ दुखी भऽ जाएत छथि, कारण जे ओ जगह मृत जीवसँ भरल रहैत छै।
बहुत बरिस पहिने, जखन जादव ब्रह्मपुत्र नदीक काते-कात चलि रहल रहथि, ओ एकटा पैघ गाछ- वृक्ष विहीन जगह पहुँचलाह। ओ स्थान सुखायल आओर गरम रहै । जमीन परहक बालू महीन रहै आ ओहिपर धारीदार चिह्न बनल रहै।
धारीदार चिह्न?
कतेक विचित्र!जादव नीकसँ देखए लेल आओर लग गेलथि। ओह, मुदा ओ बनल धारी नहि रहै!अपितु साँपसँ पाटल जमीन रहै!बीतल रातिक बाढ़िसँ ईसभ एतय आएल हेतै, जादव सोचलथि।
ई साँपसभ सामान्य,स्वस्थ साँप जकाँ ससरि,पसरि आ रेंगि नहि रहल छलैक। जखन जादव ओकरसभक लग गेलथि,ओसभ नहिये फुफकार मारलक,नहिये भागल आ नहिये दाँत गड़एबाक प्रयत्न कएलक। ओसभ एकटा पुरान रस्सी जकाँ पड़ल रहल। असहाय साँप!
ओसभ गरमीसँ मरि रहल रहै!
यदि एहिठाम छाहरि रहितए, यदि एहि वृक्षविहीन स्थानमे किछु गाछ-वृक्ष रहितए तऽ ओसभ छाहरितर पड़ल रहितए!
जादव साँपसभकेँ मरैत नहि देखि सकलथि। ई दृश्य हुनका एतेक दुखी कएलक जे ओ बेसि कानऽ लगलाह।मुदा किछुए कालमे स्वाभाविक होएत सोचलथि। "आओर नहि कानब। आबसँ मात्र प्रयास!
"ओ झट ठाढ़ भेलथि, अपन गाम दिस दौड़ल गेलाह आ बाँसक कोपड़ जमा करय लगलाह जतबा ओ अपन झोरीमे भरि सकथि। सामान्य नबगछुली एहि गरम बालू पर नहि हेतै, लेकिन बाँस भऽ सकैये। बाँस मजगूत होएत छै।
जादव कोपड़ आनि वृक्षविहीन स्थान पर सभ ठाम लगबय लगलाह। ई कठिन आ परिश्रमवला काज रहै, जे सालक-साल लेलक। नदीमे पानि एक साल कम रहै तऽ दोसर साल बाढ़ि आबि जाए, कहुखन अपना संग खूब पाँक-बालू आनय तऽ कहुखन दहैये लऽ जाए। खूब झमटगर बरखा होय आ चलि जाए। मुदा जादव गाछ लगबैत रहलाह।
किछु समयमे, बाँसक जड़ि पकड़ि लेलकै आ बढ़य लागल। जेना-जेना पैघ भेलै, छाहरि बढ़लै आ चुट्टी-कीड़ा सभकेँ जगह भेटलै। चुट्टी-कीड़ासभ जमीनमे घर बनएलक, आ बाँसक निचुलका माटि बदलय लागल। सुखाएल आ उज्जर माटि रंग बदलि भूरा आ दोहर भेलै आ मरल जमीन जेना जी उठल।
जादव आब दुखी नहि रहथि। मुदा प्रसन्न सेहो नहि रहथि। ओ अपन बँसबिट्टीक चारूकात नजरि फेरैत सोचलथि, "एहन किछु बँसबिट्टी रहब नीक, लेकिन कतेक नीक रहतै जे एहिना आनो जगह गाछ-वृक्ष लागि जाए!"
ई विचार हुनका तरंगित कऽ उठल। एना जादव गाम घुरि अएलाह आ बीया-नबगछुली जमा करय लगलाह। अपन तीनटा पैघ बोरामे अर्जुन,अशोक,गुलमोहर,कोरौना,सपाटु,जामुनक नबगछुली भरि लेलन्हि। "आब किएक तऽ एतहुका माटिमे पानि छै आ रंग सेहो भूरा भऽ गेल छै, एतय ईसभ गाछ आ अन्य अनेक गाछ लगाएल जा सकैये।"
जादव अपन नबगछुली आ बीया आनि एहन अन्य स्थानक चारूकात लगा देलन्हि। ई कठिन काज रहै, पीठ दुखायन्हि आ एहिमे कएक साल लगलन्हि। नारंगी,नील आकाश रंग बदलि बैंगनी आ गुलाबी भेल आओर गाम शहरमे बदलल गेल। हवामे धूरा भरलै, आ नदी मटियाएल लगलै। मुदा जादवक मित्र चुट्टी-चाली माटि दोरस करएमे मदति करय, आ नमहर बाँस शीतल हवा संग छाहरि दिअय लागल। जादव गाछ-वृक्ष लगबैत रहलाह।
जल्दीये, हुनकर अर्जुन,अशोक,गुलमोहर,कोरौना,सपाटु ,जामुन आ अन्य बहुत रास गाछक जड़ि धेलकै, नब जड़ि सेहो फेंकलकै आ गाछ पैघ हुअय लागल। जेना-जेना ओ बढ़ल, ओसभ नब बीया पसारलक, आ नब बीयाक जड़ि पकड़य। ठाढ़ि पातरसँ मोटाय, आ शाखा पसरय। पसरि एना बुझाय जेना आकाश छूबि लेत।
किछु गाछवला स्थान जे पहिने वृक्षविहीन रहय, ओ आब सुंदर,हरियर आ अनेक गाछ-वृक्षसँ भरि गेल। मुदा बिना जीव-जन्तुक एहन गाछ-वृक्षवला स्थान रहनहिं कि?
जखन एकटा जीव अएलै, तऽ धीरे-धीरे आनो जीवसभ अपन डेरा बनएलक।
पहिने चिड़ैसभ अएलै। जादवक ओहि गाछ-वृक्षवला स्थानमे अपन डेरा-खोता बनबय लेल लगसँ,दूरसँ ओसभ जमा हुअय लागल। ओहिमे गिद्ध,हवासील,सारस,बत्तख रहै। आओर नीलकंठ,मैना,कठखोधही संग अन्य छोट चिड़ैसभ सेहो रहै।
तकर बाद.
जीव सभ अएलै। ओसभ एहि स्थानमे डेरा बनएबाक क्रममे कूदय,झूलय आ घूमय। ओहिमे महिष,हरिन,खरिया आ लंगूर रहै। आ संगहि हाथी,बाघ आओर गैंडा सेहो रहै।
तकर बाद, ओतय साँप अएलै। ओसभ अपनाकेँ ठंढ़ा राखय लेल जादवक गाछक नीचाँ ससरय,पसरय आ रेंगय। जखन जादव साँप देखलन्हि, ओ नीचाँमे बैसि खुशीसँ कानय लगलाह। ओ ततेक प्रसन्न रहथि जे ओकर काटबाक भय सेहो नहि होयन्हि।
जादवक गाछ-वृक्षवला स्थानमे पाँखि,चोंच,पंजा,नाङ्गरि आ दाँत देखाय लागल। ओतहि आब खाधि,डबरा, जीवक चलबाक चिह्न रहै आ सभठाम हरियरी पसरल रहै। ओ गाछवला स्थान आब जंगल बनि गेल रहय। आओर जादव प्रसन्न व्यक्ति बनि गेलथि।
जादवकेँ एकटा आओर विचार अएलन्हि। "एकठाम बहुत गाछ होयब नीक छैक, ई बूझल अछि। मुदा कतेक नीक रहितए जे सभठाम अहिना अनेक गाछ-वृक्ष रहै!
"आ फेर ओ अपन बियावला झोरा लऽ पूरा संसार घूमय लगलाह। आ एहि क्रममे जतय वृक्षविहीन स्थान देखएमे अबन्हि ओतय बीया लगा दैत रहथिन्ह। आ ओ गाछ लगबैत गेलाह, गाछ लगबैत गेलाह,गांक लगबैत गेलाह। मुदा संसारमे एहन बहुत स्थान रहै जतय गाछ-वृक्ष नहि रहै। आब गाछ-वृक्षवला स्थानसँ वृक्षविहीन स्थानक संख्या अधिक छै। ई दुखी करैत रहन्हि, मुदा जादव एहिबेर बैसि कनलाह नहि।
जादव गाछ लगबैत रहलाह।
आओर गाछ...किछु आओर गाछ!
जंगल पुनर्जीवित करब, कठिन परिश्रमक काज रहै। समुद्रक स्तर बढ़ल जा रहल रहै, हवा बरफ सन भेल जा रहल रहै। शहर, महानगर भेल जा रहल रहै, आओर जादवक बयस बढ़ल जायन्हि। मुदा ओ बीया लगबैत रहलाह।  गाछ लगबैत रहलाह। वृक्षारोपण करैत रहलाह।
जादव वृक्षारोपण करैत रहताह यावत् ई संसार प्रसन्न,सुखी-संपन्न आ बहुत रास गाछ-वृक्षक निवास-स्थान नहि बनि जाइछ।
वास्तविक जीवनमे जादवजादव 'मुलाय' पाईंग एकटा संरक्षक छथि जे भारत सरकारक पैघ सम्मानमे सँ एक पद्मश्री सम्मान प्राप्त कएने छथि। जादव जी आसाम राज्यक 'मजुली' मे रहैत छथि। १६ सालक बयसमे, ब्रह्मपुत्र नदीक कछैरमे दहाकए आएल मरैत साँपकें देखि जादव ओतहि किछु गाछ लगएबाक निश्चय कएलन्हि । शुरुआत कमसँ करैत पहिने बाँस आ तकर बाद पूरा जंगल लगा देलथिन्ह। ओ ई शुरुआत १९७९ मे कएने रहथि। अगिला तीस सालमे, जादव आ हुनकर वृक्षारोपण अभियान बंजर जमीनक माटि बदलि देलकै। ५५० हेक्टेयरमे पसरल बंजर जमीन अनेक वनस्पति आ जीवक घर बनि घनगर जंगलमे बदलि गेल जाहिमे हाथी,बाघ,लंगूर,हिरन आ अन्य अनेको तरहक जंतु आ चिड़ै रहय लगलै। जादव प्रतिदिन अपन  लगाओल जंगल जाएत रहलाह आ ओकरा विस्तार दैत रहलथि, जतय केतहु खाली स्थान देखयमे आबन्हि,ओतहि गाछ लगा दैत रहथि।
आमक गाछ संग बढ़ब:एकटा अभियान वृक्षारोपण केरकि एहिखन आम खएलहुँ?
नीक लागल?
आओर चाही?
आहाँ दुकान जाय कीनि सकैत छी। मुदा ई आओर आनंदकारी लागत यदि अपन खाएल आमक बीयासँ गाछ उगा ओकर फल खाय लेल भेटय। एहि लेल मात्र समय आ धैर्य चाही। पहिने.
अपन घर लग खाली जगह ताकल जाय। अपन मित्र, सहोदर भाइ-बहिन वा केओ पैघ व्यक्तिक मदतिसँ ओहि स्थानमे ई बीया लगेबै। ई सुनिश्चित करबै जे माटि हल्लुक आ ढील होय आ ओकरा पर्याप्त रऊद भेटए। बीयासँ गाछ जनमयमे किछु सप्ताह लागि सकैत छै, तें प्रतीक्षा आ पानि देअब करैत रहय पड़त। आ तें नहिये धड़फड़एबाक छै आ नहिये चिन्ता करबाक चाही।
जखन बीया अंकुरित भऽ जाय आ पैघ आमक गाछ बनि जाय, तऽ आओर प्रतीक्षा ,पानि पटएबा आ रखवारी करय लेल तैयार रहबाक छै।  ई ध्यानमे रखबाक छै जे ओकरा कीड़ा या जानवर नहि खाय, वा ओकरा केओ पीचि नहि देय।  यदि ई प्रतीक्षा असह्य लागय तऽ किताब पढ़ी, गीत गाबी वा किछु आओर गाछ लगाबी। किछु सालक बाद, पैघ होय पर, अहीं संग गाछ सेहो पैघ होएत रहत। जखन गाछ एतेक टा भऽ जाय जे ओहिपर अहाँ चढ़ि सकी या ओकर नीचाँ पिकनिक मना सकी तऽ आनंद आओर बढ़ि जाएत। मुदा आब, आहाँक गाछ फरय लागत,जे आहाँ आ आहाँक मित्र खाय सकैत छी। आओर नीक गप्प जे फड़ल आमसँ चिड़ै,चुट्टी,लुक्खी,बादुर,बानर,मकड़ा आ अन्य जीवसभ आकर्षित भऽ आबय लागत। एहीमे सँ किछु जीव आम खाय लेल आएत, किछ फूलक रस पीबय लेल आएत आ किछु डाढ़ि पर बैसय लेल आओर किछु तऽ आन जानवर सभक राखल सामानमे सँ खाय लेल। किछु गाछक छाहरिमे सुस्ताय लेल आएत आ किछु एकर डाढ़ि  पर सुतय लेल। आहाँक गाछक उपयोग विभिन्न जीव विभिन्न तरहें करए लागत। किछु समय सभदिन बिताबी जे केसभ आहाँक आमक गाछ देखय लेल अबैत अछि, कोन समयमे अबैत अछि आ कि करैत अछि। जेसभ देखएमे आबय ओकरा नोटबुकमे लिखि ली। जेसभ देखी, तकर चित्र सेहो बनाबी। मात्र एकटा बीयासँ आहाँ किसभ कएलहुँ आ सीखलहुँ?
वृक्षारोपणमे आनंद छै ने?
आब सोचि देखियौ जे जादव जी कें कतेक आनंद आ सुख भेटल हेतन्हि एतेक रास गाछसँ भरल जंगल लगाकए!
-
जंगलमे किछु बेकार नहि होइत अछि।किछु नहि!सभ किछु साफ भऽ जाइत छैक।सभ किछु!
जखन तेंदुआ अपन खेनाइ छोड़ि दैत अछि, तऽ बचलाहा के खाइत अछि?
गिद्ध आ लकड़बग्घा!
आ भूखल जंगली सूगर।घुर्र-घुर्र!
घुर्र-घुर्र!
जखनगिद्ध आ लकड़बग्घा खेनाइ बर्बाद करैत छैक,तखन ओकरा के खाइत छैक?माछी आ कीड़ा!
आ भूखलजंगली सूगर।घुर्र-घुर्र!
घुर्र-घुर्र!
जखनहाथी जंगलमे पेखानाकरैत अछि,तखन के ओकरा चट कऽ जाइत अछि?गोबरक कीड़ा!
आ भूखलजंगली सूगर घुर्र-घुर्र!
घुर्र-घुर्र!
जखन जमीनपर गाछक ठाढि, पात आ पानि खसै छैक,तऽ ककरा सभक लेल ई भोज भऽ जाइत अछि?दिबाङ आ कुकुरमुत्ता!
आ भूखल जंगली सूगर।घुर्र-घुर्र!
घुर्र-घुर्र!
जखन धूआँसँ हवा प्रदूषित भऽ जाइत अछि,तखन ओकरा के सोखि लैत अछि?गाछ-बिरिछ!
उम्म्म, मुदा भूखाएल जंगली सूगर नहि।घुर्र-घुर्र!
घुर्र-घुर्र!
-
मुदा किछु थम्हू। कि ठीकेमे शान्ति छै?अरे नहि!
एकटा नान्हिटा पफरमाछ ज्वार पोखरिमे फँसि गेल रहय।
पफरमाछ बायाँकात हेलि गेल आओर ओकर देह पाथरक शिलासँ टकरा गेलै। दहिना दिसि हेलय केर प्रयासमे फेरो शिलासँ टकराएल। ओ हेलय केर प्रयासमे एम्हर सँ ओम्हर करय, मुदा कोनहुटा रस्ता नहि भेटै।
"के हल्ला कऽ रहल अछि?
"एकटा शिलाक नीचाँसँ निकलि एकटा प्रभावशाली ऑक्टोपस हेलै ज्वार पोखरिमे आएल। पफरमाछ आश्चर्यसँ ओकरा दिसि तकैत रहल।
"ज्वारक स्तर कम रहयसँ आहाँ फँसि गेल छी," ऑक्टोपस बाजल। "ज्वारक स्तर बढ़य पर, पाथरक ई सभटा शिला डूबि जेतै। आओर तकर बाद अहाँ अपन समुद्रवला घर हेलैत घुरि जा सकब।
पफरमाछ किछु निश्चिन्त भेल। आ प्रतीक्षा करय लागल। थोड़ेक समय बीतय पर, चमकैत काँकोड़क शिलाक नीचाँसँ पानि बहय लागल। आ स्टारमाछक ऊपरसँ बहि जाय लागल। बहैत पानि बढ़ि ज्वार पोखरिमे आबि गेल। जेना-जेना पानि बढ़लै, पफरमाछ सेहो अलगैत ऊंच होएत गेल।
-
पुट्टा आ पुट्टी खूब भोरहि बिछाओनसँ उठि गेल!ओसभ आइ खूब खुश छल!
आइ तऽ मुत्तज्जीक जनमदिन छल आ ओकरा दुनू के रेलगाड़ी सऽ हुनका सँ भेंट करैक लेल जएबाक रहै।
मुत्तज्जी एहि जुड़वां भाई-बहिनक माय केर माय केर माय रहथि!
आ ओ मैसूर मे अज्जी संग रहैत छलीह, जे एहि दुनूक माय केर माय, यानि नानी, छलखिन।  ककरो बुझल नहि छलै कि मुत्तज्जीक जन्मदिन असल मे कहिया छल, लेकिन अज्जी सदिखनसँ मकर सक्रांतिक छुट्टीक दिन हुनकर जन्मदिन मनबैत छलखिन। "माय, केक खाय लेल भेटतय कि?"
पुट्टी पूछलक। "एकटा बड़का सन नरम-मुलायम स्पंजी केक, गुलाबी आइसिंगबला आ जेकर ऊपर गुलाब बनल होय?
""नहि," पुट्टा कहलक। "बुज़ुर्गक जन्मदिन पर केक नहि काटल जाइत अछि। आओर फेर 200 मोमबत्तीलगबैक लेल तऽ बहुत पैघ केक क जरूरत होयत।""मुत्तज्जी200 सालक नहि छथिन्ह, बुद्धू!"
पुट्टी कहलक, "माय, मुत्तज्जी  कतेक सालक हेथिन्ह?"
माय मुसुकीअयलीह, "हुनकासँ भेंट करैक लेल तऽ जाइये रहल छी, अपने पूछि लेब।"
मैसूरमे हरियर रंगक ओहि पुरान मकानमे पहुँचैत देरी दुनू  दौड़ैत सीधा मुत्तज्जीक कोठरीमे घुसि गेल!
"अहाँकेँ जन्मदिन मुबारक अछि मुत्तज्जी!
आई अहाँ कतेक सालक भऽ गेलियै?"
मुत्तज्जीदुनूकेँगलासँ लगबैत कहलखिन, "हम कतेक सालक छी?
ककरा बुझल हेतय?
आ एहिसँ की फरक पड़ैत अछि?
""हमरा बुझबाक अछि, बस!"
पुट्टा और पुट्टी एकसंग ज़ोरसँ बाजि पड़ल।
मुत्तज्जी मुसुकिअयलथि, "देखऽ, हमरा एतेक पता अछि जे हमर जनम होयसँ करीब 5 साल पहिने, हिन्दुस्तान भरिक महाराजाआओर महारानी लेल दिल्ली मे भेल भोजमे हमर महाराजा सेहो गेल छलखिन। एकटा अंग्रेज राजा और रानी भारत आएल छलखिन और तखन हमर महाराजा के सोनाक तमगा भेटल छल।""ओह!
भोज!
फेर तँ ओतय बहुत रास केक हेतै?
"पुट्टी पूछलक। "ओ कोन राजा छलखिन, मुत्तज्जी?
अगर अहाँकेँ पता होय तँ हम जानि सकै छी जे ओ एतय कहिया आयल छलखिन। फेर ओहि मे 5 जोड़यसँ पता चलि जएतै कि अहाँक जनम कहिया भेल रहए।"मुत्तज्जी कहलखिन, "किछु याद नहि अछि, पुट्टा।"पुट्टाक मुँह लटकि गेल।
"रुक," मुत्तज्जी कहलखिन, "कनेक और याद करय दे। ओह!
जखन हम तोहर बराबरिक, यानि 9 या 10 सालक छलियै, तखन हमर कका बम्बई सँ हमरासभकेँभेंट करैक लेल आयल छलखिन आ ओ हमरासभ के एकटा एहनसाफ़ रेलगाड़ीक बारे मे बतौने छलखिन जाहि मे सफ़र करय सँ कपड़ा गन्दा नहि होइ छलै।""साफ़ रेलगाड़ी?""हाँ!"
मुत्तज्जीचहकैत बजलीह, "बम्बईमे ओहि साल ओकर शुरुआत भेल रहय। ओहि मे सफर करैत केओ गन्दानहि होयत छलै। कपड़ा आ चेहरा पर कनेकबोकालिख, या मिट्टी, या गंदगी, किछुओनहि लागैत छल!"
दुनू विस्मयसँहुनका देखलक। भला रेलगाड़ी मे सफर कऽ केओओ गंदा होइत अछि की?
"फेर किछु सालक बाद,"मुत्तज्जीबात आगाँ बढबैत कहलखिन, "हमरबिआह भऽगेल छल। ओहि समय कानून छल जे बिआहक लेललड़कीक उमेरकमसँ कम 15 साल होयबाक चाहि। हमर बाबूजी कानुन कखनो नहि तोड़ैत छलखिन। तऽ ओहि समय हमर उमेर करीब 16 साल भेल हेतय। आ हमर बिआहक जल्दिये बाद तोहर मुत्तज्जाकेँ भेटि गेलै। बम्बईमे नौकरी भेट गेलय आ हम मैसूर छोड़िकए ओतय चलि गेलियै।" "जाहि सालअहाँक बिआह भेल छल, ओहि साल किछु खास बात भेल छलै कि?"
पुट्टा पूछलक। बड़ दुखसँ मुत्तज्जी कहलखिन, "हाँ, ओहि साल दशहरा पाबनिक समय, हमरसभक महाराजा एकटा बड़का बांध आ ओकरहि लग बहुत सुंदर बागक उद्घाटन कएने रहथिन्ह। मुदा हमओ सभ नहि देखि सकलहुँ किएक तऽ हम बम्बईमे रही।""बड़का बांध?"
पुट्टा उठिकए बैसि गेल। "की ओ एखनो अछि?"
मुत्तज्जीज़ोर-ज़ोर से हँसय लगलीह। "बिलकुल अछि!
एकदम चट्टान जकाँ मज़बूती सँ डटल अछि। ओहि बांध मे कावेरीक पानि इकठ्ठा होइत अछि। बांधक बदौलति, आब बरसातक दिन मे बाढ़ि नहि आबैत अछि, आ गरमी मे खेतक लेल सेहो पानिक अभाव नहि होइत अछि।"अज्जी केबाड़क दोगसँ अंदर झाँकैत पुछलखिन, "अम्मा, अहाँ के.आर.एस.
केर बात कऽ रहल छी की?"
"हाँ, के.आर.एस.।" मुत्तज्जी बड़ प्रेमसँ मायकेँ देखि कऽ कहलखिन, "तोहर अज्जी हमर पाँचिम संतान अछि, सभसँ छोट, लेकिन सभसँज़्यादा बुधिआर। अहाँसभकेँ पता अछि जे,  हमर बच्चा सभ ख़ास समयक अंतर पर भेल। हर दोसर मानसूनक बाद एक, आ जाहि दिन तोहर अज्जी'क जन्म होयबाक छल,ओहि दिन तोहर मुत्तज्जा'क केतहु अताओ-पता नहि रहै। बाद मे ओ बतयललथिजे ओ ग्वालिया टैंक मैदानमे गांधीजीक भाषण सुनय चलि गेल छला। आओर ओहि दिन हुनका एहन जोश आयल छल जे ओ भरि दिन बस "भारत छोड़ो” केर नारा लगबैत रहलाह। बुड़बक आदमी... छोट बच्चाकेँ भरि दिन परेशान करैत रहलाह।"
"भारत छोड़ो!"
पुट्टीक आँखि विस्मयसँ आओर पसरिगेल। "हमसभ इतिहासमे पढ़ने छलियै!
पुट्टा, ई वएह आंदोलन छियै जे 1942हि मे शुरू भेल छल, एकर मतलब अछि जे 1942 मे ही...""अज्जी जनम लएनेछलखिन," पुट्टा कहलक। "मुत्तज्जीनहि।""बात एखन शुरू भेल अछि," पुट्टी कहलक। "अज्जी, अहाँ कोन सालमे जनम भेल रहै छलियै?
""एहि साल हम 74 सालक भऽ जायब," अज्जी कहलथि। "तऽ हमर जनम भेल रहै...?"
पुट्टी जल्दीसँ  हिसाब लगाकए कहलक, "1942* मे!"
अज्जी मूड़ी डोलाय सहमति भरलथि।                                                                                                          *(2016 - 74 = 1942)
"जँ अज्जी मुत्तज्जी केर पाँचिम संतान छथि, आ हुनकर सभ बच्चाक बीच 2 - 2 सालक अंतर अछि ...", पुट्टा कहलक - "अगर अज्जी 1942 मे जनमभेलखिन ...""...तऽमुत्तज्जीक चारिम संतान जनम भेल छल 1942 - 2, अर्थात 1940 मे, आ तेसर 1940 - 2, अर्थात 1938, दोसर 1938- 2, 1936 मे आ सभसँ पहिल 1936 - 2, अर्थात1934 मे।""अर्थात मुत्तज्जी'क बिआह  -1932 मे भेल छल," पुट्टी कहलक। "जरूरी तऽ नहि," पुट्टा कहलक, "किएक तँ मुत्तज्जी ई तऽ नहि कहलखिन कि हुनकर पहिलुक बच्चा, हुनकर बिआहक 2 सालक बाद जनम भेल छल। ओ तऽ बस एतबे कहलखिन कि जाहि साल हुनकर बिआह भेल ओहि साल मैसूरमे एकटा बांध बनायल गेल छल।"
"भरिसक एहि सँ अहाँ सभकेँ किछु मदति भेटत, बच्चा," अज्जी कहलथि। ओ सभ लेल मुत्तज्जीक पसिनबला सेबै केर खीरसँ भरल कटोरी अनलथि। "के.
आर.
एस.
केर मतलब अछि कृष्ण राजा सागर बांध, आ ओकर  लगहि मे अछि वृन्दावन गार्डन्स। यादि अछि ने, हम पिछला साल ओतय संगीतक धुनक संग चलयबला फुआरा देखय लेल गेल छलहुँ?"
दुनू मूडी हिला कहलक, "म्म्म्म्म.." पुट्टी बाजल, "अहाँ सभसँ बढ़िआँ खीर बनाबैत छी, अज्जी!
""अज्जी, अहाँकेँ पता अछि कि के.
आर.
एस.
कहिआ बनायल गेल छल?
"अज्जी कनेक सोचिकए जवाब देलखिन, "पक्का तऽ नहि, मुदा अहाँ दुनू दुपहरिआक भोजनोपरांतअपन अज्जा'क संग लाइब्रेरी  जा कए ओतय पता कऽ सकैत छी।"
लाइब्रेरी मे पुट्टीकेँ मैसूरक इतिहासक बारे मे एकटा किताब भेटल। "ई देखू!"
ओ फुसफुसाय कहलक, "'मैसूरक 2टा सभसँ  प्रसिद्ध जगह, के .आर .एस.
बांध आ ओकर  लग बनल  वृन्दावन गार्डन्सकेँ 1932 मे जनता  लेल खोलल गेल छल।' "दुनू भाई - बहिन मुसुकीअयलथि। एकर मतलब ई अछि जे मुत्तज्जीक बिआह सत्तेही 1932 मे भेल छल।  84* साल पहिने!
*(2016-1932 = 84)
"मुत्तज्जाकेँ  लगैत अछि जे ओ 16 सालक छलखिन जखन हुनकर बिआह भेल छल," पुट्टी कहलक, "मुदा ओ 15  या 17 या 18 साल केर सेहो भऽ सकैत छथिन्ह।"पुट्टा कहलक, "ओ बतयने छलखिन जे जखन हुनकर बम्बईबला अंकल हुनका साफ रेलगाड़ीक बारे मे बतयने छलखिन तखन ओ 9 -10 सालक छलखिन। अज्जा भरिसक एहि बारे मे जनैत हेथिन्ह।”अज्जा अपन रीडिंग रूम मे छलथि। पुट्टी नहुएँसँ कहलक, "अज्जा, की पहिने लोक रेलमे सफर करैत गंदा भऽ जाइत छलै?
"अज्जा मूडी डोलायक कहलथि, "हाँ, किएक तँ तखन स्टीम इंजन होयत छल जे कोइला सँ चलैत छल, बिजली सँ नहि।" ओ कहलथि, "ओकर चिमनीसँ  कोयलाक कारी छाउर निकलिकिए सभ बस्तुपर चिपकि जाइत छल। बड्ड गंदगी भऽ जायत छल!
""बुझलहुँ ने पुट्टी!"
पुट्टा फुसफुसायल, "बिजलीबला  ट्रेनहि साफ रेलगाड़ी छलै।"
ओ झटपट भारतीय रेलवे पर एकटा किताब निकाललक आ ओहिमे देखबैत कहलक , "देखू , एहिमे लिखल अछि जे भारत मे सभसँ पहिने इलेक्ट्रिक ट्रेन आयल छल, 1925 मे बंबईमे।""आओर मुत्तज्जीक कहब छल जे ओ लगभग 9 सालक छलखिन। अगर ओ ठीक कहि रहल छथिन्ह तऽ, तऽ मुत्तज्जी 1916* मे जनम लेलथि!"
"मुदा ओ गलतो तऽ भऽ सकैत छथिन्ह," पुट्टी सोचैत कहलक।"ई  सुनिश्चित करय लेल," पुट्टा बजलक, "हमरासभकेँ पता लगाबय पड़त जे दिल्ली मे राजा आ रानीक जे शाही भोज भेल छल, आ जे मुत्तज्जीक जनम होयसँ  5 साल पहिने भेल छल, ओ 1911** के आसपास भेल या नहि।" दुनू भागिकए अज्जा लग पहुँचल।*(1925-9 = 1916); **(1916 -5 = 1911)
"अज्जा, 1911 क आस-पास मे कोनहु विदेशी राजा भारत आयल छल की?
...आओर ओकरा लेल एकटा शाही भोज भेल छल की?
"अज्जा सोचय लागल, "1911... ई तारीख़ एतेक जानल-पहचानल किएक लागि रहल अछि?
अह!
हाँ,ओहि साल तऽ बम्बई मे गेटवे ऑफ़ इंडिया बनायल गेल छल। आ ओ तऽ भारत पर राज करयबला ब्रिटिश राजा, जॉर्ज (पंचम) केर स्वागतमे बनायल गेल छल। आ तखन एक नहि, बल्कि बहुत पैघ-पैघ भोज भेल हेतै!"
अज्जा खुश होयत कहलथि। "एहि उमरेमे सेहो हमर स्मरणशक्ति काफी नीक छी। ""बिलकुल!
बहुत नीक अछि। " दुनू ज़ोरसँ कहलक, "धन्यवाद, अज्जा!"
आब  दुनू बच्चा जानि गेल छल जे मुत्तज्जी कतेक सालक छथिन्ह।
पाँच मिनट बाद, दुनू अपन घरक तरफ भागल जा रहल छल।"मुत्तज्जी!"
हाँफैत-भागैत दुनू सीधा  मुत्तज्जीक कोठरीमे घुसि गेल। "की मैसूरक महाराजा ब्रिटेनक राजा जॉर्ज (पंचम) केँ सोनक तमगा देने छलखिन?""आ..."
मुत्तज्जी ख़ुश होइत कहलखिन - "बिल्कुल सही!
जॉर्ज!
तू  दुनू कतेक होशियार छह!
""एकर मतलब अछि मुत्तज्जी जे अहाँक जनम 1916मे भेल। अहाँ 100 सालक छी!
"*(2016 - 1916 = 100)
"तोँ दुनू बड़का जासूस बनि गेल छह!"
अम्मा मुसुकीआयल।  "आ हमरा लगैत अछि कि तोहर दुनू आ मुत्तज्जीक ख़ास भोज होयबाक चाही - माने एकटा बड़का केक, गुलाबी आइसिंगबला आ जकर ऊपर लागल होय एकटा गुलाब!
""मज़ा आबि गेल!
वाह, जे बात छै!
हुर्रे!"
महाराजा – महारानीक शानदार भोज –  (आ संगहि इतिहास सँ जुड़ल किछु आओर मनोरंजक जानकारी)यादि अछि एहि कथामे मुत्तज्जी कतेक महत्वपूर्ण ऐतिहासिक घटनाक बारे मे बतयाने छलीह?
ई सभटा घटना असल मे भेल छल। तऽ चलू एकर बारे मे कनेक आओर जानि!
महाराजा महारानीक शानदार भोज(1911) – 1911 मे ब्रिटेनक महाराजा जॉर्ज (पंचम) आ हुनकर कनिआँ क्वीन मैरी, भारतमे पहिल बेर आयल छलथि, तखन ओ 400 सँ अधिक भारतीय महाराजा आ महारानीक लेल एकटा शाहीभोज कएने छलथि, जकरा कहल गेल छल दिल्ली दरबार। एहिमे आयल 200,000 अतिथिगणक भोजनक लेल कतेको बेकरीमे सभदिन 20000 सँ अधिक ब्रेड बनायल जायत छल आ 1000 सँ अधिक जानबर आ बकरा के काटल गेल छल!
बादशाह  कतेको भारतीय राजाकेँ सोनाक मेडल (तमगा)  देने छलथि, जाहिमे मैसूरक महाराजा कृष्णराजा वाडियार (चतुर्थ) सेहो सम्मिलित छलथि!
क्लीन ट्रेन (1925) –3 फ़रवरी, 1925 क दिन भारतक पहिल इलैक्ट्रिक ट्रेन बंबईक विक्टोरिया टर्मिनस सँ कुर्ला स्टेशन धरिक यात्रा केलक। आ एहिक संग, भारत एशियाक तेसर आ दुनियाक 24म एहेन देश बनि गेल जतय इलैक्ट्रिक ट्रेनक शुरुआत भेल। बांध जे कावेरी के बांधलक (1932) – दक्षिणी कर्नाटक आ तमिलनाडूमे कावेरी नदी बहैत अछि। एहि नदीक कारणसँ पूरा मैसूर बहुत उपजाऊ छल। मुदा, दोसर नदीक जकाँ, मानसूनक समय, एहि मे बाढ़ि आबि जाएत छल आ गरमीक समय, ई सूखा जाइत छल। मुदा एहि नदीक उपर एकटा बांध बनबैक संगहि एकटा जबर्दस्त बदलाव आयल। आ कृष्ण राजा सागर (के.आर.एस.)
रिसर्वोयर केर निर्माण भेल। आइयो एहि रिसर्वोयर सँ पूरा बंगलोर सहरकेँ पीअबाक पानि पीबैक पैन भेटैत अछि।
गाँधीजी'क भाषण (1942) - 8 अगस्त 1942 क दिन, बंबईक ग्वालिया टँक मैदानमे गांधीजी 'भारत छोड़ो भाषण' देने छलथि। गांधीजी लोक सभसँ कहलथि जे हुनका अंग्रेज़ी शासनक विरुद्ध लड़य पडतै। एहि लेल सभकेँ हिंसा नहि, बल्कि हुनका संग असहयोगक नीति अपनाबय पड़तै। एकर 5 सालक बाद, 15 अगस्त, 1947केँ अंग्रेजक शासन समाप्त भेल  आ भारत स्वतंत्र भेल। आइ ओहि शांत क्रांतिक स्मृतिमे ग्वालिया टैंक मैदानकेँ अगस्त क्रांति मैदान कहल जाइत अछि!
-
की भोर भऽ गेल?
अम्मी आ अब्बू हमरा उठेलैथ किएक नहि?की ओ बिसरि गेलैथ  जे हमरा स्कूल जेबाक अछि?
कहीं ओ हमरे तँ नहि बिसरि गेलाह?
कतय छथि सभ लोग?
"नुरैन!
अहाँ अपने आप उठि गेलहुँ!"
अम्मी कहलक। हम अम्मी के करीब चलि गेलहुँ। सभ एतेक संजीदा किएक नजरि आबि रहल अछि?
आ अम्मी, अब्बू, दादा, नानी, सब एतेक भोरे टेलिविजन केना देखि रहल छथि?
"अम्मी, आइ की इतबार छी?"
हम पुछलहुँ?हमर अम्मी स्कूलमे टीचर अछि। बच्चा के विज्ञान पढ़बैत अछि आ हम बेसीकाल संगे चलि के स्कूल जाइत छी।"नूरी, आइ स्कूल के छुट्टी कऽ  देल गेल अछि," ओ कहलक। "ओह!"
हम निराश हेबाक नाटक करैत कहलहुँ। मुदा असल मे तँ हमरा मोन मे लड्डडु फुटि रहल छल। "हमरा लगैत अछि जे जे आब हमरा वसीमक घर जेबाक चाही खेलेबाक लेल।"
वसीम आ हम दुनू गोटे दोसर जमात मे पढ़ैत छि, मुदा  हमर कक्षा अलग-अलग अछि। हम बचपने सँ एक दोसरक पड़ोसी छी। हम बहुतो छुट्टी एक संग गुजारने छी। खेलाइत सेबक पेड़ सँ लटकैत आ गुलाबक कियारी  सँ चिल्लाइत। हम ताबत घरि खेलाइत छलहुँ  जाबत घरि हमर घरवला हमरा पर खिसियाइत नहि आ एकटा कमालक बात बताबी, हम सँग मे चौदहटा खेलक आविष्कारो केलहुँ अछि। ओ हमर सबसँ नीक दोस आ प्रतिद्वंदी अछि।
अब्बू हमर दुध आ ओहि मे डुबा के खेबा लेल चोचि वोर क एकटा टुकड़ा देलथि। ई कश्मीरी रोटी वसीमक परिवार के बेकरी सँ आएल अछि। आ एहि मे खसखसाक सुंदर स्वाद अछि। हमरा ई बहुत पसंद अछि। "नूरी, वसीमक ओतय जेबाक कोनो फायदा नहि।"अब्बू कहलथि। ओ अपन अम्मी के संग कनेक दिनक लेल जम्मू गेल अछि।"
आजुक समाचार बहुत डरावना लागि रहल अछि। नानी टीवीक आवाज बढ़ेलथि। अम्मी,  अब्बू, दादु , आ  नानी आपस मे बिनु  कोनो शब्दक बहुत किछो कहि रहल अछि। जकरा हम शायदे कखनो बुझि पाएब। बात करैत अम्मी के भौव एना चढ़ल छले मानु दुटा पैघ प्रश्न-चिन्ह। अब्बू अपन सिर हिलाबैत होंठ सिकुरैत छथि। दादु किछु अक्षर  के धीरे-धीरे बुदबुदाइत अछि -क -र -फ -यु। ओ सब बहुत चिंतित नजर आबि रहल अछि।
ओना वसीम जम्मू किएक गेल अछि?
किछु दिन पहिने स्कूल सँ वापस आबैत, वसीम कहने छल जे अपना दुनु के साइकिल चलाबय आबक चाहि "चलु एक महिना सीखैत छी, फेर हम स्कूल जाइत मुकाबला करब। ठीक अछि? "
ओह!
भ सकैत अछि वसीम जम्मू अपन पितीयौत भाई रफीक सँ साइकिल चलाएब सीखय गेल होइय। आब हम साइकिल चलेनाय  कोना सीखब?
तखने अब्बू कहलथि जे आइ ओ दफ्तर नहि जाएत, अब्बू कहलथि "आइसी आर पी एफ क  जवानक संख्या सड़क पर आओरो बेसी अछि एहिलेल हमर सम्पादक कहलथि जे हम घरे सँ काज क ' सकैत छी। " अब्बू घर पर?
फेर तँ हमरा एकहुँ सेकंडक समय नहि गमेबाक चाहि।  "अब्बू  की अहाँ हमरा ई  नवका साइकिल चलेनाय सिखायब ?
सिखाउ ने अब्बू , सिखाउ ने!"
अब्बू  हमारा दिस देखलैथ आ कहलैथ, "जरूर नूरी सँ पहिने जल्दी सँ अपन नाश्ता खत्म करू। "हम जल्दी सँ नाश्ता खत्म करय मे लागि गेलहुँ।ओ महान दुध आ चोचिवोर रोटी!
अपन कमाल दिखा दियह। हमरा शक्तिशाली बना दियह साइकिल अभियानक लेल हमरा बहुत ताकतवर बना दियह!
मिशन साइकिल: पहिल दिन ई साइकिल अब्बू अम्मी दिस सँ हमर ईदक तोहफा छी। हम एकरा ताबत धरि साफ करैत छी जाबत धरि ई चमकय नहि लागय। ट्रिंग ट्रिंग। हमरा एकर घंटीक तेज आवाज पसन्द अछि। "अब्बू !!!!!
"नानी कहैत अछि, "नूरी, किएक चिल्लाइत छी?
अब्बू  किछु कालक लेल बाहर निकलैथ हे। बाहर के हाल चाल जानय।""मुदा अब्बू हमरा साइकिल सिखेबाक वादा केने छलाह।"नानी बगीचाक औजार नीचाँ रखैत अछि। "हम अहाँके सिखा सकैत छी। "ओ कहैत अछि। "मुदा नानी, अहाँके साइकिल चलाएब आबितो अछि?"
"नूरी, हमर बच्ची!
हम अपन स्कूल मे सब सँ तेज साइकिल चलाबैत छलहुँ। चलू, आब अपन पैर पैडल पर राखू , एकदम सोझ, दीवार दिस  देखू। आ पेडल मारबाक शुरू करू। "
हम अपन सामने क दीवार  दिस ध्यान सँ देखैत छी। पेड़ पर लागल असगरुआ आड़ू पर ध्यान केंद्रित करैत।  ध्यान सँ ..ध्यान सँ ..ध्यान सँ!नानी कतय छी?
जहिना हम नानी के देखै लेल पाछु घुमै छी, धड़ाम!
हमरा तँ ओ दिवार एकदमे नजर नहि आएल। नानी भागैत अबैत अछि, "नूरी  अहाँके चोट तँ नहि आएल?
"हम देखलहुँ। चोट ते नहि छल। मुदा  फेरो हमरा जोर सँ कानब आबि रहल छल। "साइकिल चलाएब कतेक मुश्किल काज अछि नानी।""बेकारक बात जुनि कर।" नानी हमर  माथ के चुमैत कहलक। साइकिल चलेबाक पहिलुक सबक ई अछि जे अहाँक नजर हरदम सामने हेबाक चाहि। दोसर सबक -खसय सँ कखनो जुनि डरु। साइकिल चलबैत खसब बहुत आम बात छी। खसिये के हम सीखैत छी।" हम अपन साइकिल पर वापस बैसि जाइत छी।
दोसर दिन "अपन मंजिल दिस... आगु बढु...
चलु!"
तेसर दिन  साइकिल चलेबाक अभ्यासक बाद, नानी आ हम सेब तोड़ैत छी। हम चुपेचाप बाहर सड़क पर एक नजर मारैत छी। सड़क सुनसान अछि। परिन्दो नहि पर मारि  रहल। "जखन अहाँक अम्मी अहाँक उम्रक छलीह हमरा सब के एहिना घरक अंदर रहय पड़ैत, "नानी बजलीह। पता चलल जे ओ अम्मी आ मौसी के सेहो  साइकिल चलेनाय सिखेलक अछि। ओ सब सेहो हरदम खसैत रहैत छल आ भागि के नानी लग आबि जाइत छले। "अहाँ बहुत बहादुर छी, हमर प्यारी नूरी। अहाँ एक दिन बहुत बढ़िया साइकिल चलएब।""वसीमो सँ बढ़िया?
"हम पुछलहुँ। "सब सँ बढ़िया!"
चारिम  दिन"नानी !!!!!
"ओह हो। नानी छत पर जाड़क ले सब्जी सब सुखा रहल अछि। आब साइकिल चलाबय मे हमर के मदद करत?
"हम  सिखाउ?"
अखबार पर नजर गरेने दादू पुछलक। दादू के एहि समय घर पर हएब बड़ अजीब छल। मुदा संगहि सँग बहुत मजेदार बात सेहो छल।"दादू, अहाँ अपन दोसक सँग सैर पर नहि गेलौं?
""नहि जा सकितौ। कर्फ्यू लागल अछि। नीक होइते कि हम अपन पोतीक पाछु भागि के कनेक कसरत क ली। "हम अपना आप के आड़ू देखबाक लेल दुबारा तैयार  करैत छी आ पुरा कोशिश करैत छी जे खसय पर ध्यान एकदम नहि दी मुदा फेर दादू हमरा एकटा खतरनाक सुझाव दैत छैथ। ओ पिछला पहियाक सँग जुड़ल ट्रेनर पहिया के निकालय चाहैत अछि!
कि हम सचमुच मात्र दू  पहिया पर साइकिल चला सकैत छी। ई तँ एकदम सर्कस जकाँ हएत। जखन हम ई बात दादू के कहलहुँ तँ ओ ठहाकका  लगाकय हँसय लगलाह। "सड़क पर सब कियो एहिना करैत अछि, नूरी "ओ कहलैथ। "अहाँके बस अभ्यास करबाक अछि। "किछु औजार के इस्तेमाल क के, हम आ दादू ओ छोटका पहिया निकालि देलहुँ।
पाँचम दिन आ...अ...अ...हा!
छठम  दिन हमर एखने बाहर जाएब मना अछि। "की ई दरवाजा उँच होइत जा रहल अछि?
"हम अम्मी सँ पुछैत छी।
सातम दिन "हम घर पर उबि गेलौं अछि। हम स्कूल जाय चाहैत छी। दरवाजा खोलु!
खोलु दरवाजा!
""काश हम अहाँके बाहर ल पबितौ, "अम्मी बजलीह, "काश अहाँके ई सब नहि देखय पड़िते।"
आठम  दिन "दादू , ई  कर्फ्यू की होइत अछि?
"हम  पुछलहुँ। दादू परेशान भ  जाइत अछि। जखन सरकार हमरा सँ कहैत अछि जे हमरा बाहर नहि जेबाक चाही किएक तँ बाहर जाएब सुरक्षित नहि अछि, "ओ कहलैथ।  हमरा अपन दोसक आबि रहल अछि। हमर अपन शिक्षकक सेहो याइद आबि रहल अछि। काश हम बाहर जा पाबितौ। "हमरा आओर कतेक दिन घर पर रहय पड़त?
"हम पुछलहुँ। "हमरा नहि पता नूरी। "दादू आह भरैत कहलैथ। पैघ लोग के  ई  कहब एकदम नीक नहि लगैछ - हमरा  नहि पता। लगैत अछि मामला वड़  गंभीर अछि। हमरा दादू के एतेक उदास देखब एकदम नीक नहि लगैछ, एहि लेल हम ठाढ़ भ 'जाइत छि   "ठीक अछि, बहुत भ ' गेल आराम!
चलु हमरा वसीम के रेस मे हरेबाक अछि
दसम दिन आब अम्मीक बारी अछि। ओ हमरा सही तरीका सँ ब्रेक लगेनाय सिखाएत  हम भरि दुपहर खुब अभ्यास करैत छी। जखन चायक समय दादू आ नानी बाहर अबैत अछि, हम अपन कौशल दिखावय लेल तैयार भ'जाइत छी। तखने हमरा जोर सँ एकटा आवज सुनाय दैत अछि। काबूम!
काबूम !
लोग चिल्ला रहल अछि। "हम की चाहैछ?
"अगिला शब्द हम जानैत  छी - आजादी!
हमरा आँखि  में जलन भ 'रहल अछि। अम्मी हमरा अपना कोरा मे उठबैत अछि आ हम घरक भागि आबैत छी।
भोजन कक्ष में हम सब एक दोसरा लग गोलाकार मे बैसैत छी सब खाँसि रहल अछि। "अम्मी, ओ की छल, हम पुछलहुँ। अम्मी हमरा गरदनि सँ लगा लैत अछि। "बाहर लोग लड़ि रहल अछि, हमर बच्ची "ओ हमर आँखि सँ पानि आबि रहल अछि, ओकरो आँखि सँ। "जखन एहन होअय तँ अहाँ अपन  रूमाल अपन नाक आ मुँह पर राखि लेल करू। ठीक अछि?
"हम अपन माँथ ओकर आओर करीब क 'लैत छी। हम थाकल छी आ डरल सेहो। ओना सब डरएल अछि। हमरा नानीक ओ शब्द याइद अबैत अछि जे ओ साइकिल सिखवैत पहिल दिन कहने छल। हमरा बहादुर बनबाक अछि।
ग्यारहम दिन अगिला भोर अब्बू हमरा जगाबैत अछि। "उठि जाउ आलसी बच्ची आइ हम अहाँके सिखाएब।""की एहन समय मे साइकिल चलाएब सुरक्षित अछि ?
"हम पुछलहुँ। "हम वादा करैत छी जे जँ किछुओ होइत अछि तँ हम अहाँक खयाल राखब, ठीक अछि?
"हम एखन सुनलहुँ अछि जे वसीम  किछुए दिन मे वापस घुमि रहल अछि। की अहाँ रेसक लेल तैयार नहि होमय चाहैत छी?
हम अब्बूक सामने साइकिल चलबैत छी, ठीक ओहि तरहे जेना दादू, नानी, आ अम्मी हमरा सिखेलक अछि। हम साइकिल मोड़नाय सिखैत छी।  आ साइकिल चलबैत आठक संख्या बनबैत छी, बिनु अपन पैर जमीन पर रखने।
जहिना हम असगरे साइकिल चलबैत उबय लगैत छी, वसीम घर घुमि अबैत अछि। चलु!
शुक्र अछि। अब्बू हमरा बतबैत छथि जे सेना किछु घण्टा लेल कर्फ्यू हटा देलक अछि। आ वसीमक अम्मी श्रीनगर वापस आबि गेल अछि। वसीम हमरा घर अबैत अछि आ संग मे टोकरी भरि के आनैत अछि खुब सनटा चोचिवोर, जे ओकर अब्बू दिस सँ अछि। हम ओकरा वएह आड़ू दैत छी जाहि पर हम मिशन साइकिल दौरान ध्यान लगा रहल छलौ।  हम  ओकरा सुरक्षित देखि बहुत खुश छी।  "जाऊ अपन साइकिल ल' आउ, वसीम," हम कहैत छी। वसीम उदास देखा रहल अछि। "हम ओकरा गली मे छोड़ि देने छलौं, आ हमर साइकिल लड़ाईक दौरान टेढ़- मेढ़ भ गेल।" ओह!
बेचारा वसीम!
आब हमर मिशन साइकिल कोना पुरा हएत?
रुकु,   हमरा लग एकटा रास्ता अछि।
मिशन साइकिल: अंतिम दिन
-
प्रियवर.., अहाँ तँ अपनेकेँ चिन्हिते छी।आ ईहो जे ई चिट्ठी अहाँ देखब नहि। मैम हमरा अहाँक 'मेंटर' बनबैत अहाँकेँ  किछु-किछु देखा देबा लेल कहने छली। कारणजे जे अहाँ स्कूलमे नव-नव आयलि छी। हमरा सहि शब्दक अर्थ नहि बुझल छल, तेँ शब्दकोश उनटाबऽ पड़ल। जे-से ओ बेसी किछु नहि रहथि। घर घुरैत काल अली, गौरव, सुमी आ रानी एहि प्रसंग हमरा पुछैत रहय। हम अकचकाइत कहलिए जे ताँ सभ की कहि रहल छह, से हम बुझलियौ नहि। मुदा से सत्य नहि छलै। हम कोना नै बुझितिए?
देखू, अहाँक कारणे हमरा अपन मित्र सभ लग फूसि बाजऽ पड़ल।
फेर, जय हो!माय कहैत अछि जे अनठियाकेँ आँखिआयब नीक बात नहि थिक। मुदा देखै छी जे अहाँकेँ सभ आँखियबैत अछि। ओ सभ हमरो निराडैत रहैत अछि, किएक तँ हमरा अहाँ लग हरदम 'मेंटर' बनल देखैत अछि। अहाँ हमरा लोकनिक स्कूलमे अयलहुँ किएक?
ओही स्कूलमे किए ने रहि गेलहुँ जतऽ पहिने छलहुँ?
अहाँक बुझल अछि जे काल्हि की भेलै?
सातम क्लासक आर दू टा दोस्तक संग  गौरव आ अली छुट्टीक बाद हमर पछोड़ घऽ लेलक।  ओ सभ की पूछने हैत, से तँ अहाँ बुझिए गेल हेबै। ओ सभ हमर बस्ता छीनि लेलक आ से घुरा नहि रहल छल। ओ सभ ओकरा सड़कक  कातक झोंझमे जुयाकऽ फेकि देलकै।  ओकरा अनबा लेल हमरा कुर्ता फाटि गेल। ओहि लेल  मायक फज्झतियो सुनऽ पड़ल। ई सभ तँ  अहीं दुआरे भेल ने!हम
अय!, ओकरा लोकनिसँ  हम यैह कहै छिए जे ओ जे-जे चाहैत अछि से अहींसँ जाकऽ पुछि लेअओ!
हमरासँ पुछबाक की माने?
ओकरा सभकेँ किएक होइ छै जे अहाँ लग की-की अछि आ ओ कोना काज करै छै - से हमरा बुझल अछि?
सत्त पूछी तँ हमरो मनमे वैह सभ प्रश्न अबै छल जे आन गोटे हमरासँ पुछैत अछि। जी, पहिले दिन जखन अहाँ वर्गमे अयलहुँ तँ एकटा बात हम गओर कयने रही। से ई जे अहाँ एक्के हाथें सभ-किछु करैत छी। अहाँक बामा हाथ कखनहुँ कनियों हिलितो नहि अछि। पहिल बेर हम नहि बुझि सकलिऐ जे बात की छै। पछाति, जखन अहाँक लग अयलहुँ तँ भेल जे सभ किछु जेना ठीक-ठाक नहि हो!
कने विचित्र बुझना जाइत छल।  बामा हाथ प्लास्टिक वा आने किछुसँ जेना झाँपल हो। ओ खेलौनाक हाथ जकाँ लगै छल। असलियत बुझबामे किछु समय लागि गेल।  ई तँ भोजन-काल जाकऽ रहस्य खुजल।  फेर कखनो। हम
अय!हमर सभसँ जेठ बहिन, जे दिल्लीमे इन्जीनियरिंगक पढ़ाइ करैत छथि, आइ फोन कयलनि। हम हुनका कहिलयनि जे हमर वर्गमे एक छात्राकेँ नकली हाथ छैक। ओ कहलनि जे ओकरा "प्रोस्थेटिक हैण्ड" कहल जाइ छैक।हमर एकटा सलाह सुनू। एहि ठाम अहाँ नव छी। ज अहाँ चाहैत छी जे अहाँकेँ लोकसँ हरदम कतियाअल रहबाक स्वभावकेँ छोड़ऽ पड़त। अहाँ हमरा सभक संग किए ने खेलाइ छी?
अहाँ झूला किए ने अबै छी?
ई तँ सभकेँ नीक लगै छै। आब तँ अहाँक अयना दू सप्ताह भेल। स्वयं आबि जाउ। हम हरदम तँ अहाँक 'मेंटर'/ मन्त्री बनल नहि रहि सकैत छी!
कखनो कऽ तँ हमरो नहि बुझि पड़ैत अछि जे अहाँकेँ कोना बुझाबी?हम।
फेर एक बेर - सुनू तँ।ओइ दिन भोजनक बाद जे किछु गेलै, से हम गओरसँ देखैत रही। उत्सुक हमहुँ भऽ गेलहुँ। ककरो एकोटा हाथ होयब अजूबा थिकै की?
अहाँक हाथे टा की पूरा बाँहि बनौआ थिक?
क्षमा करब, प्रोस्थेटिक छी की?
आइ सुमी आ गौरवक संग स्कूल आबि रहल छलहुँ। किछु गोटे एकटा खेल खेलाइत छल, अपने सभ मिलिकऽ बनौने छल। नाम रखने  छल - एकहत्थु चुनौती। नियम छलै - एके हाथे सभ-किछु करबाक अछि, जेना बस्ता समिआयब, कुर्तामे बटम लगायब।
सुमी अपन जुत्ताक फित्ता नहि बान्हि सकलि। खेलक बादो से ओ बिसरि गेलि। ओ ओझराकऽ खसि पड़लि। एँडी मे चोट लागि गेलै। मैम देखलथिन तँ ओहिपर एन्टीसेप्टिक मलहम लगा देलथिन। अलहनौनी लेल डाँटबो कयलथिन। कहलथिन - "बिनु फित्ता बन्हने जैतौ तखन?
"हमरा होइत अछि, चेतन उचितसँ अधिक चिन्तित भऽ जाइए।अहाँक,हम
सुनू!संयोग की थिकै, से जानै छी?
एकरा एना बुझू - जखन अहाँ कोनो विषयपर गप करै छी, आ कने कालक बाद ओ घटित भऽ जाइत अछि, सेहो एकदमसँ असंबद्ध  रूपमे। पछिला चिट्ठीमे सुमी आ ओकरा जुत्ताक फित्ताक सम्बन्धमे लिखने रहि। आ आइ हम अहाँकेँ जुत्ताक फित्ता बन्हैत देखलहुँ। वाह!
अदभुत!
तारीफ ई जे ई काज अहाँ हमरोसँ तेजीमे कऽ लेलहुँ, जखन कि हमर दुनू हाथ लागल छल। ज अहाँ संगी नहि रहितहुँ तँ हम जल्दी बन्हबाक बाजी लगाबितहुँ। अरे, स नहि, कहितहुँ ई जे एक्के हाथे बान्हब हमरो सिखा दियऽ। सत्ते कहै छी, घरपर एहन प्रयास हम कयने रही, मुदा से भऽ नहि सकल। अहाँ बुते कोना भऽ जाइए?
सम्भव, काल्हि अहाँसँ फेर पुछी।उत्सुकतापूर्वक,हम।
सुनू अय!अहाँक गप सुनलापर हम एक हाथे मारते रास काज करबाक प्रयास कयलहुँ, मुदा आखिरी कठिन छैक। एखन धरि हमरा ई बुझबामे नहि आयल अछि जे अहाँ ई सभ कोना कऽ लैत छी, जेना - स्नान करब, कपड़ा पहिरब एवं बैग सैंतब। ओहि दिनक भोजनक बाद हमरा ई अनुभव भेल जे अहाँ भने काजकेँ भिन्न ढंगे करैत छी, मुदा ओहिसभ काजकेँ अवश्य कऽ लैत छी जे आन क्यो करैत अछि।हम अपन पूर्वक गपक प्रति क्षमाप्रार्थी छी - खेलमे संग देबादऽ जे कहने रहि ताहि प्रति। हमरा होइत अछि जे अहाँ संकोच करैत छी। झूलामे संग देबाक प्रतिएँ सेहो। हमहुँ प्रयास कयलहुँ, मुदा जा धरि दुनू हाथ नहि लगयबै ता संतुलन बनौने रखब महा कठिनाह छैक। मुदा अहाँ तँ जंगल जिममे माहिर छी। भने अहाँ डारिपर लटकि नहि पाबी, किन्तु अहाँ ततेक तेज दौड़ि सकैत छी, अलीसँ सेहो बेसी, जकरा खेल-दिवसपर प्रथम पुरस्कार भेटल छलैक।इति,हम।
सुनै छी!फिल्म वास्तवमे मनोरंजक छल, आ कि नहि?
हम तँ ततेक हँसलहुँ जे पेटमे दर्द करऽ लागल, अट्टहास करऽ लगलहुँ। स्कूलमे फिल्म देखाओल जाइत छैक, से हमरा नीक लगैत अछि। कारण पढ़ाइसँ छुट्टी!
पछिला दिन, अहाँक नाम लिखयबासँ पहिने, बाघक बच्चाक फिल्म देखाओल गेल छलैक, जे जंगलमे भटकि गेल छल। ई सत्य घटनापर आधारित छलै, तेँ चिन्ताक बात छलैक। बाद मे बाघकo बच्चा भेटि जाइत छैक, आ ओकरा अपन परिवारसँ मिला देल जाइत छैक। सत्य घटनापर आधारित फिल्म डॉक्यूमेन्टरी कहबैत अछि। बाघक बच्चा बड़ सेहन्तगर लगैत छैक। कि नहि?परुकाँ साल, हमर घर लग एक पिल्ला रहैत छल, बड़ सेहन्तगर मुदा पैघ भेला उत्तर कोमलता नष्ट भऽ गेलैक। बेस तँ एखन चलि!हम।
सुनय छी अय!की अहाँ जानै छी जे जखन बसमे अहाँकेँ देखने रही तँ हम छगुन्तामे पड़ि गेल रही। इमरा एहि बातक भनक नहि छल जे हमरा दुनू गोटेक एकहि ठाम काज करैत छथि। किन्तु, हम प्रसन्न छी जे अहाँ ऑफिसक पिकनिकमे शामिल भेलहुँ। से एहि लेल जे परुँका जखन हम एहि प्रकारक पिकनिकमे गेल रही तँ ओहिमे इमर उमेरक कोनो बच्चा नहि छल। हम उबि गेल रही। बेस तँ एखन चलै छी। काल्हि स्कूलमे भेट होइए।
ज-जय!हमरा होइत अछि - अहाँकेँ पहिनहिँ सावधान कऽ दितहुँ। वार्षिकोत्सवक समयमे प्रिन्सिपल सर उत्तेजित भऽ उठैत छथि। ओ अहाँपर हुड़कि सकैत छथि - ककरो डाँटि सकैत छथि - तेँ एकरा खराब नहि मानब। हमर माय कहैत छथि, ओ बड़ तनावमे आबि जाइत छथि, कारण वार्षिकोत्सव परिणामेपर हुनक काजक मूल्यांकन निर्भर छनि। एकर की माने, से बुझब कठिन, मुदा हुनक परेशानी कहल नहि जाय!
अहाँ हुनक केस देखलियनि अछि?
बुझि पड़त जे बिजलीक खुजल तार छुबा गेल होइनि आ जबर्दस्त झटका लागल होइनि!
ओना, हमरा होइत अछि जे रानी हुनक कुर्सीपर बेग राखि नीक नहि कयलक।  तँ बेस, ओहिसँ पहिने कि प्रिन्सिपल सर ई पत्र लिखैत पकड़ि नहि लेथि - हम बिदा होइ!हम।
हेऽऽऽ!अहाँक नबका हाथ बढिआँ अछि। बेजाय नहि मानब, मुदा पुरना तँ एकदम अथबल छल। नाम ले छलाओ....!
नबका तँ गजब अछि। अहाँ तँ आब आंगुरो घुमा सकै छी आ मुट्ठीमे किछु लैयो सकै छी!
की हम आशा करी जे हाथ मिलेबाक अनुरोधकेँ अहाँ अन्यथा नहि मानब?
अरे!
ई बात मुँहसँ अकस्मात बहरा गेल!
काल्हि बुझबामे आओत जे एहि हाथसँ अहाँ किछु सामानो उठा सकैत छी। ओह!
हमरा एखन ई बुझबा जोग भेल अछि जे अन्तिम दू पत्रमे तँ अहाँक प्रोस्थेटिक  हाथक चर्चो ने कयने रही। साफे बिसरि गेल रही हम, से एहू लेल सम्भव छैक जे कहबा लेल हमरा लग बहुत बात छल। सभसँ रोचक तँ ई जे अहाँक हाथ लऽकऽ आब हमरा कोनो उत्सुकते नहि रहै अछि।  जानि ने किएक?
अहाँक मित्र -हम
दोस्तीक जाँच-दर्पणउपकारी लोकक बीच अहाँ कतेक उपयुक्त छी, तकर जाँच "दोस्तीक-जाँच-दर्पण" केँ हल कऽ कऽ करी - 1.
अहाँक शिक्षिका  स्कूलक नवागन्तुक छात्राकेँ पूरा स्कूल घुमयबा  लेल कहलनि अछि। ताहिपर अहाँक सोच की अछि?
अ.
वाह!
एकटा आर सखी भेटली। ब.
नव बच्चाक स्कूलकेँ स्वयं किएक ने घुमि-घुमि देखि लैत छथि?स.
बाप रे!2.
अहाँक वर्गक एक छात्रा वेंगराइत अछि। बाँकी बच्चा ओकरापर हँसैत छैक। अहाँक प्रतिक्रिया की होयत?अ.
किछु नहि!
ताहिसँ हमरा की?ब.
ओकरा अंठा देबऽ कहबै।  कहबै जे ओ सभ अविचारी अछि। स.
ओकरा जकाँ अनुभव करही, तखन ओकर क्लेश बुझबिही।
3.
अहाँक नवका सहपाठीकेँ पूर्वक पढ़ाओल पाठ बुझबामे कठिनता भऽ रहल छनि। ताहिमे अहाँक कोन प्रकारक सहयोग उचित होयत?अ.
वर्गक सभसँ तेज छात्रासँ नोट लेल अनुरोध करबैक जे ओकरा दऽकऽ ओकर मदति करैक। ब.
शिक्षिकाकेँ ओकरा कर्तव्यक दोहाइ दऽकऽ  मदति लेल अनुरोध करबैक। स.
ओकरासँ पुछबै जे हमर मदति चाहिए ओकरा?4.
अहाँक वर्गक नव छात्रा कने लजकोटरि अछि। ओ ककरो संग नहि खेलाइत अछि। अहाँ की करबैक?
अ.
अहाँ ओकरा किछु कहबै नहि। जखन लागल जयतै तँ स्वयं खेलाय लागत। ब.
ओकरा लग बजाकऽ खेलमे शामिल होबऽ कहबैक। स.
ओकरा लग जाकऽ बैसबैक।  भरिसक अहाँसँ गप करऽ लागय!
अपन अंक गनू:                 अ       ब      सप्रश्न1.
1       2       3प्रश्न2.
2       1       3प्रश्न3.
3       2       1प्रश्न4.
2       1       3 आब देखू  जे अहाँ कतेक अंक पौलहुँ आ एकर की मतलब अछि ...
4 सँ 6 अंक:अहाँ दोस्ती करैए लेल बनल छी। हरदम दोसरक मदति लेल तैयार। अहाँ एहि बातक प्रतीक्षा नहि करितौं जे लोग मदति मांगय। लोकक मदति मांगबासँ पहिनहि अहाँ मदति लेल प्रस्तुत रहैत छी। 7 सँ 9 अंक:अहाँ स्वतंत्र प्रकृतिक लोक छी आ मानैत छी जे सभकेँ एहने हेबाक चाही। मुदा तकर ई माने एकदम जे अहाँकेँ ककरो चिन्ता नहि होइछ। बस, अहाँ दोसर पर दबाब नहि बनबऽ चाहैत छी। 10 सँ 12 अंक:अहाँ कने लजकोटर, मुदा दयालु छी। अहाँ  दोसरकेँ मदति कऽ ओकरा सहज अनुभव करयबा लेल जे किछु कऽ सकैत  छी से जरूर करब। मुदा बिना कोनो देखाबाक।
-
चीकू अपना संगी-सहेलीमे सभसँ दुखी बचिया छ्ली।   ओ अपन कक्षाक सभसँ दुखी बचिया अबस्से छली।  शायद संसारक सभसँ  दुखी बचिया सेहो छली।
संगी-सहेली?
चीकूक केओ संगी-सहेली नहि छलैक। ओकरा संग केओ खेलाए नहि चाहैक। कारण, ओकर माथक ऊपर एकटा मेघ लटकल रहैत छलैक। कचरा मेघ।
ओहि कचरा मेघमे नारंगीक छिलका, बिस्कुटक खलिया पैकेट, टूटल खेलौना, पेंसिलक छीलन, टेढ़-टूढ़ प्लास्टिकक बोतल आ रंग-बिरंगक प्लास्टिकक झोरी रहैत छलैक। आ एहि सभक चारूकात रहैत छलैक भिनभीनाइत माछीक समूह।
एहन बचियाक संग केओ ने खेलs चाहए, जकरा माथ पर कचराक मेघ लटकल हो।  मानि लीअs जे केराक सड़ल छिलका जँ माथ पर खसि पड़तै तँ?
छी - छी!
चीकू नुक्का - चोरी सेहो ने खेलाए पाबए। मेघ देखिए कs सभ बूझि जाइक जे ओ कतs नुकाएल अछि।
ओ सोनाकें कहलकि, "चल, हम  आ तों संगे स्कूल चलैत छी।" सोना उन्टे मुहें चलि गेलि। "हम अहाँक पेंसिल छीलs बला ली?
"ओ स्वीटीसँ पुछलकि। स्वीटी ओकरा मुँह दुसि सीट बदलि लेलकि आ आशाक संग बैसि गेलि। चीकू के अपन खेनाइयो एसगरे खाए पडैत छलैक।  चीकूकें बुझएलैक जे मायक कहल करक चाही।  माय ओकरा कहल करथिन - कचरा जतए-ततए नहि फेकू।
"केराक छिलका बाट पर नहि फेकू।  बिस्कुटक खलिया पैकेट कचरादानी मे फेकू।" मुदा चीकू किछु ने सुनलक। ओ खाली हँसैत रहल आ जतs-ततs कचरा फेकैत रहल।
एक दिन माय बहुत तमसा गेलखिन।  कहलखिन,"आब यैह कचरा सब अहाँकेँ पछुऔने  रहत।" चीकू हँसैत रहल। दोसर दिन भोरे-भोर दुर्गन्ध आ माछीक भिनभिनीसँ चीकूक निन्न टुटलैक। कचराक मेघ ओकरा माथ पर लटकल छलैक। माय जे कहलखिन - से भs गैलेक। आब चीकूकेँ हँसियो ने निकलै।
चीकू सभ प्रयास कs चुकलि।  ओ चिचिया कए मेघकेँ दूर भs जाय लेल कहलकि। मेघकेँ कचरादानीमे फेकबाक प्रयास कएलकि।  मुदा कचराक ओ मेघ कोनो तरहें ओकर पाछाँ नहि छोड़लकै।  तखन चीकू बहुत बेसी दुखी भs गेलि।
तकर बाद एकटा घटना घटलैक। चीकू बालाकेँ केराक छिलका बाट पर फेकैत देखलकि। चीकू खौंझा गेलि। ओकरा चीकूक माथ परक कचरा मेघ नहि देखएलैक की?
ओ जोरसँ बाजलि, "रे बुड़बक!
बाट पर छिलका नहीं फेक। केओ पिछड़ि जएतै।" बाला कचराक मेघ देखि कए डेरा गेल।  ओ छिलका कचरादानीमे फेकलक।
अगिला दिन, कचराक मेघ छोट भs गेलैक। "ई कोना भs गेलैक?"
चीकू सोचए लागल।  तखन चीकू रीमा काकीकेँ प्लास्टिकक झोरी फेकैत देखलक।  "काकी!"
चीकू कहलक, "कृपा कs ई झोरी सब उठा लीअs आ फेरसँ प्रयोग करs लेल राखि लीअs"। रीमा काकी झोरी सब उठा कs चलि गेलीह।  अगिला दिन जखन चीकू उठल, तँ मेघ बहुत छोट भs गेल छलैक। चीकू मुस्किआयल। ओ बूझि गेल जे ओकरा की करबाक छै।
जखन केओ बिस्कुटक खाली पैकेट वा पेंसिलक छीलन फेकथि, चीकू हुनका रोकि दनि।  ओ सभटा टेढ़-टूढ़ प्लास्टिकक बोतल उठा कs कचरादानीमे फेकि देलक। ओकर गाम स्वच्छ भs गेलैक। आ एकदिन सब कचरा पूर्ण रूपसँ बिला गेलैक।  शायद आब चीकू संसारक सबसँ खुश बचिया बनि गेल।
चीकू फेर कहियो जतs-ततs कचरा नहि फेकलक।  आब ओकरा स्वच्छ गाममे रहब नीक लगैत छलैक।  मुदा, ओकरा एहि बातक भय सेहो छलैक जे कोनो दिन कचराक मेघ घूरि ने आबए। के जानए?
चलू!
कचराक मेघक बारेमे किछु गप करी।अहाँ कहियो ई विचार कएलियैक जे कचरा फेकलाक बाद ओ कतs जाइत अछि?
नहि, ओ अहाँक माथ पर मेघ नहि बनबैत अछि। ओ कचरा अहाँक घरक कात-करोटमे ढेरी बनि जाइत अछि।  जखने जतs-ततs कचरा फेकैत छियैक, ओ बाट पर जमा भs जाइत अछि।  ओहिमे सँ किछु घरक नाली सभमे फँसि जाइत अछि। ओहिसँ नाली सभ जाम भs जाइत अछि आ ताहिसँ माछी सब जन्म लैत अछि।  ओ माछी सब भयानक बीमारी पसारैत अछि। अस्वच्छ वातावरणमे रहब ककरो नीक नहि लगैत छैक।  चीकूसं पूछि कs देखियौक।
कचराक मेघ नहि बनैक, ताहि लेल अहाँ ई काज सब कs सकैत छी - - जतs-ततs कचरा नहि फेकू।- कचरा सदैब कचरादानीए मे फेकू।  कचरादानी नहि भेटए, तँ ताकू।- केरा खेलाक बाद ओकर छिलका बाट पर नहि फेकू।  कोनो छोट झोरीमे राखि लिअs आ जतs कचरादानी भेटए, तँ ओहिमे फेकि दियौक।  - बहुत वस्तु एहन छैक जे काजक नहि लागि सकैत अछि।  जेना कागजक झोरी।  मुदा, ओकर दोबारा प्रयोग संभव छैक। एहन वस्तुकें घर लs जा कs  फेरसँ प्रयोग करू।- कचरादानीक मुँह मूनि कs राखू जाहिसँ ओहिमे माछी नहि जाए।
Acknowledgement We wish to thank Mr. Pradip Bihari, theatre aficionado, creator of stories,published writer proficient in Maithili, Hindi and Nepali andrecipient of the Sahitya Akademi Award, 2007,  for supporting us and for graciously reviewing the translation of this book..
Project Lemon Choos aims to create and make available, quality children’s literature in Maithili – a language of north Bihar, foremost on many a children’s tongue, yet struggling to hold its own against other socially and politically dominant languages.
In addition to creating original works in Maithili, the project also involves translations of some of the choicest works in children’s literature from across the world, that validate children’s imagination and keep their inner world thriving.
We hope Maithil children savour these books, much like the Lemon Choos we all savored as children.
It is an initiative of the Aripana Foundation, a not-for-profit organization based in Darbhanga, Bihar.
To know more, visit www.aripanafoundation.org
फरीदा हरेक साँझ बुलय लेल जाय छथि।ओ अपना संगमे एकटा खाली टिफिनक डिब्बा आओर बड़का पानिक बोतल लैत छथि।
हुनकर पहिल पड़ाव, अपनभनसाघर।"की हमरा कनेक चाउर भेटि सकैछ?"
दुइये फानमे तरकारीक ठेला लग पहुँचि गेल।"हम कतेक रास पिचकल टमाटर लऽ सकैत छी?"
तीन फानमे चाहक दोकान लग पहुँचि गेल।"कोनहु टुटलाहा बिस्कुट अछि ?"
चारि फानमे समुद्रक कात…"हमरा आस अछि जे अहाँ हमरा लेल सभसँ महकैत माछ रखने होयब!"
पाँच फानमे पहुँचलकुम्हैनि लग।"हमरा लेल टुटल-भांगल कटोरीसभ रखने छी ने?"
छुच्छ चाउर!पिचकल टमाटर!टूटल बिस्कुट!महकल माछ!भांगल कटोरी!
फरीदा कोन योजनामे जुटल छथि?
मियाँउ!
मियाँउ!
बिलाड़िक भोज!
भौ!
भौ!कुकुरक जलखै!
काओं!
काओं!
काक सभक भोज!
ची!
ची!बगड़ासभक भोज!
आब टिफिनक डिब्बा मे  किछु नै बाँचल अछि…
…काल्हि धरि!
अपन आस-पड़ोसक जीव जन्तुकेँ खुअयबा सम्बन्धित जानकारी जँ अहाँ अपन आस-पड़ोसक जीव-जन्तुकेँखुअयबाक योजना बना रहल छी, तऽ किछ बातक ध्यान रखनाय आवश्यकअछि,-अपना आप सऽ अहि प्रश्न करू आओर सुनिश्चित करू कि अहाँ दीर्घकालक लेल जीव-जन्तु के खुआ सकैत छी?-सभक डेरा-दलान सऽ दूर कोनो खुजल आओर खाली स्थान उपलब्ध अछि?
-नित्य एकहि समय पर खुअयबाक प्रयास करी ।-दिन में एकहुबेर खुआयब एहि जीबसभकयथेष्ट सहायता करैत छैक जँओसभ खोराकीक व्यवस्था कs सकैत छी।- यदि अहाँ जीव-जन्तुक देखभाल करैत छी, तs सुनिश्चित करू जे ओ सऽ स्वस्थ रहय। स्थानीय पशु-चिकित्सालयमे सम्पर्कसँ एहि जीबसभक टीकाकरणक व्यवस्था करी।
-किछु जन्तु आओर चिड़ै जेना परबा, बानर आ मुसरी सबके खुअयलासँ, संख्यामे बहुते बढ़ि जाएत छै, तेँ ओकरासभकेँ नहि खुआयल करी।-भोजन संगहि जलक सेहो बहुत महत्व छै, विशेषतः घामक मासमे।माटिक घैलमे पानि ठण्डा रहैत छै।-तेलाह, नोनगर, मीठगर आ मसालेदार बस्तुसभसँ परहेज करी।अबारा कुकुरसभक कल्याणार्थ अशेष धन्यवाद।
-
पैघ काज त पैघ होइते अछि, ओकरा जोर के सामने कोनो आन के जोर नहि चलैत छैक!
छोट काज दोसर स्थान पर जरूर अबैत अछि, परञ्च ओकर महत्व कम नहि कहि सकैत छी। तात्पर्य ई जे जखन जाइक होइत छैक तँ जाइये पड़ैत छैक!
देह मे बाँचल गंदगी के निकास हेतु प्रकृति दबाब बनबैत छैक आ  ओकरा अनसुनी नहि कएल जा सकैत अछि!किछु लोक अपन घरे मे निबटा लैत छथि आओर किछु केँ बाहर जाय पड़ैत छनि। किछु काज भेलाक बाद जलक प्रयोग कs परिष्कृत होइत छथि  आओर किछु केँ  जलक प्रयोजने नहि होइत छनि। इतिहासक अलग अलग समय मे संसारक अलग अलग भाग मे  किछु अलगे तरीका  सब रहल अछि।
अतीतक शौचालयबहुत पुरान बात अछि, 3000 सालो से पहिले , सिंधु घाटी के लोक सभक गृह बहुत सुंदर छलनि जाहि मे घरेक अन्दर शौचालय छल। लोक बिल्कुल एकान्त मे अपन काज निबटा लैत छलाह आ  बाल्टी भरि जल उड़ेल कs गंदगी के नाली मे बहा दैत छलाह। एहि तरहेँ ओ लोकनि , अपन घरो के संगहि सडको के साफ सुथरा रखैत छलाह।
आजुक भारत ओ पाकिस्तान मे जे सिंधु घाटी सभ्यताक शुरुआत भेल, संसारक तीन सब सँ पुरान सभ्यता मे सँ एक छल। आ बांकी दू सभ्यता मिस्र वो मेसोपोटामियाक  छल।सिंधु घाटी सभ्यता अंतर्गत जे खंडहर हमरा सभ के भेटल अछि एहि सँ ई बोध होइत अछि जे ओ लोकनि बड़का बड़का मकान ओ इमारत बनेबा मे धुरंधर छलाह आ संगहि धातुक ओ भठ्ठी मे पकायल माटि सँ चीज सब तैयार करै मे सेहो। सँगे संग ओ लोकनि शहर भरिक गंदगी भरल जल सँ छुटकारा पाबैक लेल बड्ड सूझ बूझ के प्रयोग करैत नाला - नाली के जाल बिछेने छलाह।
ओहि दौर मे संसारक दोसरो भाग मे सेहो शौचक हेतु एहने मिलैत जुलैत व्यवस्था छल। मिस्र तथा बेबिलॉनियाक घर सभ मे सेहो शौचालय घरक भीतरे होइत छल। स्कॉटलैंड केर ' स्कारा ब्रे' आओर भूमध्य सागर इलाका मे 'मिनोअन क्रीट' केर घर सभक खंडहर मे एहने नाला सब निकलैत देखबा मे अबैत अछि। ई सभ देखि लगैत अछि जे शौचालय घरक अन्दरे होइत होयत।ओकर किछु समय उपरान्त, प्रायः 2000 वर्ष पहिले, रोम के लोक सार्वजनिक शौचालयक प्रयोग करैत छलाह।  एक नमहर  पाथर केर चबुतरा मे थोड़े थोड़े दूर पर  मोख जकाँ छेद काटल रहैत छलैक जेना कि ताला मे चाभी लेल छेद रहैत छैक।लोक सभ एहि मोख पर बैस बगल के लोक सभ सँ गप्प सप्प सेहो करैत छलाह संगहि शौचो क्रिया सँ निपटैत छलाह। हम कहलौं ने जे शौचालय "सार्वजनिक "होइत छल।
आब अहाँ सोचैत होयब जे शौच क्रिया उपरान्त ओ सभ सफाई कोना करैत हेताह?
हमरा  द्वारा ओ सभ बतेलाक बाद भ सकैत अछि जे  अहाँ सभ के होइत हैत जे कदाचित ई सभ प्रश्न नहि पूछल जाइछ।एक नमहर सन छड़ी होइत छल, जकर अगिला हिस्सा पर गदगर स्पॉन्ज लागल होइत छल। स्पॉन्ज बला हिस्सा के तसला मे राखल जल मे डुबा ,शौच क्रिया उपरान्त पाँछा मे लागल गंदगी के साफ करैत छलाह। अपन साफ केलाक बाद फेर ओ छड़ी दोसर पड़ोसी के द देल जाइत छल सफाईक  उपयोग हेतु आ ओ सेहो ओही तरहेँ ओकरा जल मे डुबा सफाई  करैत छलाह। अहाँक बास्ते एक टा हमर नीक सलाह अछि  जे जहिया कहियो अपना आप के ओहेन जगह पर पाबी तँ पहिल सीट पर बैसब।
रोम मे सभ कियो के ओहेन जगह पैखाना करैक लेल नहि जाय पड़ैत छलैक। जे बड़का रईस होइत छल  ओ अपनहि घर मे एक टा ओहेन बर्तन रखैत छल जाहि मे ओ शौच क्रिया क सकैत छल। शौच क्रिया करैक उपरान्त, बर्तन के बाहर सड़क पर खाली क देलनि, इएह करैत छलाह। आब अगर ओही समय मे जँ कियो सड़क सँ घुरलाह तँ ओ हुनकर भाग्यक दोष!प्रायः 500 वर्ष पूर्व, इंग्लैंडक महारानी एलिज़ाबेथ अपन घर मे शौचालय बनबौने छलीह। ओहि मे एक टा पाइप होइत छल जे बाहर बनल एक खैध सँ  जुड़ल रहैत छल। ओहि खैध मे शौचालयक मल बहि के जाइत छल। परञ्च ओ एहि शौचालयक अधिक उपयोग नहि क सकलीह कारण सीवर से अबै बला दुर्गन्ध सँ शौचालय  भरि जाइत छल जाहि सँ साँस लेनाइ कठिन। फेर की छियैक, ओ फेर सँ पात्र बला पद्धति पर आबि गेलीह।
आइ -काल्हिक शौचालयआइ-काल्हिक शौचालय मे दुर्गन्ध नहि अबैत अछि। ई केना संभव भs सकल हेतैक।1775 मे, अंग्रेज अविष्कारक  अलेक्जांडर कमिंग ओकर तरीका तकलनि।सीवेज लाइन सँ जोड़ैक लेल  ओ सीधा पाइप के स्थान पर ओ अंग्रेजीक अक्षर 'स' आकृति के पाइप के उपयोग केलनि।  एहेन कएला सँ मल-मूत्र आ गंदा पानि त पाइप सँ निच्चा चल जाइत छैक, परञ्च दुर्गन्ध ऊपर तरफ कथमपि नहि आबि सकैत छैक। अपने सब ध्यान देने हेबैक जे 'टॉयलेट' मे फ्लश केलाक बादो, हरदम थोड़ेक पानि भरले रहैत छैक।इएह पानि दुगर्न्ध के ऊपर अबै सँ रोकैत छैक अर्थात 'सील' के काज करैत छैक।
ठीक पुरान जमाना जकाँ,एखनो संसार के अलग अलग भाग मे अलग अलग शौचालय होइत अछि।कोनो कोनो जगह त शौचालय होइते नहि अछि। कतउ कुर्सी जकाँ बैसइ के व्यवस्था रहैत छैक आ कतउ बैसइ मे उकरु होइत छैक। कतउ ' फ्लश' हेतु जल सँ भरल बाल्टी रहैत अछि  आ कतउ पानि सँ भरल टंकी रहैत छैक जकर 'हैंडल' घुमेला सँ अथवा जिज्जिर खिंचला सँ 'फ्लश' लेल पानि निकलैत छैक। कतउ शौच क्रियाक उपरान्त कागज सँ पोछि कs सफाइ कएल जाइत अछि आ कतउ बाल्टी मे भरल पानि सँ वा नल सँ धोल जाइत अछि।
किछु शौचालय ओहेन होइत अछि जे  ओहि मे जल के प्रयोग होइते नहि अछि, जेना कि हवाई जहाज मे। उड़ानक समय होइ बला हलचल के कारणे कियो ई चाहतैक जे ' टॉयलेट पॉट,  जल नहि भरल होइक। जहाज मे एक शक्तिशाली ' वैक्यूम' होइत अछि जे मल के निच्चा बनल टैंक मे खसा दैत छैक। हवाई जहाज जखन निच्चा उतरैत छैक, तखन ओ टंकी  खाली क देल जाइत  छैक।जमीनो पर बिना पानि वला 'टॉयलेट' होइत छैक। ओ ओहेन ठाम बनायल जाइत अछि जतय पानि के अभाव अछि, जेना कि तमिलनाडू ओ महाराष्ट्र के दूर दराजक गाम मे। ई बढियाँ जकाँ काज क रहल छैक, त कियैक नहि आनो ठाम ओहने शौचालय बनाओल जाय?
कारण हम सब जतेक कम जलक उपयोग करबैक 'सीवेज' सेहो ओतवएक कम हेतैक आ हमर धरती ओतवएक सुन्दर भs जायत। बात सही छैक नै?
भविष्यक शौचालयजल रहित शौचालय कोना बनैत अछि?सर्वप्रथम ई ध्यान रखैक होइत छैक जे  मल आ  मूत्र अलग रहैक। ई ओतबो गंदगी भरल काज नहि जतबा सुनै मे लगैत अछि - बस 'टॉयलेट पॉट'     सोचि - विचारि 'डिज़ाइन' करैक होयत। जेना कि बाँसक एक चटाई जे जालीनुमा ढलान स्वरूप मे रहत आ ओहि सँ पानि तथा पेसाब बहि जाय संगहि मल एक अलग खधिया मे चलि जाय।
स्वयँ पेसाब सँ कोनो हानि नहि होइत अछि (पेसाब पर जमा होइ वला बैक्टीरियाक कारणे दुर्गन्ध तथा गंदगी पसरैत अछि,) तें हेतु ओकरा जमीन में जायल देल जा सकैत अछि, या फेर ओकरा उपयोग मे आनल जा सकैत अछि। उपयोग केना?
हम बतबैत  छी-पेसाब सँ 'हाइड्रोजन' अलग क ओकरा इंधन रूप में उपयोग कएल जा सकैत अछि।पेसाब मे 'नाइट्रोजन', 'फॉस्फोरस', आओर 'पोटासिम' सेहो रहैत अछि जे खादक काज करैत अछि।एहि तरहेँ पेसाबक  ठेकान लगेलाक बाद, ठोस मल के की कएल जाय?
जँ  मल के बढियाँ जकाँ छौर आ घास फूसक संग मिला कs खधिया मे पड़ल रहल देल जाय तँ करोड़ो 'बैक्टेरिया' किछु समय मे ओकरा बढियाँ जैविक खाद मे बदलि देत जे खेती लेल बड्ड काजक होइत अछि।
ई शौचालय हमरा सभ के ओहेन साफ सुथरा संसार बनबै मे सहायक होयत जतय मल त बेकार नहिये होयत अपितु एक फायदा बला चीज मे बदलि देल जायत।अगर कोनो शहर मे, सभ घर मे ओहेन शौचालय हो जकरा सँ कोनो 'सीवेज' बाहर नहि निकलैत होय,  बड़का बड़का महग 'सीवेज प्लांट'  के जरूरते नहि पड़त संगहि नाला सब होइत जे 'सीवेज' नदी और झील मे चल जाइत अछि से नहि जायत। नदी और झील सब गंदा होइ सँ बचि जायत। कदाचित ओ सभ भs जाइत अछि तँ  सभक भविष्य सँवरि जायत।
हम पृष्ठ-18 पर लूडो और साँप -सीढ़ी तरहक एक खेला द रहल छी। बस किछु दोस्त लोकनि के जमा करू, एक पासा ल  खेलेनाइ शुरू करू। निच्चा  देल गेल निर्देश सभ सँ अहाँ सभ के खेलाइ मे मदद भेटत।3 पररानीक मल पात्र, रानीक पात्रक अवैध उपयोग।सजा: 2 बेर लेल ओही शौचालय मे पड़ल रहू।6 पररोम केर टॉयलेटक पहिल सीट: गनीमत अछि!
पहिल स्पॉन्ज हमरे भेटत!
7 खाना आगाँ बढि जाऊ!
9 परशौचालय लेल पाँति मे अटकि गेलउँ!2 अथवा 4 आयला पर आगाँ  बढू।12 पररोमक 'टॉयलेट' केर अंतिम सीट:छी-छी!
नै चाही ई स्पॉन्ज?तँ, बैसल रहू। एक बेर छोरू।15 परमोहनजोदड़ो:वाह!अहाँ संसारक सबसे बढियाँ 'टॉयलेट' मे पहुँचि गेलहुँ। एक बेर आर पासा फेकू। जँ 2, 4,6 आयल तँ ओतेक खाना और बढू। जँ 1,3,5 आयल तँ दोसर केर पासा के ओतेक खाना पाँछा धकेल दियौक।
19 परओह!'
टॉयलेट' गंदा छोड़ि देलक!3 खाना पाँछा जाऊ।21 परबिना पानि के शौचालय:अरे वाह!
अहाँ तँ बिना पानिये शौचालयक उपयोग कय लेलौं।छोट रास्ता सँ आगाँ बढि जाऊ।23 परगंदा त ऊपर आबि गेल!बाप रे!
ई की भेलैक, अहाँ पर त गंदा उड़ि के पड़ि गेल!अहाँ आब 1 अथवा 6 एलहि पर आब आगाँ बढू।
-
जीतू अप्पन दोस्त सभक संग खेलि रहल अछि
सै तक गुनय के पाला आब जीतूक अछि
जीतू गुननाय आरम्भ कऽ देलक
विजू गाछक पाछा में नुकायल अछि
राजू मोटरकारक बगल में नुकायल अछि
सुमन एकटा केबाड़क पाछा में नुकायल अछि
अमन एकटा छिट्टा के निच्चा नुकायल अछि
बिजु एकटा ड्रमक भीतर नुकायल अछि
जाह!
जीतू गुननाय रोकि देलक|उँचालिसक बाद मऽ कथि आबैत छैक?
ओ एक बेर फेर एक-दू-तीन सऽ गुननाय आरम्भ केलक|ओक्कर दोस्त सबके फेर सऽ नुकाय पड़तै|
एक दिन गाममे बुढ़िया चांगकेँ चिट्ठी भेटलैक। ई चिट्ठी ओकरा बेटा चेनक छलैक, जे बहुत दूर बीजिंगमे रहैत छलैक। ओकरा चिट्ठी पढ़ऽ नहि अबैत छलैक, तेँ अपन घरक आगाँ ठाढ़ि भऽकऽ एहन लोकक बाट ताकऽ लागलि जे ओकरा चिट्ठी पढ़िकऽ सुना दैक। किछु कालक बाद बेन नामक एक सैनिक हाथमे नीकसन घड़ी घुमबैत ओहि बाटे जाइत छल। बुढ़िया चांग ओकरा रोकलकै आ कहलकै, "हे सैनिक बौआ, एकटा उपकार कऽ दियऽ। हमर बेटाक ई चिट्ठी पढ़िकऽ सुना दियऽ।" बेन लगले तैयार भऽ गेलैक।
ओ बुढ़ियाक हाथसँ चिट्ठी लेलक ओ तकरा खोललक। बुढ़िया अपन दुलरुआ बेटाक हालचाल बुझबाक उत्सुकताक संग बैसि गेल। सैनिक बेन चिट्ठीपर नजरि पड़िते भोकारि पाड़िकऽ कानऽ  लागल। बुढ़िया घबड़ाकऽ पुछऽ लगलै - "की भेलै बेन?
की भेलै?
कहू जल्दी। कोनो अनहोनी तँ नहि भऽ गेलै हमर बौआकेँ?"
मुदा बेन एको शब्द बाजल नहि। एक बेर बुढ़िया दिस तकलक आ पहिनुँसँ जोरसँ हाक्रोस कए लागल।
बेचारी बुढ़ियाकेँ पक्का विश्वास भऽ गेलैक जे ओकर बेटाक संग किछु अनहोनी अबस्से भेलैक अछि। आँखिसे नोर उमडि पड़लैक। ओ ओहो चिचिया उठलि। टप...टप...टप...टप दूनू गोटेक गालपर नोरक टघार बहि चललैक।
किछुए कालक बाद पेंग नामक ठेलावला ओही बाटे जाइत छल। अहाँ की सोचै छी जे ओ की कयने होयत, जखन ओहि  बुढ़िया आ सैनिककेँ ओना देखने होयत?
निश्चय, ओहो ठामहि बैसि गेल आ ओकरे सभ जेकाँ कानऽ लागल। बाप रे!
ओसभ केहन माहौल देलक!
तीनू छाती पीटि-पीटि भोकारि पाड़य - दै....बा....दै...बा.....पा....सै...प....ऊँ....ऊँ!
एहन दारुण कनबाक आवाज सुनि मास्टर मिंग, जनिक स्कूल बुढ़िया चांगक घरे लग छलनि, दौड़ल-दौड़ल ओतऽ पहुँचलाइ। किछु छात्रगण उत्सुकतावश सेहो हुनक पाछाँ लागल आबि गेल - किछु खिलाखिलाइत, किछु बतिआइत, किछु फुसफुसाइत - मुदा सभ प्रसन्न, किएक तँ एहि बहन्ने पढ़बासँ तँ छुट्टी भेटि गेलै। सामूहिक कानब सुनि मास्टर मिंग ओम्हरै दौड़लाह। ओ चिन्तित रहथि जे हिनका सभपर कोन विपत्तिक पहाड़ टुटि पड़लनि अछि। ओ खूब जोरसँ कहलनि, जाहिसँ ओसभ सुनि सकय - "की...भेल...अछि...?
कहू...। जखन किछु कहलकनि नहि तँ हुनका तामस चढ़ि गेलनि। "किछु कहब नहि तँ बुझबै कोना?"
- ओ गरजला। तकर बाद ठेलेवला पेंग सभसँ पहिने बाजल।
ओ अपन नाक पोछैत कहऽ लागल - हम सैकडो माटिक कुरबी बनौलहुँ जे बजार जाकऽ बेचब। सभटाकेँ गदहपर लादि बिदा भेलहुँ। बीच बाटमे रही तँ गदहा अपने परिछहीसँ डेराकऽ जोर-जोरसँ रेकऽ लागल आ कूदऽ लागल।हमर सभटा कुरबी चूर-चूर भऽ गेल। एक-एक कुरबीक हजारो टुकड़ी भऽ गेलै। सपथो खाइ ले'एकोटा नहि बाँचल। हम विचलित भऽ गेलहुँ। हमरा भेल जे खूब जोरसँ चिचिया उठी। मुदा हम अपनाकेँ रोकलहुँ, किएक तँ हम सोचलहुँ जे हम एहि घाटाकेँ पाटि लेब। तेँ कानबके हम रोकि लेलहुँ।आइ जखन एतऽ देखलिए जे दू गोटे भोकासि पाड़िकऽ कानि रहल अछि तँ हमरे फुटलाही कुरबीक आहि मन पड़ि गेल आ छाती फाटि गेल।
मिंग मास्टर साहेब किछु बजिताथी, ताहिसँ पहिनहिँ बुढ़िया चांग कहऽ लागलि - "आइ भोरे बिजिंगसँ हमरा बेटाक चिट्ठी भेटल। हमरा पढ़ऽ नहि अबैत अछि। तँ सैनिक बेनकेँ पढ़िकऽ सुना देबा लेल कहलियनि। मुदा ओ जहाँ कि चिट्ठी खोललनि कि जोर-जोरसँ कानऽ लगला। हमरा भेल जे हमर बच्चाकेँ कोनो अनिष्ट भऽ गेल अछि। की ओ कोनो संकटमे अछि?
आ कि की.... आ हम..'बेचारा बौआ चेन.... बौ...आ....चे....न.....' कहि कहि कानऽ लगलहुँ।मिंग मास्टर साहेब बुढियाँकेँ सांत्वना दैए रहल कि सैनिक बेन नोर पोछैत बाजल - "मास्टर साहेब, सत-सत कहै छी। जखन हम स्कूलमे पढ़ैत रही तँ पोथी पढ़ब हमरा नहि ओरिआय।  मास्टर सभ पढ़बथिन तँ ताहिपर हम ध्यान नहि दैत रही। आइयो धरि पढ़ब हम सीखि नहि सकलहुँ अछि। से, जखन ई बूढ़ी चिट्ठी पढ़ि देबा लेल कहलनि तँ ग्लानि सँ छाती फाटि गेल आ हम अपनाकेँ रोकि नहि सकलहुँ। भोकारि पाड़िकऽ कानऽ लगलहुँ।मिंग मास्टर साहेबक मुँह खुजले रहि गेलनि!!
!
झटपट लालटेम बनाउकी अहाँ जनैत छी जे कागतक आविष्कार चीनमे भेल छैक, जाहि ठामक ई खिस्सा थिक। चीनी लोकनि कागतपर कसीदाकारी लेल विख्यात छथि, जाहिसँ घरक सजाबटि कयल जाइत छैक। अहूँ कागतपर चित्र बनबऽ चाहैत छी?
तँ लियऽ, हम एक नमूना देखबैत छी। एकरा देखिकऽ अहूँ आसानीसँ कागतपर रंगीन लालटेम बना सकैत छी। जतेक चाही ततेक बनाउ आ अपन घरकेँ सजाउ।सामग्री:क.
रंगीन कागतक दू शीट (२१ सें.मी.
× २९ सें.मी.)
ख.
कैंची ग.
गोन
कागजक लालटेन बनयबाक बिधि
५.
दुनु सिरा के एक संग चिपकाउ जाहि सँ गोल बनि जाय। ६.
आब कागजक एकटा पट्टा काटू आ  जेना देखाएल गेल अछि ओहिना उपर चिपकाउ। अहाँक लालटेन तैयार होय वला अछि। ७.
किछु पट्टा आओर काटू आ ओकरा लालटेन निचला सिरा पर एना चिपकाउ जेना चित्र मे देखाएल गेल अछि। अहाँक कागजक लालटेन अहाँक घर सजाबै ले  तैयार अछि।
-
“अन्नू!उठू!कतेक निन मे छी!” अन्नू के माँ आवाज देलथिन्ह। “माँ कनेक सूतय दियऽ।” “ठीक अछि, तखन हम असगर जा कऽजुई काकीक बुच्चीकेँ देख अबैत छी,” माँ कहलथिन्ह।
अन्नू फुर्ती सँ उठि बैसलीह,“बुच्ची?
की ओ बुच्ची नान्हिटा छथि?
गुड़िया जेना?
कनेक रुकू, हमहूँ जाएब।”
अन्नू झट सँ तैयार भऽ गेलीह। ओ बिनु नखरहि अपन दूध पीबि गेलीह।जखन हुनकर माँ केस काटबाक प्रयास कएलन्हि तऽ अन्नू कनेको नहि कनलीह।
काकीक घरमे घुसिते अन्नू जोरसँ बजलीह, “काकी!
बुच्ची केतय?”शऽऽ!
जुई काकी अपन आङुर ठोर पर राखि बजलीह।“धीरे, बुच्ची सूतल छथि।”“सूतल!” अन्नू बजलीह कतेक नीरस!
अन्नू उदास भऽ गेलीह।
माँ अन्नू केँ अपना लग खींचि लेलथि। “बुच्ची अखन बड़ छोट अछि,अन्नू।अहाँहुनका तंग नै करियौन्ह।अहाँहुनकर जेठ बहिन छियैन्ह!”जेठ बहिन!
अन्नूकेँ नीक लगलन्हि। मुदा बुच्ची सूति किएक रहलीह?
तखने हुनका एक छोट सन चीख सुनाइ पड़तन्हि।“ओ जागि गेलीह,” काकी बजलीह, आओर बुच्चीकेँ माँ'केँ दऽ देलथिन्ह। “हमहूँबुच्चीकेँलेबए चाहयछी,” अन्नू कहलथि।“नहि, नहि, अन्नू!
अहाँसँ नहि होएत।अहाँअखन बड़ छोट छी,” माँ कहलथिन्ह।“मुदा हम  तऽ जेठ बहिन छी,” अन्नू बजलीह।
बुच्चीकेँ माँ'क कोरा बैसय लेल किएक चाहियै?
हमरो माँ'क कोरामे बैसबाक अछि, अन्नू सोचलथि।मुदा माँ कहलथिन्ह,“अन्नू दूर हटू!
अहाँ बुच्चीकेँ तंग नहि करियौ। ओ कतेक छोट अछि।”
बुच्ची धरि चिचिआ रहल। “ऊँऽएँऽऽ….”“हे यै, हमरा जनैत धरिया गील भऽ गेल छै,” काकी कहलथिन्ह।काकी बुच्चीकेँ साफ कऽ धरिया बदलि देलथिन्ह।बुच्ची प्रसन्न भऽ किलकारी देबय।
अन्नू केँ घृणा होमय लागल। केहन खराब बुच्चीअछि। जंघियामे पेखाना कऽ देलकै!माँ आओर काकी तऽ बताह जकाँ अनेरे ढरल रहय छथि!
ओसभबुच्ची पर तमसएबो नहि केलीह।
जँ हमरा जंघियामे गलतीयोसँ लगही भऽ जाएत अछि, माँ हमरापर आँखि देखा तमसाय छथि।मुदा एहि बुच्चीकेँ ‘कुच्ची-कू, आले-आलेऽऽ’ करैत अखन हिनका देखियौन्ह। रुकू ने, जाबय हम घर नहि पहुँचय छी।पहुँचितें हम बाबाकेँ कहबन्हि जे माँकतेक पक्षपात करैत छथि।
माँ घर चलू,अन्नू चिचिएलथि। “मुदा किएक,अन्नू,अहाँकेँ  बौआ नहि नीक लगैत अछि?” काकीपुछलथि। “छी!” अन्नू कहलथि।“बुच्ची जंघियामे पेखाना करैत अछि, हम हुनका स नहिये गप्प करबन्हिआ नहिये खेलयबन्हि। हमरा अहाँक बुच्ची नहि पसिन छथि। अहाँ एहन बकलेल बुच्ची अपना लेल किएक अनलहुँ?”
घर घुरैतकाल अन्नू अपन माँसँ पुछलथि, “माँ हम छोट कखन बनब?”“अहाँ फेरो छोट नहि होएब,” माँ कहलथिन्ह। “अहाँ आब पैघ होएत जाएब।”“हम पैघ नहि होमय चाहैत छीहमरा बुच्ची बनबाक अछि आ अहाँक कोरामे सुतबाक अछि।हमरा चम्मचसँ दूध पीअबाक अछि बाबाक कान्हपर बैसि बाहर घुमबाक अछि आओर..”अन्नू भरि रस्ता बड़बड़ाइत रहलीह।
दोसर दिन माँ कहलथिन्ह, “अन्नू अपनासभ अहाँबला छोट कपड़ा, खेलना आ झूला जुई काकीक बुच्ची लेल दऽ देबन्हि, ठीक छै ने?”
“नहि,” अन्नू चिचिअयलीह। “ओ हमर गेंद आ झूला छी।”“ठीक छै, मुदा ई कपड़ासभ तऽ आब दऽ दियैन्ह?
ई सभ बड़ छोट छै,” माँ बजलीह।“नहि।” अन्नू फेरो चिचिअयलीह। “हमरा ई सभ पहिरबाक अछि….
अखने!”तखन माँ छोटकी फ्राॅक अन्नूकेँ पहिराय देलथिन्ह। आ छोटकी बच्चासभबला टोपी सेहो माथपर लगा देलथिन्ह।
अन्नू भरि घरमे ठेहुनिया दैत रहलीह।ओ माथपर संतुलनसँ गेंद राखि चारू कात बुलैत रहलीह, हाक दैत - “दही, ताजा दही।”ओ झुनझुना बढ़बैत खेलथि: झुन-झुन-झुन।
अन्नू झूलामे चढ़ि बैसलथि। ओ चाहथि जे ओहिमे पड़ि सूति रही आ अपन औंठा चूसैत रही। मुदा ओ अँटबे नहि केलथि। हुनकर पएर एक कात अटकि गेलन्हि आ ओ अपन बाँहि सीधा नहि कऽ पाबथि। कसल छोटकी फ्राॅक घुट्टी काटन्हि। अन्नू तंग-तंग भऽ गेल रहथि। एहिमे कोनहु आनंद नहि लागन्हि।
अन्नू माँ'केँ कहलन्हि, “माँ, किएक नहि अपनासभ ई फ्राॅक, टोपी आ झूला जुई काकीक बुच्चीकेँ दऽ दियन्हि?”“सभटा दऽ दियन्हि?
मुदा तखन अहाँ की करब?” माँ पूछलथिन्ह।“माँ, आब हम पैघ बहिन छियै, छियै ने?
एक बेर अहाँ जखन पैघ बहिन बनि जाएत छियै, तऽ ढंगक कपड़ा पहिरबाक चाही आ खाटपर सूतबाक चाही।”“ओहो, सत्ते?
हमरा बूझले नहि रहय।” माँ मुस्कीआइत बजलीह।अन्नू अपन कपड़ा पहिरि बजलीह, “माँ बुच्चीकेँ कहबै जे ओकर पैघ बहिन ओकरा ई सभ देलकै। कहबै ने?”अन्नू अपन गाड़ी पर कूदि खेलएबा लेल चलि गेलीह।
-
“माँ!
हमर एकटा दाँत हिलैत अछि।”ई बुनुक पहिल हिलैत दाँत अछि।ओ उत्तेजित अछि, किन्तु﻿ कनेक डेरायल सेहो अछि।
“अपन जीह लऽकऽ ओकरा ठेलू,” माँ कहैत छथि।बुनु ठेललक,फेर ठेललक,आर फेर फेर ठेललक।“ई एखन टुटइवला नहि अछि,” माँ कहैत छथि। “किछु रुकि जाउ आ तखन ई अपनहि आप टुटि जैत।”
बुनु पापा लग जाइत अछि। ओ बजैत अछि, “पापा, हमर एकटा दाँत हिलैत अछि।”पापा कोमलतासँ दाँतकेँ हिलाबैत कहैत छथि, “किछु समय प्रतीक्षा करू। पछाति, ई अपनहि टूटि जैत।”
किन्तु, बुनु प्रतीक्षा नहि करऽ चाहैत अछि। ओ एकटा लाम्ब ताँतिक डोरि लाबऽ लेल दोड़ैत अछि।डोरीक एक छोरकेँ अपन दाँतमे आ दोसर छोरकेँ केबाड़क  गाँठमे बान्हि दैत अछि।
बुनु फरस पर बैसिक प्रतीक्षारत भऽ जाइत अछि।
अन्तोगत्वा, ओ उबि उठैत अछि। डोरिकेँ गाँठसँ खोलि दैत अछि आ दीर्घ श्वास लैत अपन बिछौनपर बैसि जाइत अछि।
किछु कालक बाद, ओकर बहिन चुन्नु आबैत अछि। ओ केबाड़ देखबैत कहैत अछि, “ई तऽ विकट विचार अछि। एहिसँ नीक जेँ हम डोरि पकड़िक घीचि दी आ अहाँक दाँत टूटि जैत।”
चुन्नु अपन आंगुरसभकेँ चटकौलक। बुनु अपन आँखि मुनि लैत अछि आ मुँह बबैत अछि। “एक, दू, तीन!
चुन्नू टानि दैत छथि।” ऊई माँ!
“बुनु  चिचिया उठैत अछि।” ई एखन टूटऽ वला नहि अछि। “- चुन्नू कहैत अछि।” किछु काल धरि प्रतीक्षा करू, ई अपनहि टूटिकऽ खसि पड़त।
बुनु - “ई दाँत कहियो टूटऽ वला नहि अछि!”माय कहैत छथि - “हमरा लोकनि जहिया नेना रही, अपन दाँतकेँ छत पर फेकिकऽ मूसकेँ कहियै ओकर अपन दाँत देबऽ लेल किएक कि मूसक दाँत जकाँ मजगूत दाँत चाहैत रही।”बुनु दौड़िक बाहर जा जोरसँ बजैत अछि, “मूस भाइ, मूस!हइयै हमर पैघ मजगूत दाँत अहाँक लेल अछि।जेँ अहाँकेँ पसिन हुए तऽ आबिकऽ लऽ लिय।”
ओहि राति, बुनु सपनामे एकटा बड़का मूसकेँ देखैत अछि। मूस अपन दाँतकमुसरी अप्पन दाँतक बीच  कोनो चमकैत वस्तु घयने अछि। ओ रुकिकऽ बुनुपर स्थिर नजरि खिरबैत, तीव्र गतिसँ बिलमे भागि जाइत अछि।
जखनहि बुनु सूतिकऽ उठैत अछि कि जीह लऽकऽ अपन दाँतकेँ ठेलैत अछि।किन्तु, ओतऽ तऽ किछु छैके नहि। की ओ ओकरा गिरि लेलक?
की केओ जखन ओ सुतलि छलि, मुँहसँ निकलि लेलकैक?
आखिर, ई कतऽ अछि?इएह एतऽ अछि!
तकियाक बगलमे। बुनु दाँत उठा लैत अछि आ भागिकऽ बाहर अबैत अछि।
बुनु - “मूस भाइ मूस!
कृपया हमर दाँत लऽ लिअ आ एकटा नव दाँत दिअ!”ओ अपन दाँत छतपर फेकि दैत अछि आ दौड़ीकऽ अपन मायकेँ कहबा लेल भीतर जाइत अछि।
-
Have you met my Aaji?
Everyone says that my Aaji has a tail.
हमर दाइजीसँ अहाँकेँ भेंट अछि?
सभगोटे कहैत छथि जे हुनकर नाङरि छन्हि।
Aaji’s tail follows her all day  long,दाइजी'क नाङरि भरिदिन हुनकर पाछु -पाछु चलैत।
Mumma says it even does a pirouette, when Aaji sings my favourite song.
माए कहैत छथि जे नाङरि प्रसन्न भऽ एक टाङ पर नाचय लगैत छै, जखन दाइजी हमर पसिनक गीत गाबय छथि।
I wonder why I haven't seen the tail yet?मुदा आश्चर्य जे आइ धरि ओ नाङरि हम नहि देखलहुँ।
Papa says the tail is growing long and strong.
The tail even answers Aaji's phone, when she gets a call.
बाबूजी कहैत छथिन्हजे नाङरि नमहर आ मजगूत भेलजा रहल अछि। एतय धरि जे ओ दाइजीक फोनक उत्तर सेहो दऽ दैत छै।
What!
Why haven't I seen the tail yet?
ओह!
तऽ अखनि धरि हमरा नाङरि किएक नहि देखाएल?
My teacher says the tail helps Aaji a lot.
The tail even helps water the plants in the pots.
हमर मैडम  कहैत छथिन्हजे नाङरि दाइजी'क  बड़ मदति करैत छन्हि। नाङरि तऽ गमलामे लागल गाछसभमे पानि सेहो पटा दैत छन्हि।Sigh!
Why haven’t I seen the tail yet?
ओह!
हम अखन धरि किएक नहि देखलहुँ ओहि नाङरिकेँ?
The bus driver says the tail sits next to Aaji in the bus.
The tail imitates everything that she does.
बस चलबयबला ड्राइवर कहैत अछि जे नाङरि बसमे दाइजी'क बगलमे बैसल रहैत अछि। ओ जे किछु करय छथि तकर नाङरि नकल उतारय अछि। Someone please tell me, why haven't I seen the tail yet?
हमरा केओ कहब जे हमरा किएक नहि ओनाङरि देखाएत अछि।
One day I asked Aaji, "Everybody says that you have a tail.
एक दिन हम दाइजीसँ  पुछिए लेलियन्हि, "सभ कहैत अछि जे अहाँक नाङरिअछि!"
But why haven't I seen the tail yet?"
मुदा अखन धरि ओ नाङरि हमरा किएक नहि देखाएल अछि?
﻿Aaji laughed out loud.
She pulled out her phone.
दाइजी जोरसँ हँसय लगलीह। ओ अपन फोन निकालि देखयलन्हि।Look!
It's me.
अरे वाह, देखू!
ई तऽ हम छी।And that's me, it's me again.
It's me everywhere!
आ ओहो हम छी। हैये, फेरो हम छी। अरे, हमहीं छी सभठाम!
Now I know why everyone says that my Aaji has a tail.
आब हमरा बूझयमे आएल जे किएक सभगोटे कहैत छलथि जे हमर दाइजी'क नाङरि छन्हि ।
Because it was always me following Aaji on her small and big trails.
किएक तऽ दाइजी'क सभटा छोट-पैघ काजमज हम नाङोजकाँ हुनकर सङ रहैत छियन्हि।
-
त्रिकोण बा तिकोन आकारक छत पर देह ऐंठैत बिलाड़ि।
आयत आकारक चौकोन जङला बा खिड़कीसँ तकैत बिलाड़ि।
कँपैत बिलाड़ि पर घनाकार बरफक खण्डम्याऊँ.. किट्.. किट्.. किट्.. ओह, कतेक ठण्ढा!
चतुर्भुज आकारक गुड्डी उड़बैत बिलाड़ि।
वर्गाकार पट्ट पर चौसारि खेलैत बिलाड़ि।
म्याऊँ.. खर्र.. खर्र..पंजासँ नोछरैत बिलाड़ि।बेलन आकारक गाछक डारि देखि प्रसन्न बिलाड़ि।
गोल बा वृत आकारक आसनी पर औंघाएत बिलाड़ि।
अण्डा आकारक अएनामे मुँह निहारैत बिलाड़ि।
म्याऊँ.. सुरुक.. सुरुकशंकु आकारक आइसक्रीम कोण पाबि गदगद बिलाड़ि।
षटकोण आकारक मधुमाछीकछत्ता लग ठाढ़ बिलाड़ि।
अर्धचंद्राकार बा आधा चानक बारेमे कल्पना करैत बिलाड़ि।
भूखसँ तपाएल बिलाड़ि लेल पिरामिड आकारक समोसा।म्याउँ ....कुर्र...कुर्र!
1.
त्रिकोण2.
वर्ग3.
आयत4.
अण्डाकार 5.
वृत
1.
घन2.
बेलन / थम्ब 3.
कोण / शंकु 4.
पिरामिड 5.
गोलाकार
की अहाँ अपन चारू कात आन-आन तरहक आकारसभ आ ओहिसँ खेलाएत बिलाड़ि ताकि सकैत छी?
-
धूमधड़का!
धूम धड़ाका!
धूमधड़ाका!
धूम!अनगिनतभेड़सभ हुनकर पसिंदक मोहिन वृक्षक आस-पास मिमियारहल रहै, जखन किदिची ओही वृक्षक बेसऊंचाईवला डाढ़ि पर ठेहुनकबलें लटकल झूलि रहलरहथि। हुनकासँ बाजी लगबयवला हुनकरतीनू भाई मोटका डाढ़िवलावृक्ष पर चढ़यमे लागलरहथि।
'दिची!'
चीड़, बाँज, देवदार आओर मोहिन वृक्षकजंगलमे हुनकर दादा माने पिताकसोर करबाक आवाज़ गूँजि गेलन्हि। 'आउ हमरा संग, नदीक ओहि पार, दाईमाँ'क घर।' खच्चर पर हुनकर सभक बहुत रासकाजक समान लादल रहैन्ह। 'चलू ,आउ हमरा संगमे।बच्चासभ ,भेड़ हाँकि ठीक ठाक घर पहुँचादेबै।'
'हमरासभकेँअपना संग नहि लऽचलब कि?
'श्याम रूसैतबजलाह। 'अगिला बेर,' दादा कड़गर स्वरमे बजलथि। 'दाईमाँ क मोन आइ-काल्हि बहुत ख़राब छन्हि। दिची किछु दिन ओतहि रहतीह आ हुनकर पहिने जकाँ स्वस्थ होय धरि देखभाल करथिन्ह।'
दादाखच्चरक रास पकड़ि ओकराठेहुन धरि गहींर नदीकधार पार करयलथि। दिचीअपन घाघरा हाथसँ ऊपर उठा समेटि लेलन्हि , जाहिसँ ओ सरलतासँ चट्टानसभपर कूदि-कूदि धारपार कए सकथि। सर्दबरफ़वला पानिमे पएर पड़यसँ हुनकरटड़वा कनकनाय लगलन्हि। तखनहि हुनकर पएर पिछड़लन्हि आओ छपाकसँ पानिमे खसि पड़लीह।
'सम्हारि कए !'
लगहिमे माछ पकड़ैत हुनकर काका सावधान कयलथिन्ह।तहिखन अचानक नदीमे पानिक बहाव तेज भऽ गेलै। देखैत-देखैत नदी उफनय-गरजय लागल , आओर ओ सभ भयानक बाढ़िमे फँसि गेलथि। काका दिचिक बाँहि पकड़य लेल दौड़लाह।
हुनकरबामा पएर बहावक संगगुड़कैत आएल चट्टानक बीचमेफँसि गेलन्हि। नदीक उफानमे दादाधुंधियाएल देखा रहल रहथि,आओर हुनकर आवाज़सेहो पानिक तेज हल्लासँ दबिगेल रहैन्ह। तेज बहावमे फँसिकएखच्चर कोनहु तरहेँ पएर जमयबाक प्रयासकरय आओर हेलैत दोसरकात पहुँचल। जखन कि ओकरापर लादल सभटा समानपानिमे दहा गेल रहै।
ढीठ चट्टानसँ दिचीक पएर छुड़यबा लेल कोनहु पहलवान जकाँ जोर लगबैत काका, बहुत मुश्किलसँ अपन पएर जमयने रहथि। मटमैल पानिसँ भीजलाक बादहु ओ अपन पूरा हिम्मत जुटा दिचीकेँ बाहर निकाललन्हि। हुनका अपन मजबूत कन्हा पर लादि सीधे हुनक माय लग पहुँचएलथि। बेहोश भेल अपन बेटीकेँ देखि-देखि कए हुनक माय कानथि। दिचीक बामा पएर दर्दसँ एना फाटल जा रहल रहैन्ह जेना कि हजारक-हजार सुईया चुभैत होय। हुनका कँपकँपी लागि रहल रहैन्ह आओर ओ फेरो बेहोश भऽ गेलीह।
दिचीकेँहुनकर घरबराएल माय लग छोड़िकाका घुरि गेलाह दादाकेँताकय लेल। मुदा दादाघर नहि घुरलाह। जखन हुनकरशव नदीसँ निकालि घर आनल गेलतखन दिचीक हृदयकेँ भयक दुष्ट चांगुरजकड़ि लएलक। दिची खेलक समान बनबयवला ओहि कम्पनीक संबंधमे नीकसँ जनैत रहथि जे क्रिकेटक बल्ला आओर खेलक अन्य समान बनएबाक लेल चीड़, बाँज, देवदार आओर मोहिन वृक्षक उपयोग होएत छै। ई लोकसभ जंगल किएक काटि रहल अछि?
कि ओकरा सभकेँ देखाय नहि पड़ैत छै जे एना करयसँ पहाड़ फाटि जाएत छै आओर ओकर चट्टान खसि नीचाँ आबि जाएत छै?
कि ओकरासभकेँ नहि बूझल छै जे पहाड़ फाटय सँअचानक बाढ़ि अबैत छै जे पहाड़ पर रहनिहार असहाय लोकसभकेँ दहा लऽ जाएत अछि?
ओहिने बाढ़िमे तऽ दादा ...आओर दिचीक बामा पएर चलि गेलैन्ह। आब ठेहुनसँ नीचाँ हुनकर पूरा पएर सुन्न छै।
कि दिची नदीक ओहिठंडा बरफ़वला पानि कहियो बिसरिसकतीह?
हुनका अहुखन लगैत छन्हि जेबरफ़वला पानि हुनकर कानमेभरल जा रहल हुअय,नाकमे घुसल जा रहलहुअय, हुनकर आँखिकेँ धुंधियबैत माथक ऊपर सिमटिकएकहियो छुटकारा नहि देत।
मुदानहि , काका कहय छथिन्हजे हुनका नीक सोचबाक चाही।नीक गप पर ध्यानदेबाक चाही। एहिसँ हुनकर भीतर साहस जागतआओर एकटा एहन जोशजनम लेत जाहिसँ हुनकरसभटा भय पिघलि बहिजाएत। फेर हुनकर मायआ भाईसभ सेहो तऽ छथिन्हे।काका आओर काकी सेहोहुनकर सभक ध्यान रखैतछथिन्ह। हुनका दुनूकेँ अपनधीया-पुता नहि छन्हि।
दिची अपन काकाकेँ अपन पिता जकाँ मानैत रहथिन्ह। किंतु ओ काकीकेँ मायसँ कहैत सुनलथि, "आहाँक दिअर नीक लोक छथि मुदा जे चीज हमरा कष्ट दैत अछि ,ओ छै हुनक जुआ खेलाएबक आदति। ई एक एहन लुतुक छै जे ककरो बना-बिगाड़ि सकैत अछि ,आओर हमरा सभक हालति लगातार खराबे भेल जा रहल अछि"काका आओर जुआरी!
अरे बाप रे!
एना केना भऽ सकैत छै। दिची चकित रहि गेल रहथि। दिन बीतैत रहल। दिची आओर हुनक परिवारक जिनगी नब ढर्रा पर चलि पड़ल।
एक दिन दिची अपनपसिंदक मोहिन वृक्ष पर चढ़ल रहथिकि हुनकर नजरि वृक्षक नीचाँअपन घरक बैसाखी परपड़ल। काका एकरा अहीविशाल मोहिन वृक्षक डाढ़ि सँ बनयनेरहथि। 'हमरडाढ़ि पातर अछि आमोट सेहो, नम्हर अछि आ छोटसेहो'... हुनका लगलन्हि जेना वृक्ष हुनकरकानमे फुसफुसाकए कहि रहल हो, 'मुदा मजबूतीमे हमरासँ आगू जंगलमे केयोनहि अछि।' दिचीआओर ऊंच चढ़ि गेलीह, जतय स्तंभसँ एकटा ऐँठल डाढ़िनिकलल रहै। ओ एकटाचिड़ैयक खोंतामे झाँकि देखलन्हि, एक सीधमे जाएतचुट्टीक रस्तामे आँगुर फेरलन्हि आओर मोहिन पातकठंडा आ ताजा सुगंधिकेँ अपन साँस मेभरि लएलन्हि। 'आहाँ हमर छीमोहिन। काका कहय छथिजे हमहूँ अहीं जकाँ छी।याक जेना जीवट। एहिबैसाखीक सहारें हम येती* जकाँबनि जाएब -दमगर,तेजगर आफ़ुर्तीवला।'*येती: कथित तौर पर एशिया के हिमालय पर्वत श्रृंखला में रहनेवाला एक वानर जैसा प्राणी
'अरे दिची!
सभगोटे बैसार लेल जमा भेल अछि।' श्याम जोरसँ आवाज लगयलन्हि। दिची बिजुरीक फ़ुर्तीसँ वृक्षक स्तम्भक मदति लैत सरसराइत नीचाँ उतरलीह आ अपन बैसाखी उठा श्यामक पाछू-पाछू ओहि स्थानक दिसि चलि पड़लीह जतय ग्रामीणसभ जमा भेल रहथि। गामक पैघ बुजुर्ग गौरी, एकटा पैघ आ छायावला वृक्षक नीचाँ माटिक छोट सिन चबूतरा पर बैसि रहलीह।
'हम अनपढ़ सही बुधियारछी,गौरी बजलीह। हमसरकारकेँ अपन अमूल्य वृक्षनीलामीमे कोनहु कंपनीकेँ नहि देबय देबै।जखन ठेकेदार चाँद कुल्हड़ि लएनेअपन लोकसभ संग आओत, तखनहम जंगल पहुँचि चीड़,देवदार आ मोहिन वृक्षसँलिपटि जाएब। कोनहु तरहक हिंसा नहिकरबाक छै।'  ग्रामीणसभकफ़ौज़ चिपको आन्दोलनक नारा लगबैत जंगलमेघुसि गेल। दिची अपनढोलक संग लऽ लेलन्हिजाहिसँ ओ रबड़क गेंदजकाँ उछलैत-कूदैत बच्चासभक नाराक ताल संग तालमिला जोश भारि सकथि।धूमधड़ाका !
धूम धड़ाका !
धूमधड़ाका !
धूम !
"किछै जंगल केर उपकार?"
दिची जोरसँ आवाज लगयलन्हि। "माटि, पानि आओर बयार। माटि, पानि आ बयार, जीवितरहबाक अछि आधार।"हुनकरपाछू उछलैत-कूदैत चलि रहल बच्चासभएक स्वरमे बाजथि।
किन्तुकुल्हड़िसँ युक्त वर्दी पहिरने लोकसभक समूह हुनकरसभक सामनेरहय। भारी-भरकम, कद-काठीवला ठेकेदार चाँद एकटा ऊंचसन जगह ठाढ़ भेलहुनकासभकेँ कठोर आवाजमे एक-एक वृक्ष परबजाप्ते खड़ियाक घोलसँ काटबाक चिह्न लगबैत निर्देश दऽ रहल रहैक। तामसेविषाए ग्रामीणसभमे अफरा- तफड़ी मचल रहै।वृक्षकाटय लेल आएल समूहपर भारी होएबाक प्रयासमेओकरासभकेँ देखा-देखाकए अपनढोल पीटैत चिपको आन्दोलनक नारा लगा रहलरहथि। "लिपटिजाउ वृक्षसँ, कटयसँ एकरा बचाउ, अपनपहाड़क सम्पत्ति ई,लुटायसँ पहिनेबचाउ!"
धूमधड़ाका!
धूम धड़ाका!
धूमधड़ाका!
धूम!
मुदाग्रामीणक नारेबाजीक ठेकेदार चाँद पर कोनहुअसरि नहि भेल। जखनकुल्हड़ि लएने ओकर मजदूरसभबसमे बैसि ओतयसँ जारहल रहै ,तहियो ओदाँत देखबैत दुष्टई हँसी हँसि रहलरहय। अगिला दिन किछु बेसीचहल-पहल रहै,कियैकतऽ गामक पुरूखसभ जयबाकतैयारी करैत रहथि। दूरघाटीमे सरकारक दिसिसँ एकटा सिनेमा देखाओलजा रहल रहै। पुरूखसभकेँ आनय लेल ट्रकपठाओल गेल रहै- हुनकासभकेँ अचानक एहन नीक अवसरभेटल रहैन्ह,जकरा केयो छोड़यनहि चाहैत रहथि। किएक तऽ एहिइलाकामे सिनेमा देखबाक अवसर कमहि भेटैतरहै। महिलासभ करघा पर बुनाईआ अन्य घरेलू काजमेव्यस्त रहथि। गामक स्कूलमे हलचलरहै। बच्चासभ स्लेट पर गाछ-वृक्षबना रहल रहथि, चिपकोआंदोलनक नब-नब नारारटि रहल रहथि। "पृथ्वीअपन ,पानि अपन , ईजंगल सेहो अपन विरासत,पुरुखासभपोसल एकरा, करबाक अछि एकर हिफ़ाजत।"धूमधड़ाका!
धूम धड़ाका!
धूम  धड़ाका!
धूम!
स्कूलकछुट्टी भेलाक बाद दिची आओरहुनक भाईसभ जंगलमे चरयबाक लेल जाएत रहथि।गामक दोसर बच्चासभक संगओहोसभ चीड़ ,देवदार,मोहिनआ अन्य वृक्षसँ लिपटिजायथि। जखन सूरज डूबयलेल होय ,तखन जाकऽ हुनकर सभक जोश किछुकम होयन्हि। आओर बच्चासभ माथपर जारनिक बोझ लऽ अपनघरक बाट धरथि। दिचीअपन आँखि मुनलन्हि आअपन प्रिय वृक्षक सहारा लैत ठाढ़ भेलीह। ओकर नरम-मुलायम पातकेँछुअयसँ हुनका खूब शान्ति भेटन्हि।आओर ओकर चिक्कन छालसँअपन गालकेँ शीतल अनुभव कराबथि। हुनका अनुभव होयन्हि जे ओ वृक्षहुनक कानमेकिछु कहि रहल हुअय।
'हमरमोहिनक वृक्ष हमरासँ अलग नहीं हुअय।' समय जेना थमि गेलहोय। जेना पूरा संसारमेसभकिछु ठीक चलि रहलहो।
किंतुशांतिमे डूबल वृक्षक बीचअचानक हलचल भेलै। ओकरहृदयमे बनाओल खोंता सँ चें -चेंकरैत सुग्गासभ अपन हरियर हरियर पाँखिफड़फड़बैत उड़ि जाय लागल।वृक्षक नीचाँ उगल घासमे फुदकैतलुक्खीसभमे अफरा-तफरी मचिगेलै, जखन चिंचियाइत ब्रेकलगय संग एकटा बसबड़का चट्टान लग आबि रुकल।थालसँ सनल बस रुकितेगर्दा आ माटिसँ झँपागेल। पातक ओटसँ दिचीझाँकि देखलन्हि।  एककबाद एक बससँ निकलैतआदमी पाँती बना आगू बढ़िरहल रहथि। हहुनकर खाकी वर्दी सिमसिमायलरहैन्ह ,आओर जखन ओसभ चीड़,देवदार आमोहिन  अन्यान्यवृक्ष दिसि बढ़ि रहलरहथि तऽ हुनकरसभक कुल्हड़िकधार चमचमा रहल छलन्हि। अंतमेनिकलल भारी-भरकम देहवलाचाँद ठेकेदार भालूक चालिमे आगू बढ़ल। ओकरसभकडेगक आवाजसँ घाटी गूँजि रहलरहै।
धड़धड़, धड़धड़, धड़ाक!
धड़धड़, धड़धड़, धड़ाक!दिचीकहृदय ढोल जकाँ धड़किरहल छलन्हि। 'हमरासहयोगक आवश्यकता अछि। दिची एम्हर-ओम्हर तकलन्हि। फेरो हाथ बढ़ाकएबैसाखीकेँ बाँहिक नीचाँ दबयने खट-खट करैतघर दिसि तेजीसँ विदाभेलीह। 'माय' घर पहुँचैत देरी ओ हाँफेतसोर कएलथिन्ह। मायतेजीसँ बाहर अयलीह आओरदिचीकेँ अपन बाँहिमे भरिलएलथि। दिची होलिकादहनक आगिलगाओल लकड़ी जकाँ मायकबाँहिमे ढहि गेलीह।
'मायहमर मोहिन वृक्ष!
ओ सभ ओकराकाटि रहल अछि।''के?
हमर बेटी!
ठीकसँ कहू!
लियऽ पहिने पानिपीयू!'
'ओ सभ माय!
जेपैघ सन कुल्हड़ि लऽआएल अछि। धारदार कुल्हड़िवलाहृष्ट-पुष्ट आदमीसभ!'
'अरेबाप रे!
ठेकेदारक आदमीआबि गेल वृक्ष काटयलेल। जल्दी, किछु करय पड़त!'
'आहाँएतहि रुकू, माय!
हम सभगोटेकेँ जमाकरैत छी,' हँफैत-हँफैतअपन छाती तनैत दिचीबजलीह।  जल्दीयेमहिलासभ आओर बच्चासभ गरदनिमेढोल लटकौने घर सँ बाहरआबि एकठाम जमा भऽ गेलथि।'अपनासभकेँकिछु करय पड़त। ईठेकेदार चाँद एहन चालिचललक जे पुरूखसभ एतयसँचलि जाय,' माय अपनफंतूक केर छोर आँगुरपर लपटैत बजलीह। 'बिनु कोनहु पुरुखपात्रकेँ अपनासभ ओकरा केना रोकिसकबै?'
'अपनासभदेखा देबै जे अपनासभकि छी!
मुदा ध्यानरहे जे खून-खराबाएको रत्ती नहि होय!'
मायकसभसँ पुरान सखी, गामक बुजुर्गगौरी काकी बजलीह। दिचीकहृदय ढोलक केर हरेकथाप पर जोशसँ भरिरहल छलन्हि।
धूमधड़ाका!
धूम धड़ाका!
धूमधड़ाका!
धूम !
'चिपकयजाउ ओ जोरसँ बजलीह!
वृक्षसँलिपटि जाउ!'
महिलाआ बच्चासभ सेहो वृक्षसँ लिपटिजोर-जोर सँ नारेबाजीकरय लगलथि। सभ एतेक जोरसँ चिचियैलथिजे गला दुखाय लगलन्हिआओर गरमा-गरम मलाईमारचाहक ज़रूरति  बूझिपड़लन्हि।
चीड़, देवदार, मोहिन आओर अन्यान्य दोसरवृक्षक कनबाक आवाजसँ जेना जंगलक शांतिभंग भऽ रहल होय।'कि छै जंगल केरउपकार?'
दिची आवाज़ लगाबथि!
'माटि,पानि  आओरबयार!'
महिला आ बच्चासभ संगमेआवाज़ लगेलन्हि।जे-जे वृक्षकेँकाटल जयबाक रहै, ओकर छालकेँखुरचि चिह्न बनाओल गेल रहै। एहनघा जे कहिओ भरयवलानहि रहै। 'हमरमोहिन!
तोहर बिनु हमकोना रहब?'
दिची कँपकँपैत आँगुरसँवृक्ष पर बनल ओहिचिह्नकें मिटायबाक चेष्टा करथि। 'आहाँसभहमर मोहिनकेँ नहि काटि सकैतछी', दीची कठोर होएत बजलीहआ अपन बाँहि सँवृक्षक देहकेँ घेर लेलथि। 'हटिजाउ!'
ठेकेदार चाँद ओकरा झटकिदूर हटबैत गरजल। दिचीपलटिकेँ जमीन पर पएरपटकलथि। बाजक दृष्टिसँ ओकुल्हड़ि लएने मजदूरसभकेँ गौरसँदेखि रहल रहथि। जहिनाओ एकटा वृक्षक ओटलऽ नुका रहल एकव्यक्तिकेँ घूरि तकलथि,ओआँखि नीचाँ कए लेलक। दिचीक आँखि पसरल रहि गेल। 'काका!!!!'
जंगलमेसन्नाटा पसरि गेलै। काकाकपकड़ि ढील पड़ि गेलैन्ह। आ हुनकर हाथसँ कुल्हड़ि छुटि खन्न आवाज़करैत जमीन पर खसिपड़ल। 'जुआमेहारबाक कारणसँ हमरा पर कर्जचढ़ि गेल अछि। ऊपरसँकाज सेहो छूटल अछि....', काका जवाबमे बजलाह। दिचीआ हुनक भाईसभ दौड़िहुनका लग पहुँचलथि आहुनकासँ लिपटि गेलथि।
'काकाहमसभ काज करब आओरआहाँक कर्ज उतारयमे मदतिकरब। हम शॉल बुनबआ ओकरा बेचि पाइकमायब,' दिची बजलीह। 'हम साबुनक कारखानामे काज करब,' रामबजलथि। 'हम पनचक्की पर काज कएपाइ कमायब,' श्याम बजलथि। काकाकमाथ झुकि गेलैन्ह, आओरहुंकार आँखि डबडबा गेलैन्ह।ओ अपन वर्दीवला कमीजउतारि फेंकि देलैन्ह आओर दिचीक ढोलकउठा लेलैन्ह। धूमधड़ाका!
धूम  धड़ाका!
धूम धड़ाका!
धूम!
'कि छै जंगल केरउपकार?'
काका दिची संगमिलि आवाज़ लगयलन्हि। 'माटि,पानि आओर बयार', महिलाआ बच्चासभ मिलि आवाज लगयलथि।
'बुड़बकलड़की!
एहि जंगलमे मकानकलकड़ी राल-रेजिन भेटैतछै, जकर बदलामे विदेशसँधन भेटैत छै!
जल्दीकाटह एहि वृक्षसभकेँ!'
ठेकेदारचाँद सभक गप काटिअपन गप कहलक!
'ई सभटा वृक्षकेँ काटह  - चीड़,देवदार, मोहिनसभटा।''नहि, नहि, नहि, नहि काटू!'
अपन वृक्षसँ लपटायल दिची बजलीह। 'ठीककहैत अछि ई!'
काकाबजलथि। एकटाआओर मजदूर अपन कुल्हड़ि जमीनपर खसा देलकै।  फेरो दोसर खसयलक। एक-एक कऽ सभटामजदूर कुल्हड़ि चलयबाक बदला ओतयसँ चलिदेलक।
धूमधड़ाका!
धूम धड़ाका!
धूमधड़ाका!
धूम!
'चिपकयजाउ!
वृक्षसँ लिपटि जाउ!'
दिची आवाज़ लगयलथि।दोसरलोकसभक आवाज सेहो चीड़,देवदार, मोहिन आ आन वृक्षकबीचमे गूँजि उठल। भरिगरआवाज।  नारालगबयसँ सभक गला बैसिगेल रहैन्ह। "जँई जंगल काटल जाएततँ अपनसभक गामक सेहो अंतभऽ जाएत,' माय बजलीह। एकटापैघ सन वस्तु आकाशकआगू धब्बा बनि छा गेलै।बिजुरीसन तेज आ पहाड़सन शरीरवला ठेकेदार चाँद ग्रामीणक सामनेआएल। तामसे मुट्ठी बान्हि हाथ हिलयलक, फेरोजमीन पर पएर पटकैतओ तेज डेगें ओतयसँचलि गेल।
दिचीदुनू हाथकेँ एक-दोसरामे कसिदबयलन्हि आओर एकटा दीर्घसाँस भरलन्हि। हुनका विश्वास नहि भऽ रहलरहैन्ह जे कुल्हड़ि लऽआएल मजदूरसभ चलि गेल।  'अपनासभजीत गेलहुँ,'माय बजलीह। 'अपनचिपको आन्दोलनकेँ देशक प्रत्येक हिस्सामेल जाएब।' 'चिपकू, वृक्षसँ लिपटू, 'महिला आ बच्चासभ मिलिआवाज लगयलन्हि। लोकसभक पएर थिरकि उठल।तड़वासँ ताल दिअय लागल।बाँहिमे बाँहि देने, जीतक खुशीसँ झूमिउठल। मोहिनवृक्ष हवामे झूमि उठल। दिचीअपन गाल ओकर शीतलछाल पर टिका देलन्हि।सँझुका शीतल हवामे लहराएत-सरसराएत मोहिनक मुलायम पात ओकर गालसहलाबय लगलै। "हमहूँअहीं जकाँ छी दमदारआ जानदार...... येती जकाँ आओरयाक जकाँ विश्वाससँ भरल।
किछुनब शब्द :-फंतू-एक प्रकारक शॉल जकरा भोटियामहिलासभ अपन माथ परएहि तरहेँ बान्हय छथि जे दूटा जेबी जकाँ बनिजाएत छै। याक- ऊँच पहाड़ पर पाओलजायवला, नमहर रोइयाँवला पालतूजानवर। येती- एकटा काल्पनिक भीमकाय वनमानुष। धारणा छै जे येतीनेपाल आ तिब्बतक हिमालयपर्वत पर रहैत अछि।
संदर्भग्रंथ:-एहनछपल पोथीसभ या सामग्रीक सूचीजकर उपयोग लेखक एहि कथालिखयमे कएने छथि। एहिकथाक संदर्भ ग्रंथ एतय देल गेलअछि :-१.
अनक़्वाइट वुड्स : रामचंद्र गुहा २.
चंडी प्रसाद , गौरादेवी एंड चिपको मूवमेंट: मार्क शेपर्ड ३.
अमंग द भोटियाजएंड देअर नेबर्स : ई.
सी.
एम.
ब्राउन ४. http://www.youtube.com/watchv=tcwY04s_mlM&feature=related - CNN IBN – Chandi Prasad Bhatt  ५. http://www.youtube.com/watchv=GXnAcTS8Ais&feature=related- Nanda Devi Campaign Bali Devi Speaks
जंगलकरख-रखावक माने मात्र वृक्षबचयलासँ नहि छै। एहिसँमनुक्ख केर नीक होएतछै। :- जैकवेस्टबी ,द पर्पस ऑफ़फॉरेस्ट्स  * भोटियाजन-जातिक लोक हिमालय पर्वतकेर अधिक ऊँचाईवला इलाकामेरहय छथि। हिनका सभकजंगलसँ अत्यधिक लगाव छन्हि। ओसभ एकर रक्षा करैतछथि किएक तऽ औजारबनबय संग मकान ओजलावनक लकड़ी लेल ओसभजंगले केर भरोसे रहैतछथि।  * १९७०मे जखन पैघ स्तरपर जंगल कटल रहै, तखन अलकनंदा मे भयावह बाढ़िआएल रहै जाहिसँ मकान,पुल, माल-जाल आओरहजारक संख्यामे लोकसभ बहि गेल रहै।भोटिया लोकसभ बूझि गेलथि जेभविषयक लेल जंगलक बचावकरय पड़त। आओर एहिहेतु अहिंसाक बाट पकड़ि चिपकोआंदोलन चलयलन्हि। यद्यपि ओ स्वयं पढ़ल-लिखल नहि छथि, चमौलीक रहनिहारि गौरा देवी अपनइलाकाक महिलासभकेँ प्राकृतिक संपदाक रक्षा हेतु एकजुट करैतछथि।  किछुगोटे एकरा नारीवादी-पर्यावरणआंदोलन मानय छथि किएकतऽ एहिमे महिलाक भागीदारी बढ़ि-चढ़ि कएछन्हि।  * उत्तराखंडकअलकनंदा घाटीमे चंडी प्रसाद भट्टएकटा साधारण सामाजिक कार्यकर्त्ता छथि जे लोकसभकेँवृक्षसँ लिपटि ओकरा कटयसँ बचयबाकशिक्षा दैत छथि। महात्मागांधी जकाँ ओहो अहिंसकबाट अपनएने छथि। ओ आदिवासीसभकेँबिनु वन-संपदाकेँ हानिपहुँचएने अपन काज-धंधाचलयबाक लेल प्रेरित करैतछथि।  * पर्यावरणकअपन स्थायी संस्था आ अर्थव्यवस्था छै- ई कहब छन्हि चिपकोआन्दोलनक नेता सुंदरलाल बहुगुणाजी केर, जे जंगलक कटाईरोकय हेतु आंदोलनक अग्रणीरहथि।
* एहिकथाक दिची जकाँ एकटाछोट सन भोटिया बुच्चीसत्तेमे वृक्ष काटय लेल आएललोकसभकेँ देखि अपन गामकमहिलासभकेँ सूचना दएने रहथि। ओसभ जमा भऽ चिपकोआंदोलनक नारा लगबैत जंगलमेघुसि गेल रहथि। बिनुहिंसा जंगल समाप्त करयलेल आएल लोकसभकेँ रोकनेरहथि,आओर अढ़ाई हजारवृक्षकेँ आरी-कुल्हड़िक भेंटचढ़यसँ बचा लएने रहथि।* १९८०मे, सरकार जंगल बचयबाक लेलक़ानून बनयने रहय। ई आंदोलनपर्यावरणक क्षेत्रमे भारतक पहिल पैघ आंदोलनरहय।
-
“रंजू कि आहाँ पथियामेसँ उठाकए दूटा नारिकेर दऽ सकैत छी?”रंजिता दौड़िकए कोठरीक भीतर गेलीह। ओ तुरन्ते दूटा नारिकेर संग घुरि अयलीह।मायकें प्रसन्नता भेलन्हि। “आभार, बुच्ची!
आहाँ कतेक सहायक होएत छी।”रंजिता सुनि खुशीसँ चमकि उठलीह। आजुक दिन बहुत खास आ विशेष रहै - हुनकर काका महेश चिकप्पा केर विवाहक दिन। आओर हुनका एकटा पैघ जिम्मेदारी भेटल रहन्हि - दिनुका भोजनक बाद १०० पाहुनसभकें मधुरक डिब्बा सौंपबाक।
मुदा मधुरक डिब्बा कतय राखल रहै?“अरे नहि!
माय चिकरलीह।” डिब्बासभ तऽ अहुखन सीढ़ीक ऊपरक कोठरीमे छैक!
दौड़िकए ओ नीचाँ लएने आउ, रंजू। पाहुनसभ दिनुका भोजन लगभग समाप्त कऽ चुकल रहथि। “माय, आहाँ हमरा एकहुटा काज नहि अढ़बय छी!” धीरेसँ अपन माँग रखैत बजलीह। “आओर हमरा भूख सेहो लागल अछि।”“विक्की अहाँ मदति कऽ सकैत छी,” माय बौसैत बजलीह। “रंजू, हिनका अपना संग रखबन्हि,आग्रह अछि, प्लीज?”रंजिता मुँह टेढ़ कएलथि। माय हरदम एना किएक करैत छथि?
हमर ई छोट भाइ कतेक तंग करयवला छथि!
मुदा जिरह करबाक एकहु रत्ती समय नहि रहै।
“विक्की!” आहाँकें हमर बात सुनय  पड़त आ जहिना हम कहब तहिना करब, चेतौनी दैत अपन आँखि पैघ आ कठोर कऽ लेलन्हि।विक्रम मूड़ी डोलाय देलन्हि। “हम तहिना करब दीदी!
शप्पथ!”
दुनू ऊपरका कोठरी दिसि दौड़ि गेलथि। ऊपर, एक कातमे, कपड़ाक झोरावला एकटा ढेरी रहै। रंजिता एकटा झोरा खोललन्हि। जकर भीतरमे छोट-छोट मधुरक डिब्बा रहै। “सभटा झोरा खाली करय आ १०० डिब्बा गिनयमे बहुत समय लागत, दीदी!"
विक्रम चिन्तित होएत बजलाह।”“शश्श्!
रंजिता तमसाएत बजलीह। “हमरा सोचय दियऽ!”
रंजिता खूब सोचलथि। विक्रम सही कहैत रहथि। सत्तेमे १०० डिब्बा गिनयमे बहुत समय लगितै। आ आओर सभटा झोरा नीचाँ लऽ जाएब सेहो संभव नहि छलैक। झोरासभ मारिते रास रहै। विक्रम मधुरक डिब्बा दिसि ललचाइत तकलथि। “कि हम एकटा खोलि सकैत छी?
हमरा बहुत जोरसँ भूख लागल अछि।”
“नहि!
रंजिता बजलीह।” आ फेर मुस्कीयइलीह। “उपाय!
अपनासभकें ठीक १०० डिब्बा लऽ जएबाक जरूरति नहि अछि!
अपनासभ अंदाजसँ लगभग १०० टा लऽ जाय सकैत छी। ई जल्दी भऽ जाएत।”“लगभग?” विक्रम सोचमे पड़ि गेलथि। “एकर कि मतलब भेलै, दीदी?”“एकर मतलब भेलै जे निश्चित संख्यासँ या तऽ किछु अधिक या किछु कम,” रंजिता बजलीह। “मु-दा,” विक्रम धीरेसँ बजलाह, “यदि अपनासभ१०० सँ कम लऽ जएबै तऽ सभ लेल पूरा नहि हेतै।”
“तऽ अपनासभ अधिक लऽ चलैत छी!” रंजिता कहलन्हि।“ठीक छै, सएह करय छी!” विक्रम किछु झोरा उठएलन्हि।“जल्दी!
हम बहुत, बहुत भूखाएल छी!”“रुकू,बकलेल!
पहिने हमरा लगभग केर अनुमान लगाएब बुझबय दियऽ!
रंजिता बजलीह।ओ एकटा झोरामेसँ सभटा डिब्बा नीचाँमे निकालि राखि देलथि आ गिनय लगलीह। “देखू, विक्की,” ओ बजलीह। “एहि झोरामे १० टा मधुरक डिब्बा छै।” विक्रम मूड़ी डोलयलन्हि।
रंजिता बचल झोरासभ दिसि देखबैत कहलथि। “सभटा झोरा अमूमन या लगभग, किछु अधिक या किछु कम एकहि आकारक अछि। एहिसँ कि बुझयमे आबि रहल अछि?”विक्रम कन्हा ऊंचकबैत सोचय लगलाह। “ई कहैत अछि जे सभटा झोरामे लगभग १०० टा मधुरक डिब्बा छै, किछु कम या अधिक!” रंजिता बजलीह।“अरे से!” विक्रम जोशसँ बाजि उठलाह। “ई हमरा बूझल रहय।”
रंजिता अपन दाँत नुकबैत बजलीह। “हमरा ई कहू जे दू टा झोरामे कतेक रास मधुरक डिब्बा हेतै?”“लगभग- किछु अधिक या किछु कम  २० टा,” विक्रम तुरंत उत्तर दैत बजलाह।“आओर तीन टा झोरामे?”“लगभग- किछु अधिक या किछु कम ३० टा!” विक्रम मुस्कियाइत बजलाह। हुनका आब एहि खेलमे मजा आबि रहल छलन्हि।“आओर पाँचटामे?”“लगभग- किछु अधिक या किछु कम ५० टा!” विक्रम जोरसँ बजलाह। “आ अपनासभकें जतेक मधुरक डिब्बा चाही तकर आधा ५० टा होएत छै!”१० x  २   = २० १०  x  ३  = ३० १०  x  ५  = ५० ( १००  का  आधा = १००/२ = ५० )
“वाह, बहुत नीक, विक्की!” रंजू प्रशंसा करैत बजलीह।विक्रम लाजसँ लाल भऽ गेलथि। हुनका नीक लगन्हि जखन दीदी हुनकर प्रशंसा करथि। “कि आब हम मधुरक डिब्बा खोलि सकैत छी......” रंजिता घूरैत तकलथिन्ह।“हमर मतलब,” विक्रम जल्दीसँ बजलाह, “हम अपना संग ५ टा झोरा लऽ जाएत छी जाहिमे लगभग- किछु अधिक या कम ५० टा डिब्बा हेतै, आओर ५ टा आहाँ लऽ लिअऽ। ठीक छै?”
“एतेक जल्दी नहि!” रंजिता बजलीह। “अपनासभकें नहि गिनल अछि जे एक-एक झोरामे कएकटाडिब्बा छै। यदि एक या दू झोरामे मात्र ८ डिब्बा होय?
तखन अपनासभ लग सभकें दिअय लेल पर्याप्त नहि रहत।”
विक्रम रुकि गेलथि। सभबेर जकाँ दीदी सही कहैत रहथि। “तखन अपनासभ ११ टा झोरा लऽ चली?” ओ धीरेसँ बजलथि। “लगभग - किछु अधिक या कम ११० टा मधुरक डिब्बा?”“एकदम ठीक!” रंजिता बजलीह। “आहाँ ५ टा झोरा लिअऽ, हम ६ टा लैत छी, चलू!”दुनूगोटे सीढीसँ दौड़ैत झोरा लएने नीचाँ उतरलथि। माय चिन्तित होएत प्रतीक्षा करैत रहथिन्ह।“बहुत जल्दी भऽ गेल!” माय बजलीह। “कि ई पक्का अछि जे सभकें एहिमे भऽ जेतै?”“हँ, माय,” विक्की बजलाह। “हमरा पूरा, पूरा भरोस अछि। आ हे...... हमरा बहुत,बहुत जोरसँ भूख लागल अछि।”
जखन पाहुनसभ आ अतिथितिगण चलि जाय गेलाह, माय रंजिता आओर विक्रमकेँ गरदनिसँ लगा लेलन्हि। “आहाँ दुनूगोटे भरिदिन सम्हारलहुँ!” ओ बजलीह।फेर ओ अपन आँखि सिकोड़लन्हि। आहाँ दुनूगोटेकें एतेक नीकसँ संग काज करैत कहियो नहि देखने रही, बजलीह। “कि एकर मतलब जे आहाँ दुनूगोटे एक-दोसरासँ हिलि-मिलि रहब?”रंजिता आ विक्रम हँसि पड़लथि। “लगभग - किछु अधिक या कम!” दुनू बजलथि, आ भोजन करय लेल दौड़ि पड़लथि।
अनुमानक खेलरंजिता आ विक्रम गणितक सूत्र चतुरतासँ उपयोग करैत अपन काज जल्दीमे समाप्त कएलन्हि। ओसभ एकर नाम “लगभग - किछु अधिक या कम” रखलन्हि; गणितज्ञसभ एकरा अनुमान करब वा आकलन करब कहैत छथिन्ह।तऽ आकलन कि छै?
कि ई अनुमान या अंदाज लगाएब होएत छै?
बहुत हद तक, मुदा आकलन करब बुद्धिमानक अंदाज भेल। आकलन आवश्यक या जरूरी किएक छै?आकलन गलत उत्तर जल्दीसँ चिन्हयमे मदति करैत छै।उदाहरण लेल, एहि प्रश्नक उत्तर ३० सेकेन्ड्स मे दी:१.
कि मान हेतै १७ x  ९  केर ?
(क) १७२ (ख) १५३ (ग) १८६ (घ) ८९  १७ x १० = १७० हमरासभकें बूझल अछि( कोनहु संख्याकें १० सँ गुणा करय पर ओहि संख्याक अंतमे शून्य जुड़ि जाएत छै)। तें १७ x  ९ ओहिसँ कम हेतै। एकर मतलब विकल्प (क) आ (ग) गलत छै। विकल्प (घ) केर मान बहुत कम छै। १७ x ९ सभसँ  नजदीक  लगैत  छै  १७०  केर । तें विकल्प (ख) केर चुनाव करब। एहि तरहें आकलन सरलतासँ गलत उत्तर चिह्नित कऽ सही उत्तर चुनयमे मदति करैछ।
आकलन जीवनमे गलतीसभसँ सतर्क होयमे मदति करैछ।जखन दुकानदार समानक कुल हिसाब करैत अछि, आहाँ तुरंत कहि सकैत छी कि ओ गलत तऽ नहि छै किएक तऽ आहाँ आकलन कऽ चुकल रहैत छी जे ओ लगभग कतेक हेतैक।आकलन दूरीक अनुमान लगबयमे मदति करैछ।यदि ई बुझल हुअय जे प्रति डेग ३० सेमी दूरी तय करैछ, आ आहाँ घरसँ पुस्तकालय जएबाक लेल १८०० डेग चलल छी। तऽ दुनू स्थानक बीचक दूरी केर अनुमान लगाओल जा सकैये(१८०० x  ३०  = ५४००  सेमी = ५४०  मी, जे एक किलोमीटरक आधा होएत छै)।आकलन करब आनंदकारी छै । आधा किलो छीमीमे मटरक कतेक दाना हेतै?
झंडा पोलक ऊँचाई लेल कएक टा हाथी एक-दोसराक ऊपर ठाढ़ हेतै?
आकलन तरिकासँ एहि तरहक अनेक प्रश्नक उत्तर पाओल जा सकैत अछि।
-
चिड़िया गप करैत आछि। आ ओ बड्ड गप करैत अछि।
वाहहहहहह!
वाहहहहहह!ब्राह्मिणी चील भुखाएल बच्चा जेकाँ कनैत रहैछ।
फ़िह्वी!
फ़िह्वी!भंगराज चिड़ै हँसैत-खेलाइत बच्चा जकाँ सीटी बजबैत रहैछ।फ़िह्वी!
फ़िह्वी!
हू हू हू हू!
हू हू हू हू!
हँसयबला परबा एना हँसैछजेना ओकरा गुदगुदी लागि रहल होय।हू हू हू हू!
हू हू हू हू!
पुक!
पुक!
पुक!बसंता चिड़ैक आवाज, लोहा पिटबाक आवाज सन होइछ।पुक!
पुक!
पुक!
कें!
फ़िह्वी!
हू हू!
पुक!
ओ के छियै?
ओ रैकेटसन नाङरिबला ड्रोंगो चिड़ै छी, जे आन चिड़ैक नकल नीक जेना कऽ सकैछ।कें!
फ़िह्वी!
हू हू!
पुक!
हमसभ नहि बूझै छियै जे चिड़ै की कहि रहल अछि,मुदा ई बूझै छियै, जे के बाजि रहल अछि।
-
दादू आओर मुजनह के मेघ देखै  मे खूब आनन्द अबैत छलनि। दादू बजलाह जे " कि अहाँ जनैत छी जे आहाँक नाम मेघ सँ सन्दर्भित अछि?
मुजना एकटा अरबी शब्द अछि जकर अर्थ होइत अछि ओहन मेघ जे वर्षाक जल सँ डब डबायल हो अर्थात जे होइ वला वर्षा के रखने हो।"
मेघ मे तरह तरह के आकृति होइत अछि जेना कि - फुल कोबी, मोंछ, नवचन्द्र इत्यादि इत्यादि।मुजना एकटा कुक्कुर आकृति पर नजरि गरबैत छथि।" ओकर नाक बड़ नमहर छैक!"
दादू बजलाह, देखू- देखू - एहि मेघ कs देखू?
ओहो एक टा जानवर जकाँ देखा पड़ैत छैक। ओहेन जानवर जकरा हम जनैत छियैक।"  मुजना अकचकैत उत्साह मे बाजि उठली, "ठीके?"
"ओकरा व्हेल कहल जाइत अछि आओर ओ समुद्र मे रहैत अछि"। "हमरा और अधिक कहू ओकरा बारे मे" मुजना बजली। बेस तऽ सुनू, व्हेलक अनेक प्रकार होइत अछि, मुदा मेघक अकार प्रकार सँ हम सोचैत छी जे ओ जेना ब्लू व्हेल हो। ब्लू व्हेल धरती परहक एखन धरिक सबसँ विशालकाय जानवर अछि, डायनोसर आओर हाथीक तुलना मे सेहो बहुत अधिक नमहर," दादू कहलन्हि।
"अरे........ ओतेक नमहर!"
मुजना बजलीह। "हँ, ओतेक नमहर जे ओकरा हृदय के अन्दर अहाँ बैस सकैत छी," दादू बखान कs बतेलखिन।
"अहाँक कुक्कुरक नाक तऽ दूर धरि बहि रहल अछि," दादू हँसैत बजलाह।"  मुजना चकित भs घरघरेली."
अरेह!
"भs सकैत अछि जे कुक्कुर कs आओर अधिक नाक नै चाही", आ ओ व्हेल मेघक तरफ जा रहल छैक। व्हेल नाक लऽ कs की करत?
माछ कs तऽ नाकक बदला मे गिल के जरुरत होइत छैक पानिक अन्दर स्वास लेल, नाक तऽ नहि।
"हँ -हँ , माछक लेल तऽ ई बिल्कुल सत्य अछि। परञ्च ब्लू व्हेल माछ नहि थिक। ओ हवा साँस लैत अछि, तेँ ओकरा नाक होइत अछि।" दादू कहलन्हि। "ओकरा तँ विश्वक सब सँ  बड़का नाक हेबाक चाही!
जखन ओ पानि के अन्दर रहै वला जीव अछि तऽ ओ हवा कोना साँस लैत अछि?"
दादू बखान करैत छथिन जे व्हेल बहुत विशिष्ट होइत अछि।ओ समुद्रक सतह पर आबि साँस लैत अछि। "ओ... तेँ हेतु  व्हेल  पटी(बैक्स्ट्रोक) हेलैत छैक?"
मुजना पुछैत छथिन।
दादू हँसैत हँसैत बजलाह" अरे, अहाँकेँ तऽ तरह तरह के कल्पना अछि, मुजना!"
"व्हेलक नाक ओकर पाँछाँ मे होइत छैक!"
दादू कहलन्हि जे  वास्तविक मे, व्हेल जे साँस लैत अछि , दूर दूर तक ओकर आवाज सुनाइ पड़ैत छैक। व्हेलक लेलहा साँस पानिक अन्दर जाइत छैक आओर फेर पानि सँ बहार होइत छैक , फोङ फोङ के सिल -सिला चलैत रहैत छैक। हरेक स्वास व्हेलक  नाकक उपर मे एक झरना बनवैत छैक।
आब तऽ मुजना केँ  व्हेल आकृतिक मेघ तरफ टकटकी लागि गेलनि।"दादू- व्हेल जकरा  पछिला भाग मे नाक अछि, ओ तऽ अपनासभ तरफ आबि रहल अछि!"
मुजना पीठक बल सुति रहली, अपन हाथ के माछक फिन जकाँ कs लेलनि। आब ओ अपन बाँहि के तरङ्ग स्वरूप मे घुमावै लगली। जोर जोर सँ बाजय लगली ,"हम व्हेल छी......"
फफफ्फफिफ...... फफफ्फफिफ....... फफफिफ...................... ए व्हेल !"
व्हेल देखनाइ!
एतय किछु व्हेलक विषय मे मन लग्गू  तथ्य। व्हेल विभिन्न आकृति आओर आकारक होइत अछि। ओ एहि पृथ्वीपर अवस्थितसभ समुद्र मे रहैत अछि।
ब्लू व्हेल के दाँत नहि होइत छैक।  दाँतक बदला  ओ छोट छोट जीव के खूब अधिक पानि सङ गीर जाइत अछि। ओ जीव व्हेल के "बल्लिन प्लेट" मे छना जाइत अछि। अपनेसभ जकाँ ओ एक स्तनधारी जीव अछि अर्थात ओकरो बच्चा अपनेसभ जकाँ होइत अछि। ओकरा बच्चा के बछरा कहल जाइत छैक। बछरा अपन माय सङ वर्षो तक पानि मे हेलैत अछि आ सब तरहक जीवैक लेल आवश्यक ज्ञान सीखि जाइत अछि तथा खुशी पूर्वक समुद्र मे रहय लगैत अछि।
ध्रुवीय रेखाक पार व्हेल गृष्म ऋतु मे व्हेल माय आओर बछरा ध्रुवीय क्षेत्र दिश चल जाइत अछि। ओतय ओकरा सब के पर्याप्त भोजन भेटैत छैक। शीत ऋतु मे ध्रुवीय क्षेत्रक समुद्र जमय लगैत अछि, तखन  ओ सब गरम तरफ आबि जाइत अछि। जे व्हेल दक्षिण गोलार्ध तरफ रहैत अछि ओ उत्तर गोलार्ध तरफ नहि जाइत अछि। ओहिना जे उत्तर गोलार्ध मे रहैत अछि ओ दक्षिण गोलार्ध तरफ नहि जाइत अछि। भूमध्य रेखा सागर लेल वास्तविक रेखा नहि थिक, तेँ सिर्फ ई जनतब तऽ मात्र व्हेल के हेतैक जे ओ किएक नहि ओ रेखा पार करैत अछि!
एतेक तकनिकी विकासक वावजूद हमसभ नहि जानि सकलौं अछि जे ओ सब कोना ई सब करैत अछि।
-
हम्मर माँक नाम ली अछि| ओ हरदम जी-तोड़ मेहनत करैत छथिन| आ हम हुनका सऽ कतेक किछ सीखैत छी|
जखन माँ भानस करैत छथिन, हमहुँ खेनाए बनेनाए सीखैत छी|
ओ जखन फूल आ गाछ सभमे पाइन पटबै छथिन, हमहु संगहि पाइन पटेनाए सीखै छी
ओ जखन हम्मर सभक नुआ-लत्ता धोबै छथिन, हमहु संगहि अपन सभक नुआ-लत्ता धोनाए सीखै छी
ओ जखन कपड़ा सुखाबए छथिन, संगहि हमहुँ कपड़ा सुखेनाए सीखै छी
हम्मर माँ हमरा एकटा साइकिल कीन देलखिन आओर हमरा चलेनाए सेहो सिखेलखिन
जखन हम साइकिल चलबैत छी, आ सुर्र सऽ निकैल जाइत छी, हम्मर माँ के मुस्की आइब जाइत छैन
राइत में माँ बिछौना ठीक करैत छथिन| हमहुँ संगहि बिछौना ठीक केनाए सीखैत छी
सुतय सऽ पहिने माँ हमरा खिस्सा सुनबैत छथिन
जखन हमरा निन्न आइब जाइत अछि, माँ हमरा लोरी गाइब कऽ सुनाबैत छथिन
हम अप्पन माँ सऽ बहुत सिनेह करैत छी
रंजक गाममे  जे पानिक तालाब  छल  ओ लगभग सुखा चुकल छल। मैय्या बरखा लेल प्रार्थना करय लागल। माय घरमे पड़ल सभ बर्तन आ बाल्टी सब के इकट्ठा कऽ ओहि मे पानि  भरि  देलक।  हमरा बेसीसँ बेसी पानि इकट्ठा कऽ के राखय  पड़त," बाबूजी गड्ढा खुनय  लेल औजार इकट्ठा केलक। "जबत घरि बरखा नहि होइछ, ताबत घरि गुजर जोगरक पानि हमरा चाहबे करी," ओ कहलक।
रंज अपन कॉपी आ  पेंसिल निकाललक। फेर अपन दिमागमे पानिक बारे मे सोचैत चलि पड़ल  अपन माय-बाबूजी पाछु, पानीक  तालाब दिस। ओ तालाब निचला सतह  के बहुत बारीकी सँ जाँच केलक। तालाबक तल सुखाएल आ दरारि सँ भरल छल। रंज सोच मे पड़ि गेल, "तालाबक सभटा पानि कतय चलि गेल?
की ओ भागि गेल, की ओकरा किओ चोरा लेलक?
ई एकटा पैघ  रहस्य अछि।"
रंज के रहस्य सुलझाएब बहुत पसिन छल। जेना जखन मैय्याके अपन पढ़यवला चश्मा नहि भेटि रहल छल, तखन रंज ओकराढूंढि निकालने छल। चश्मा मैय्या पोथिमे भेटल, ओही पन्नापर जे ओ पढ़ि रहल छल।  फेर दोसर  बेर - हाथी मरुआक खेतमे आबि जाइत अछि। तँ पता चलल जे ओकर जे पैघ पैघ सूड़ होइत अछि ओहि मे ओ पाकल अनाज के दुरहि सँ सुंघि लैत अछि। आ ओकरा खाय ले आबि जाइत अछि। "हम ओहि पानि  के ढूंढिनिकालब," रंज    बुदबुदााईत कहलक।
रंज सुखाएल काई  आ मरल माँछ के पार कऽ के तालाबक दोसर कात पहुँचल। "की अहाँकेँ पता अछि जे पानि कतय जा सकैत अछि?
""लगैत अछि नीचाँ दिस बहि गेल, " मछुआरा अंदाज लगेलक।
रंज पहाड़ी सँ नीचाँ जाइत ओहि सुखाएल नदीक पाछु केलक जतय ओ नहर खत्म भेल ओतय एकटा आओर तालाब छल। ओतय बहुत बकरीयो छल मुदा पानि नहि छल। रंज बकरी चराबयवला सँ पुछलक, "की अहाँ जानैत छी जे पानि कतय भऽ सकैत अछि?
"भरिसक, ऊपर।"ओ कहलक। हम तँ ओतहि सँ आएल छी, "रंज बजलीह। "पानी ओतय नहि अछि।""तँ आओर ऊपर हएत?"
बकरी चराबयवला बाजल। "ओतहि सँ तँ पानि अबैत अछि। "
रंज तालाब घरि वापस चढ़ल। फेर ओ पहाड़ीक कनेक आर ऊपर चढ़ाल जतय एकटा आर तालाब छल। ओतय ने तँ पानि छल, ने पक्षी, ने नावे। मात्र एकटा  व्यक्ति छल ओतय। "सपना,  हमरा पानि कतहु नहि  भेटि रहल। की अहाँके अंदाज अछि, जे पानि कतय चलि गेल ?
"रंज जोर सँ आवाज लगेलक। ओ सपना के जानैत छल। ओ ओकरे स्कूल मे पढ़ैत छल।
"नीचाँ ", सपना चिल्लाइत जबाब देलक। रंज के एकदम गुस्सा आबि गेल। ओ अपन पैर जोर सँ पटकलक। "नहि।" ओ चिल्लाएल। "नहि अछि। ने ओ नीचे अछि आ उपरे। हम ताकि ताकि के परेशान भ' गेलौ  हें। समझ आएल?
""तँ की, उपर, ओतय?, सपना अंदाज लगेलक। रंज आ सपना दुनु उपर आसमान दिस देखलक। सुरज वापस ओकरा दिस घुरलक। आसमान उज्जर छल, गर्मी आ गरदा सँ भरल। "नहि", दुनु हामी मे सिर हिलेलक। ओतय तँ एकदमे नहि भ 'सकेछ।
रंज हताश भ 'के सपनाक सँग नाव मे जा के बैसि गेल आ कलमकड़ीक एकटा टुकड़ा चबाबय लागल। ओ गर्मी आ थकानक मारे बेहाल छल। मजुक माता- पिता गाम  छोड़ि चल गेलाह, "रंज कहलक। ओ शहर चल गेलाह जतय पानि अछि। भरिसक हमरा सब के एतय सँ चलि जेबाक चाही।"
"अहाँ जाउ," सपना खिसियाइत कहलक। अहाँके कियो नहि कहलक एतय रहय लेल। "हँ!
हँ !ठीक अछि", रंज तामस मे कहलक आ पैर पटकैत घर चल गेल। मुदा किछुओ ठीक नहि छल। पानि एखनो नहि छल। आ ने बारिस। अगिला दिन रंज छोट सन गिलास मे  तालाबक गदला पानि सँ दाँत माँजलक। "आकथू।" रंज थुकलक।  स्कूल मे आधा खाली छल। बहुतो परिवार ओहि इलाका के छोड़ि चुकल छल।
रंज सँ आब आओर बर्दास्त नहि भेल। ओकरा अपन सभटा दोस्तक याइद आबि रहल छल  पर्यावरण अध्ययनक क्लास चलि रहल छल। क्लासक बीच मे उठल आ स्कूलक बाहर भागि गेल।
ओ भागैत रहल, भागैत रहल, भागैत रहल,। ओ बुरी तरहें हाँफि रहल छल। आखिर मे ओ सड़कक  किनार मे  जा के बैसि गेल। "हमरा पानि के ताकैये पड़त," ओ हाँफैत  बाजल। "की हम मदद करू?
"एकटा आवाज आएल। ओ सपना छल जे रंज के स्कूल सँ भागैत देखने छल ।  रंजक चेहरा चमकय लागल। "हँ!
""हमरा ई ठीक सँ करय पड़त, "सपना कहलक। "एकदम सेनेटरी इंजीनियर जकाँ।"      "ककरा जकाँ......?"
रंज पुछलक। "सेनेटरी इंजीनियर ओ होइत अछि जे पानिक पाइप, टंकी आ नाली सब बनबैत अछि। जखन हम पैघ भ ' जाएब तँ हमहुँ एकटा सेनेटरी इंजीनियर बनब," सपना कहलक। बहुत मथापच्चीक बाद दुनु गामक नक्शा बनेबाक ठानलक जाहि मे तालाब  आ नदी  सब रहय जाहि सँ ओकरा पता चलि पाबय जे पानि कतय गेल अछि।
आखिर ओ  दुनु आराम सँ बैस गेल आ अपन बनाएल नक्शा के बहुत ध्यान सँ देखय लागल  "हम एखन घरि  ई तालाब नहि देखलहुँ, "रंज बहुतो तालाब मे सँ  एकटा दिस इशारा केलक।  "चलु,  चली," सपना हामी भरलक। रंज आ सपना दुनु पहाड़ी पर चढ़य लागल। एतुका सरितो सुखाएल छल। "शायद हमारा स्कूल छोड़ि के नहि ऐबाक चाहि छल। इहो तालाब शायद सुखाएले हएत," सपना उदास भ 'कहलक।
मुदा जखन ओ दुनु  तालाब लग पहुँचल, ओकरा अपन गलतीक एहसास भेल।  तालाब तँ पानि सँ लबलबा भरल छल।
सपना एकटा  छोट सन पंप दिस इशारा केलक जे तालाब कात मे लागल छल। महारक ठीक नीचाँ एकटा टैंकर छल, जाहि सभटा पानि जमा भ रहल छल। एकटा  आदमी टैंकर के बगल मे ठाढ़ छल आ निगरानी क' रहल छल। "रहस्य सुलझी गेल", रंज तामस मे बाजल। आमतौर पर रहस्य सुलझलाक बाद जासुस सब के खुशी होइत अछि। मुदा  रंज के बहुत तामस आबि रहल छल।
"अहाँ हमर पानि कतय ल 'जा रहल छी?
"रंज जानय चाहैत छल। "शहर ", आदमी कहलक। ओतय बहुत लोग अछि। एहिलेल ओकरा बेसी पानिक जरूरत अछि।""ई एकदम सही नहि अछि ", सपना कहलक। आदमी अपन कंधा उचकाबैत बाजल, "ई तँ। एहने अछि।""हमर दोस एकटा सेनेटरी इंजीनियर अछि, " रंज चिकरैत  बाजल। "ओकरा पता अछि जे की उचित अछि आ की नहि।"आदमी हसलक, "सेनेटरी इंजीनियर?
आओर अहाँ?
अहाँ तँ एखन बच्चा छी।"सपना धीरे सँ कहलक, "हँ हम बच्चा जरूर छीl नीक जँका जनैत छी जे अहाँ हमर पानि नहि ल ' जा सकब।""घर जाउ", आदमी बाजल। "अहाँ किछु बदलि नहि  पाएब।"
"हम अहाँक पंप तोड़ि देब। "रंज चिल्लाएल आ हाथ मे लाठी ल के पंप दिस दौड़ल। "ओहो!"
आदमी बाजल। मुदा तै लगैत छल जे सेनेटरी इंजीनियर पंप बनबैत अछि, तौड़ैत नहि?"
"हँ....... नहि..... एहि तरह नहि....... सपना दुखी होइत कहलक। मुदा रंज कहलक, "हम एकटा जासूस छी। हम किछुओ क' सकैत छी। "
रंज लग एकटा बढ़िया योजना छल। तो पंप सँ जा के चिपकि गेल। "आब अहाँ एकरा नहि चला सकब।" सपना सेहो भागि के गेल आ पंप के जकड़ि लेलक। "ऐ!"
आदमी चिल्लाएल। आब ओ बहुत तामस मे छल। "घर जाउ अपन"ओ कहलक।
ओही  समय  घनघोर मेलागि गेल। आकाश मे जोर सँ गड़गड़ाहट भेल, बादल गरजय लागल, बिजली चमकय लागल आ जोर सँ बारिश होमय लागल। सपना खिलखिला के हँसल लागल।  "मानसून अाबि  गैल।""हम तँ घर जा रहल छी, अहाँ जाउ ने जाउ," टैंकर वला आदमी कहलक।  बारिश होइत  रहल, होइत  रहल, होइत  रहल।
व्हूश, तालाबक बान्हक उपर सँ पानि बहि निकलल आ नदी मे बहय लागल। पानि ओकरा भीजा देलक।  "पानि  मिलि  गेल। रहस्य सुलझि गेल।" रंज बाजल। "याहू!"
दुनु  खुशी सँ  चिल्लाए लागल।
पानि  सँ  जुड़ल  शब्द तालाब- मानव निर्मित जल संचय करबाक साधन। तालाबक  आकार छोट सँ ल  के पैघ झील धरि भ 'सकैत अछि। बान्ह या मेड़ - माँटि  आ पत्थर सँ बनल एकटा छोट दिवार तालाबक पानी के रोकबाक काज आबैत अछि।
सरिता- एकटा छोट नहर जाहि मे पानिक छोट  धारा बहैत  अछि।  जल स्रोत- एहन जगह जतय जमीनक अंदरक पानि उपरका सतह  पर  आबि इकट्ठा भ 'जाइत अछि।  भौम जल स्तर या वाटर लेवल- जमीनक अंदर इकट्ठा भेल पानिक स्तर। कुआँ के एतेक गहींर खोदय पड़ैत अछि जे ओ जल स्तर धरि पहुँचि जाय। तखने ओहिमे पानि अबैत अछि।
-
भोरूक आकाशमे उड़ैत चतुर्दिश,की पक्षीगण अछि बुभक्षित?चिन्हु ओकरा जे घयलक अछिस्वादिष्ट कृमिकेँ निज आहार निमित्त।
फूल फूलपर उड़ि रहल अछि,रंग-बिरंगक तितली सभ
प्रफुल्ल पतंगक एक गुच्छउड़ि रहल अछि मस्त-मस्त|किन्तु एक नहि अछि समान....की अहाँ ओहि असम्बधकेँकऽ सकै छी पहचान?
दीर्घ आ लघु चौकोरदेखी अहाँ सभ ठामएक अँगीठी जे असमान अछिसे कतऽ नुकायल अछि,एतऽ आ कि ओतऽ?
एहि पैघ पुरान गाछकहरियर पत्ता मध्य दृष्टि दौड़ाउ|रंगबिरंगक बिन्दुयुक्त अछि एक डारिसे हैत कतऽ?
पाँछा छोड़ैत सोझ पुछवलाआसमानमे एक छोर से दोसर छोरउड़ि रहल अछि विमान|किन्तु वस्तुतः ओहिमे सेँ एक असंगतजे बनबैत अछि अपन पाछाँटेढ़-मेढ़ नाङ्गरि सन एक निशान|
की अहाँ देखि सकैत छी?ऊपर बैसल एक पाँतिमेचहचहाइत पक्षी सभकेँ|किन्तु एक चाहैत अछि रहब मौन,से केओ एक भऽ सकैत अछि की?
बिखरैत मंद प्रभाकेँनिर्मल ग्रीष्मक एक दिवसमेउज्जर मेघक एक झुण्ड|किन्तु अछि एक दोसर -जकरा नहि छैक आनक अनट-पिनट कहबकेँअछि निश्चय केने बरसि जेबाक|
एक नमहर दिन बीति गेल,आ राति एखन अछि शुरुए भेल|ताकू ओहि एककेँजे चमकैत अछि सूर्य प्रभासमबाटक सभ दीपकमध्य|
सूरज उगैत छथि, चमगादढ़ सुतैत अछि,राति होइत अछि, ओ जागि जाइत अछि,केओ एखनहुँ सुतल अछि भारी निन्नमे,की अहाँ ताकि सकै छी ओहि अजीबकेँ?
अंतरिक्षमे ग्रह कनेकजगमगाइत आ शुभ्र प्रकाशित|अछि एक अदभुत, जकर चतुर्दिश अछि चक्राकार घेराचिन्हित करब अछि ओकरा|
-
मुम्बईमे बहुत लोकछै, ट्रेन आओर टैक्सी सेहो|एतय बहुत रास बाटपर प्रसन्न कुकुर सेहो रहैत अछि|चलू, एकर गलि-कूचीक भ्रमण कएल जाय आओर अहि नगरीक बाटपरक कुकुरसभ संग भेंट कएल जाय|
ट्रेफिक नामक कुकुर केँ यातायत पुलिसक सहयोग केनाय बड़ नीक लगैत छै|जखन केओ नियमक पालन नहि करैत छै, ट्रेफिक गाड़ी केँ  दौड़िकए पकड़ि लैत छै आ आगु जाऽ कऽ ठाढ़ भऽ जाइत छै| केओ ओकरा नजरिसँ बाँचि नहि सकैत छै|
चीकू नामक कुकुर एकटा सिनेमाघर लग रहैत अछि| ओ ओतुक्का सुरक्षाकर्मीसभक संग खाएत-पीबैत आओर खेलैत अछि|जाड़क  रातिमे चीकू अपन सुरक्षाकर्मी मित्र सभक बनाओल स्वेटरमे घुसि जायत अछि|
पेरिअप्पा नामक कुकुरक पसिनक भोजन इडली आओर डोसा अछि|नित्य ओ तीन टा विभिन्न भोजनालय जाएतअछि आ जलखै आओर दिनुका एवं रतुका भोजनक लैत अछि| पेरिअप्पा हरदम खाएत रहैत अछि बाभोजनक स्वप्नमे डूबल रहैत अछि|
चम्पी नामक कुकुर बड़का मैदान लग रहैत अछि, जतय नेनासभ क्रिकेट आओर फुटबाल खेलाएत छै|मौर्याजी, कुसियारक रस बेचनिहारकेँ, पहिने ई चम्पी भेटलन्हि| तखन, ओ अप्पन कपारमे मालिश करबा छलाह  जकरा चम्पी सेहो कहैत छै|ताहिसँ ओ कुकुरक नाम चम्पी पड़ि गेलै|
एकटा गिरिजाघरक प्रबंधक द्वारा, एकटा छोट पिल्ला रूपमे होल नामक कुकुरकेँ मुसरीक बिल बा होलसँ बचाओल गेलै। आ तहियासँ ओकर नाम होल पड़ि गेलै।होल सिनेमाघरक सीढ़ीपर बैसल रहैत अछि आओर अबैत-जाएत सिनेमा देखनिहारसभकेँ देखि नाङरि डोलबैत रहैत छै|
कप्तान नामक कुकुर पार्कमे, जतय कहियो सचिन तेन्दुलकर क्रिकेट खेलने छलाह| ओकरा दौड़यमे बड़ मोन लगैत छै|प्रत्येक वर्ष ओ मुम्बई मैराथोनमे सभ संग दौड़ैत अछि आ दौड़क समाप्त सेहो करैत अछि| केओ ओकरा मेडल नहि दैत छै, किन्तु ओ एकटा बिस्कुटसँ संतुष्ट रहैत अछि|
बोगी नामक कुकुर ट्रेन देखि मन्त्रमुग्ध रहए अछि|ओ प्रथम-श्रेणीक महिला डिब्बामे भेटल छल| बोगी ट्रेनमे साहसिक अनुभव हेतु चढ़ल छल| किन्तु ओकरा लग टिकट नहि छल|
कालू नामक कुकुर मुख्यतः नगरीक विभिन्न भागमेविचरण करैत अछि| ओकरा नक्शा केर कोनहु दरकार नहि छै|कोनहु दिन ओ समुद्रक कछेड लग टहलैत अछि, तँ कोनहु दिन रेलवे स्टेशन चलि जाएत अछि| एक दिन अपन दोस्तक पाछु-पाछु ओ एकटा ट्रेन में चढ़ि गेल|
काली नामक कुकुरकेँ नेनासभ संग खेलब बहुत पसिन पड़ैत छै| जखन बच्चासभ ओकरा भरि बाँहि पकड़ैत  छै, ओ बड़ प्रसन्न होयत अछि| ओ बच्चा सभकेँ अपन सवारी सेहो करय दैत छै| कालीक देखभाल मोहल्लामे रहैत एक परिवार करैत अछि|
मुम्बई केर कुकुरमुम्बई नगरीक सड़क बिना कुकुरक सोचनाय कठिन अछि| एहि अपोसल कुकुरसभ, संगहि जिनकासँ एहि पोथीक खिस्सामे सम्पर्क भेल, तकर देखभाल आ भोजनक व्यवस्था नगरीक हजारो लोकसभ मिलिकए करैत छथि| चाहे ओ मोहल्लाक मोची भैया होयथि, चाहे पुलिस, खोमचा वला भैया, चाहे कूड़ा बीनयबला बा ऊँचका पैघ बहुमंजिला घरमे रहैत लोक| कुकुर सभक नाम होयत छै, जेना कि कालु, टामी, जूली आ ओकर नाम सिनेमाक कलाकारक पर सेहो रहैत छैक, जेना कि ऐश्वर्या, सलमान आओर शाहरुख| "द वेलफेयर ऑफ स्ट्रे डोग्स" संस्था सभ कुकुरक चिकित्सीय एवम टीकाकरणक व्यवस्था पिछला बीस बरखसँ कऽ रहल अछि|
एहि पोथीक चित्रसभ बनाओल गेल अछि, रेखांकन ओ चित्रण केर संयोजनसँ।रेखांकन कएल गेल अछि सुमेधा साह द्वारा|फोटोसभ लेल गेल अछि हाशिम बदानी द्वारा|
-
कप्तान राजू अपन जेट विमानकेँ तेजीसँ बाम दिस मोड़ि पल भरिसँ ओकरा आइफल टावरमे  टकडघबासँ  बचा लेलक।"ओह!
उडान लेल पेरिस सत्ते जटिल जगह  अछि!"
ई सोचिते राजूक छाती धड़कऽ लगलैक। अनचोके कॉकपिटसँ *टीटीटी* सन आवाज आयल। ई कथिक छल?
जेट शत्रुदेशमे तँ ने प्रवेश कऽ गेल छल?
अथवा इंजिनमे कोनो गड़बड़ी तँ ने आबि गेल रहैक?
*टीटीटी* अलार्मक आवाज सँ राजूक निन उचटि गेलैक। बाजल -  "ओह, केहन बढ़िया सपना टुटि गेल!"
छोड़ू, ई बेर मुदा उदासीक नहि थिक।आई तँ विशेष दिन अछि।
"आइ हम पहिल बेर हवाइ जहाजमे उड़ब माँ!
हम उठि गेल छी।" माय अटैची बन्द करैत छलीह।"वाह राजू!"
ओ कहलनि - "अहाँक बहिनसँ भेट करबा लेल हम व्यग्र छी। आर्याकेँ देखना कतेक मास भऽ गेल। जल्दीसँ तैयार होउ।"
राजू पहिले-पहिल हवाइ अड्डाक भीतर आयल। छल ओ गुड़कैवला पट्टा पर अटैचीकेँ  रखबामे मायक मदति कयलक। ओ पट्टा लादल सामानकेँ  बड़का मसीनक भीतर लऽ ज रहल छल। एक कड़गड़ि महिला, जे बर्दीमे छलि, मसीनक पाछाँ छोट पर्दा दिस देखिकऽ सामान सभकऽ जाँच कऽ रहली छलि। राजू ओहि पर्दाकेँ देखि गुम रहि गेल - जाहिमे अटैची सभक भीतर , जेना = ओकर खेलवला नवका जुत्ता, दुरबिन, सभ किछु।"अरे वाह!
एहि मसीनकेँ मे तँ पारदर्शी नजरि छैक!
एनमेन कप्तान राजूए जेकाँ ...। ओ चकित छल।  "राजू ओहि महिला अफसरकेँ किछु पुछऽ  चहलक  कि माय रोकि देलकैक। "सुन राजू, ओ सुरक्षा दलक सदस्य थिक। ओकरा निश्चित भऽ जयबाक छैक जे यात्रीगण ओहिमे कोनो विस्फोटक वस्तु अथवा खतरनाक हथियार तँ ने लऽ जा रहल अछि!
तेँ ओकरा टोकब उचित नहि।"
तखन राजू एक विशाल हॉलमे पहुँचल जकर देबाल काँचक  छलैक। ओतहीसँ ओ बाहरमे ठाढ़ दर्जनो विमानकेँ देखि सकैत छल। एक विमान तँ बस उड़ला लेल गड़गड़ायब शुरू कऽ देने छलैक।   "माय!
पाइलटक काज कत्ते महत्त्वपूर्ण छैक!
अरे ब्बा!
""सत्ते, जेना बसक ड्राइवर ए कि जल-जहाजक कप्तानक काज। ओकरे सभपर एतेक यात्रीकेँ सुरक्षित लऽ जयबाक दायित्व रहैत छैक।"
"चेची कते भाग्यवन्ति अछि। ओ कतेको बेर हवाइ यात्रा कऽ चुकलि अछि।  हम चेतन होयबा धरि बाट नहि तकैत रहब माय।"  माय हँसलीह।"ठीके, आर्या अनेको खेप चढ़लि अछि। मुदा अहाँ तँ एखन नवे वर्षक भेल छी राजू। अहाँकेँ। बड्ड समय अछि।"तखने राजू  द्वार संख्या ८ पर यात्री सभकेँ  पाँतीमे लगैत देखलक। 'अपनो सभक वैह द्वार थिक माँ!
चढ़बाक समय भऽ गेल अछि।
दस मिनटमे पेटी बान्हि ओ सभ अपन-अपन सीटपर बैसि जाइत गेलाह। जहाज गुड़कऽ लागल तँ राजू खिडकीसँ देखऽ लागल।  पहिने तँ आस्तेसँ, मुदा किछुए छनक बाद ओ ततेक गति पकड़ि लेलक जे राजूकेँ भेलैक, ओकर कुर्सी हिलि रहल छैक।एक बैग थरथराहटि थामि गेलैक आ जहाज आकाशमे उड़ऽ लगलैक।"माय!
माय!
अपना लोकनि तँ उड़ि रहल छी!
""ठीके। सुन ध्यानसँ राजू, किछु घोषणा भऽ रहल छैक।"स्पीकरसँ तखने किछु स्वर गूँजल, परिचित स्वर...
"बहिन आ भाइ लोकनि!
हम कप्तान आर्या बाजि रहल छी। विमानमे अपने लोकनिक स्वागत अछि।""अरे, चेची!....
""ई तँ हमर बेटी थिक!'
-
"देख तेजस, हम की बनौलहुँ अछि" मिरियम अपन भाइकेँ कहलक।तेजस पुछलकै, "ओहो!
ई की थिकै गय?
बाघ तँ बर्फमे नहि रहैत अछि!
बुड़िबक नहितन!
"मिरियम जवाब देलकै, "अँय - अँय - अँय!
रुसमे एकटा बाघ एहनो छैक जे बर्फमे शिकार करैत छैक।"तेजस बाजल, "सत्ते की?
चल तँ देखी!
दे तँ हमर जादुई चश्मा, मिरियम!"
तेजस -"ठीके गय!
बाघकेँ तँ देखि रहल छिएक। ओतऽ ठंढ़ा अधिक पड़ैत होइ!
"मिरियम बाजलि - " बंगालक बाघ आ साइबेरियाक बाघ दू भिन्न जातिक थिकै मुदा देखबामे एके रंग लागत।"ताहिपर तेजस कहलकै - "एहन बाघ संसारमे एके ठाम पाओल जाइ छैक । जेना अपना लोकनिकेँ सभसँ नीक अपन घर लगैत अछि, तहिना प्रत्येक पशुकेँ सेहो ओकर रहबाक जे खास जगह छैक, ताही  ठाम टा नीक लगैत छैक, दोसर ठाम नहि।
मिरियम छापि उठ - "ओकरा देखब हम । देखबे करब ।" तेजस मुस्किआइत कहलकै - "थम्ह, थम्ह!
ओतेक ऊँचमे तोरा कोना देखल हेतौ?
हँ, एकटा उपाय फुरल अछि।"  तेजस एकटा टेबुल अनलक आ मिरियम ओहिपर चढ़ि गैल। तेजस कहलकै, "एहि ठामसँ ब्रह्माण्ड भरि करीब-करीब सभ पशुकेँ ओकर अपन घरमे रहैत हमसभ देखि सकैत छी। मिरियम चिकरिकऽ सोर पाड़ैत बाजल -"दुर्गेश!
महिमा!
आर जे कयो छी, से सभ अबैत जाउ - हमरा सभक संगे अँहू लोकनि देखि लियऽ।"
"अरे!
ओ की थिकै?
पानिमे तरुआरी सन लगै छै किछु?"
- धड़फड़ाकऽ बकेटपर चढ़ैत दुर्गेश बाजल । मिरियम जवाब देलकै - "समुद्री गेंडा छिए रे!
ई जन्तु पृथ्वीक सभसँ उत्तर आर्कटिक सागरमे पाओल जाइ छै। ओहि ठाम सबदिना ठंढ आ अन्हार कुप्प रहै छै, मुदा नर्वालकेँ सभसँ नीक ओतहि लगैत छैक।  ताहिपर तेजस बिहुसैत पुछलकै - "से तों कोना बुझै छिही? "
मूडी घुमाकऽ मिरियम कहलकै - "पोथी पढ़िकऽ।"
"अरे वाह!
"महिमा चहकल - "इमहुँ एकटा जानबरक खिस्सा पढ़ने रही। ओकर नाम छलै 'ओरांगुटान'। मुदा ओ केहन होइ छै, से नहि बुझलिए।" "ओकर इन्डोनेशिया आ मलेशियाक विशाल बानर बुझहि।" - ई कहि मिरियम अपन चश्माकेँ  पूब दिस घुमबैत कहलकै, "देखि ले।" महिमा खुशीसँ घुमैत बाजलि, "अरे वाह!
ओरांगुटान तँ फल खा रहल अछि!
आ एकटा बच्चो छै, एनमेन हमरे जकाँ।"
तेजस टिपलक - "ठीक, ठीक। आब एक प्रश्न। ई कोन जानवर थिक?
"दुर्गेश कहलकै - जेब्रा!मिरियम कहलकै - हरिन!महिमा कहलकै - मँहीस!
तेजस खिलखिला उठैत अछि - "एहिमे सँ कोनो नहि। एकर नाम 'ओकापि' थिकै, जे खाली अफ्रीकेक किछु जंगल टा मे पाओल जाइत अछि।"
दुर्गेश उझकिकऽ देखि पुछैत अछि - "एक बेर फेर देखि सकै छी?
""जरूर"- तेजस बाजल।"ओ की छिए औ?
अदभुत नील रंगक ओकर पयर छै?
"मिरियम चश्मा घुमबैत बाजलि - "कने हमहुँ देखिए!
आहा!
ई तँ बूबी थिक - नील पयरवला अदभुत चिड़ै। दक्षिण अमेरिकामे रहैत अछि आ विलक्षण नचैत छी।
"आब सांझ पड़लैक। हमरा भूख सेहो लागि गेल अछि।" एक्के बेर सभ चिकरल - "न...हि!
एकटा आर। एकटा आर।" तेजस टिपलक -"ठीक छै, मुदा एक्केटा।"दुर्गेश मिचराकs बाजल, "हमर दिमागमे एक विशेष जानवर अछि। तें दूटा आर।"तेजस - "एकरा देखै जाही। ई किवी चिड़ै थिकै । न्यूजीलेंडक, जे दक्षिण गोलार्धमे छै। ई एकमात्र एहन चिड़ै थिक, जकरा अपनेसभ जकाँ नाकमे  मूर टा रहै छै। कतऽ, तें बेस लम्बा लोलक टुरनिपर। ई माटि कोड़ैत  अछि तथा नाक बाटे कीड़ा-मकोड़ा आ फल ताकिकऽ खाइत अछि।
दुर्गेश - "धन्यवाद । आ...आ..., हमर माय एक बेर एकटा खिस्सा कहने छली । जहाँधरि मन पड़ैत अछि... कोनो एकटा... लोरिस... कि..।"मिरियम - "हँ - हँ, श्रीलंकाक लोरिस। ओकर पेटपर चानी सन रोइयाँ चमकै छै आ दुनू आँखि आगाँ दिस रहै छै, अपनेसभ जेकाँ। मुदा ओकरा एखन देखि नहि सकब। रातिए टा मे ओ निकलैत अछि। महिमा ताहिपर टिपलक, " तँ हम सभ काल्हि फेर पहुँचि जायब।"तेजस थपड़ी पाड़ैत घोषणा करैत अछि - ठीक छै । हमरो सभकेँ आ पशु-पक्षीकेँ सेहो घर घुरबाक समय भऽ गेल अछि।""की अहाँकेँ ई बुझाइत अछि  जे सभ जानबर घर जयबे करत?
""हँ मिरियम!
सभकेँ  अपन-अपन खास घर छैक जे  एही धरतीक कोनो अदभुत हिस्सामे बनल छैक।
जाहि सातो पशु-पक्षीसँ अहाँ परिचित भेलहुँ अछि, से संसारक विभिन्न भागसँ अबैत अछि। एही मानचित्रक अवलोकनसँ  बुझबा जोग भऽ जायत जे कोन पशु आ पक्षी कतऽक थिक। अहाँ लग तेजस जकाँ चश्मा नहियेँ हो, तथापि एहि नक्शामे ओहि पशु सभकेँ दैखि सकैत छी।
नर्वालई समुद्री पशु धरतीक सभसँ उत्तरी छोरक बर्फीय आर्कटिक सागरमे पाओल जाइत अछि। एकर घर कनाडा, ग्रीनलैण्ड, नोर्वे आ रूसमे अछि।कीवीई चिड़ै। दक्षिणी गोलार्धक, न्यूजिलेन्डक निवासी थिक। ई जंगलसँ लऽ सघन घासक मैदानमे तथा रेगिस्तानी टीलासँ  लऽ दलदल धरि कतहु रहि जाइत अछि।श्रीलंकाक लोरिसएकर अंग्रेजी नाम रेड स्लेन्डर लोरिस थिकै। ई बहुते लजकोटर होइत अछि तथ उष्ण कटिबन्धीय जंगलमे भेटैत अछि। श्रीलंका एकर घर थिकैक।साइबेरियाक बाघई बाघ बहुत ठंढ़ा आ सघन जंगलमे रहैत अछि जतऽ खूब बर्फ़बारि होइत छैक।  एकर घर रूस आ चीनमे अछि।
ओकापिएकरा सघन जंगल बेसी पसिंद छैक। ई अफ्रीकाक किछु क्षेत्र जेना कोंगो गणराज्यमे पाओल जाइत अछि!ओरांगुटानई विशालकाय बनार अपन पूरा जिनगी जंगलक ऊँच आ विशाल गाछेपर बिता दैत अछि। मलेशिया आ इन्डोनेशियामे ई भेटैत अछि।नीले पाँव वाला बूबी गाढ़ नील रंगक पयरवला बूबी दक्षिण अमेरिकाक एक द्वीप गालापेगोसमे पाओल जाइत अछि। ई कैलीफोर्निया आ पेरुमे सेहो भेटैत अछि।
-
सभ दिन हमरा सब के संख्या सँ  काज तs  पड़िते अछि। चीज सभ के गिनती लेल,नाप जोख करैक लेल, फ़ोन पर मित्र लोकनि सँ बात करैक लेल आ एतय तक जे कोनो बस्तुक मूल्यक पता लगबैक लेल हमरा सभ के जकर काज पड़ैत अछि ओ थिक संख्या।परञ्च की अहाँ के ई जानकारी अछि जे संख्याक उपयोग कs ज्यामितीय आकार सभ के तथा रंगोली सभक मज़बून के पैटर्न सेहो बना सकैत छी?
की अहाँके पता अछि जे प्रकृति मे जे पैटर्न देखै मे अबैत अछि इहो संख्याक  पैटर्न पर आधारित अछि?
मुदा हमरा सभ के पहिले ई जानकारी जरूरी अछि जे संख्या सभ सँ बनल पैटर्न केहन होइत अछि?संख्या सभ सँ बनै वला पैटर्न संख्याक ओहेन क्रम होइत अछि जाहि में प्रत्येक संख्याक पछिला संख्या सँ एक खास तरहक संबंध होइत छैक।उदाहरण लेल एक अति सरल संख्या क्रम लs रहल छी:0,1,2,3,4...एहि संख्या क्रम मे प्रत्येक संख्याक अपना सँ पहिले वला संख्या सँ कोन तरहक सम्बन्ध छैक?जवाब साफ छैक-एहि संख्या क्रम मे प्रत्येक अगिला संख्या अपना सँ पहिले वला संख्या मे 1 जोड़ला सँ बनल अछि।एक और संख्या क्रम देखियौक : 14,12,10,8,6...एहि संख्या क्रम मे प्रत्येक अगिला संख्या अपन पछिला संख्या मे 2 घटेला पड़ बनल अछि।
आउ, आब कनेक जटिल संख्या क्रम के माध्यम सँ एहि बात के बुझहैक प्रयास करैत छी: 0,1,3,6,10,15... आब एहि संख्या क्रम केर की विशेषता अछि?
एहि मे उपयोग मे आयल संख्या सभ सँ कोन तरहक पैटर्न बनैत अछि, औ देखैत छियैक।0+1=11+2=33+3=66+4=1010+5=15की अहाँ के एहि संख्या क्रम मे कोनो पैटर्न देखाय  पड़ल?
15 के उपरान्त एहि क्रम मे कोन संख्या एतैक?हाँ, हाँ , 21 !
कारण 15+6=21
आब, संख्या सभक जाहि पैटर्न अर्थात संख्या क्रम- 1,3,6,10,15... के एखन तुरन्त हम सब उदाहरण स्वरूप बुझलौं अछि, आगाँ देखैत छी की हम सब  ओकर आकृति पैटर्न बना सकैत छी वा नहि।हाँ, हम सब बना सकैत छी!
संख्या सभ लेल आब बिंदु के रखैत, ओही क्रम मे बिंदु सभ के बढ़बैत-बढ़बैत एहि तरहेँ त्रिकोण सभक ई पैटर्न बना सकैत छी।देखलियैक!
कोना संख्या सँ बनि गेल एक संख्या क्रम, एक पैटर्न आओर बनि गेल आकृतिक पैटर्न सेहो।
छै ने मजगर बात?
आब अहाँके संख्या सभक एक टा आओर सुंदर क्रमक उदाहरण दैत छी। एकर नाम छी फिबोनाची क्रम, आ ओकरा गर्वपूर्वक संख्याक " हेमचन्द्र" सेहो कहि सकैत छी।ई क्रम एहि तरहक अछि:0,1,1,2,3,5,8,13,21,34.........की अहाँके  क्रम  मे लागल संख्याक पैटर्न बुझै में  आबि रहल अछि?वाह वाह!
अहाँ ठीक चिन्हलियैक......ई एहि लेल फिबोनाची क्रम अछि। कारण ई जे एहि मे तेसर संख्याक उपरान्त प्रत्येक संख्या अपना सँ पहिले अबै वला दू संख्याक जोड़ अछि।
एहि तरहेँ:0+1=11+1=22+1=33+2=55+3=88+5=1313+8=2121+13=34बुझि गेलियैक ने?
वाह रे वाह। चाबस्सी!
आब सब सँ मजगर बात ई अछि जे फिबोनाची संख्याक क्रम हमरा लोकनि के दर्जनों भरि प्रकृतिक पैटर्न मे देखा पड़ैत अछि।कोना?
आउ देखैत छियैक...
अनेको फूल सब मे फूलक पंखुरिक क्रम फिबोनाची संख्या पर आधारित होइत अछि!
कनेक ओहि फूल दs सोचियौक जाहि मे 1,3 वा 5 पंखुरी होइत छैक।( ई सब फिबोनाची संख्या थिक।) नाम मोन पड़ल?
आउ हम बतवैत छी।1 पंखुड़ी वला फूल-(1)ऐंथूरियम (2)कैला लिली।3 पंखुड़ी वला फूल-(3) बोगनविलिया,(4) क्लोवर।5 पंखुड़ी वला फूल-(5) कचनार,(6) गुड़हल,(7) चमेली।
दू पंखुड़ी वला फूल होइत अछि, मुदा बहुत कम होइत अछि। " क्राउन ऑफ थोर्न्स" नामक प्रसिद्ध  एक फूल अछि। ओ सबदिन फुलाई वला काँटदार गाछक एक टा नीक फूल  अछि। दू पंखुरी वला  फूलक उदाहरणक लेल ई सब सँ बढियाँ अछि।मुदा ,चारि पंखुड़ी बला फूल बहुत कम्मे होइत अछि। ध्यान देबा योग्य बात ई अछि जे 4 फिबोनाची संख्या मे नहि अबैत अछि। आब  जखन  कोनो फूल नजरि पड़त तँ ओकर पंखुड़ी स्वयँ गनि के देखब  जे संख्या कतेक छैक, फूल के तोड़ब नहि।
फिबोनाची संख्या लेल डेजी फूलक उदाहरण सब सँ सटीक आओर मनगर अछि।एहि फूलक अलग अलग किस्म मे पंखुड़ी के संख्या अलग अलग होइत अछि। कोनो मे 13, कोनो मे 21 तs कोनो मे 34 - आ ई  सभ संख्या फिबोनाची संख्या अछि।
प्रकीर्ति मे अहू से अधिक ओझरायल मुदा आरो अधिक कौतूहल भरल अचम्भित करै बला फिबोनाची संख्या सब पर आधारित क्रम वा पैटर्न देखवा मे भेटैत अछि।जँ हम कने गणितक सहयोग लेल तैयार होइ तs स्वयं ओकरा बुझि सकैत छी।चलू, प्रयास करै मे कोन हर्ज छैक......जँ हम फिबोनाची  अनुक्रम के शुरुआती संख्या सभ के वर्ग* बनाबी, तs ओकर परिणाम की होयत?
* जखन हम कोनो संख्या के ओही संख्या सँ गुणा करैत छी , तखन जे संख्या अबैत अछि ओकरा ओहि मूल संख्या के वर्ग कहल जाइत अछि।
फिबोनाची अनुक्रम के संख्या सब अछि:1,1,2,3,5,8,13 इत्यादि।जँ हम एहि सब संख्या सभक वर्ग बनाबी तखन हमरा ई सब संख्या सब भेटत। 1² अर्थात 1×1=1 2² अर्थात 2×2=4 3² अर्थात 3×3=9 5² अर्थात 5×5=25 8² अर्थात 8×8=6413² Uअर्थात13×13=169अर्थात फिबोनाची क्रम के वर्ग:1,4,9,25,64,169 इत्यादि होयत।
आब, जेना हम संख्या सभ सँ बनल एक संख्या पैटर्न के त्रिकोण सँ बनल  एक आकृति पैटर्न मे बदललौं, ठीक ओहिना फिबोनाची क्रम के वर्ग सभ के सेहो एक आकृति पैटर्न के रूप देवाक प्रयास करैत छी।एही तरहेँ आब 1²,2²,3², और एहि क्रमक अगिला संख्या के सेहो आकृति पैटर्न मे बदलि सकैत छी। 1² केर संख्या के वर्गक रूप मे बदलनाइ बहुत हल्लुक अछि -मात्र एक वर्ग अर्थात चौकोर आकृति बनेवाक अछि।2² के आकृति पैटर्न रुप मे एहि तरहेँ देखायल जा सकैत अछि-बाम सँ दहिन अर्थात क्षैतिज रूप मे 2 गोट वर्ग आ ऊपर सँ नीचा अर्थात उर्ध्व व्यवस्था मे 2 टा आओर वर्ग।हमरा बुझल अछि जे 2²=4, आ एहि आकृति मे 4 टा वर्ग अछि। एहि तरहक संरचना के ग्रिड कहल जाइत अछि।
एहि तरहेँ ,3² के ग्रिड रूप मे देखेवाक हेतु तीन वर्ग बाम सँ दहिन क्षैतिज व्यवस्था मे और तीन वर्ग ऊपर सँ नीचा अर्थात उर्ध्व  व्यवस्था मे बनाओल जाइत अछि। ओकर संग हम जनैत छी जे 3²=9, ओहि लेल एहि संख्या सँ बनायल गेल ग्रिड मे 9  टा वर्ग होइत अछि।5² कs  वर्ग रूप मे देखवैक लेल 5 टा वर्ग पड़ल।(अर्थात अगल -बगल मे 5 टा ठाढ़ !)
तथा आरो 5 टा ठाढ़(अर्थात एक के ऊपर औरो चारि टा चरहल) एहि तरहेँ 25 वर्गक एक टा ग्रिड बनैत अछि। एहि तरहेँ 8² के ग्रिड मे कुल 64 वर्ग होइत अछि, तथा 13²  के ग्रिड मे169, आओर ई सिलसिला ओहिना बढ़ैत चल जाइत अछि। की अहाँ एहेन ग्रिड अपने सँ बना सकैत छी?
जँ बना सकैत छी तs ओकर अर्थ भेल  अहाँ वर्ग के बढियाँ सँ बुझि गेलौं अछि और अहाँ धन्यवादक पात्र छी।
आब जतेक ग्रिड एखन तक अहाँ बनेलौं अछि, ओकरा सभ के ओना कs सजा दियौक जेना एहि चित्र मे देखाओल गेल छैक।फेर चित्र मे दरसायल सब सँ छोट ग्रिड केर  एक सिरा सँ एक वक्र अर्थात लहरदार रेखा खींचैत ओकरा दोसर सिरा तक लs जाऊ।
आब एहि रेखा के आगाँ बढ़बैत पहिल ग्रिड जकाँ दोसर आ फेर तेसर ग्रिड तक बढ़बैत जाउ आओर ओकरा 13 वर्ग वला ग्रिड तक लs जाउ। एहेन कयला पर वक्र रेखा सँ बनल एक सुंदर बनावट अर्थात एक टा खास तरहक पैटर्न बनि जायत आ जकरा ' फिबोनाची स्पाइरल' कहल जाइत अछि।फिबोनाची संख्याक वर्ग सभ सँ बनल एहि सुंदर टेढ़ -मेढ़ घुमावदार  बनावट तथा प्राकृतिक तौर पर पाओल गेल  ओहने एक 'पैटर्नक' बीच कोनो संबंध नहि त अछि?
ओहेन लगैत तs अछि, कारण हूबहू ओहने फिबोनाची स्पाइरल प्रकीर्ति मे सेहो देखल जाइत अछि!
कतय?
आउ देखू। आओर इहो कि ओहेन आकृति प्रकीर्ति मे छैहो वा नहि।?
एतय एक फिबोनाची स्पाइरल अछि, जाहि मे एक आओर ग्रिड, 21² जोड़ल गेल अछि। देखियौक जे स्पाइरल केर सिलसिला कोना आगाँ बढ़ैत छैक?की ,ई स्पाइरल देखल-देखल सन लगैत अछि?
हँ, लगैत अछि!
कारण ओहने स्पाइरल आकार सभक रचना प्रकृति सेहो करैत अछि।
पिछुलका चित्र वला फिबोनाची स्पाइरल जकाँ बनावट हमरा सभ के समुद्र मे भेटै बला शंख आ सिप सभ मे देखा पड़ैत अछि। (भले दुनू के मिलान करैक हेतु अपन गर्दैन के फिबोनाची स्पाइरल जकाँ घूमावइ कियैक नहि पड़य।.....
....घोंघाक कवच.......
..एतेक तक जे ओकर अंडा सेहो ( देखू ई घुमाव ,पृष्ठ-16 पर देल गेल चित्र जकाँ  घड़िक दिशा दिस नहि अपितु विपरीत दिशा मे अछि)!
एतेक तक जे गोल-गोल घुमैत उठै  वला विहारि 'हरिकेन' अर्थात चक्रवात आओर किछु 'गैलेक्सी' अर्थात निहारिका सभ के सेहो देखला सँ  लगैत अछि जे ओकर बनावट कोनो नै कोनो प्रकारेँ फिबोनाचियेक संख्या क्रम अनुसारे अछि। छै ने चकित करै वला बात?चक्रवातक चक्र.....निहारिका सभक पेंच.....ओ सभ फिबोनाची के फेर मे!
अन्ततो गत्वा.... फिबोनाची संख्या सभक  मन- लग्गू खिस्साक  अन्त मे, आउ हम सब नजरि दैत छी फिबोनाची संख्या क्रम केर इतिहास पर। एगारहम शताब्दी मे, अर्थात आइ सँ प्रायः एक हजार वर्ष पहिले , आइ जे इलाका गुजरात राज्य नाम सँ जानल जाइत अछि,ओहि इलाका मे हेमचन्द्र नामक एक जैन विद्वान रहैत छलाह।कविता और संगीतक अध्ययन करैत- करैत ओ संख्या सभक एक मन- लग्गू  ओ चकित करै वला क्रम केर खोज कय देलनि!
जखन ओ ई ज्ञात करवाक हेतु शोध क रहल छलैथ जे दीर्घ आओर लघु  स्वर कतेक प्रकार सँ लय मे बान्हल जा सकैत अछि, तखन हुनका ज्ञात भेलन्हि जे ओकर संभावना एक गणितीय संरचना पर आधारित होइत अछि।हुनक एहि खोजक  करीब सौ साल उपरान्त, वर्ष 1202 मे , लियोनार्ड फिबोनाची(1170 सँ 1250 ईस्वी) नामक इतालवी गणितज्ञ अपन किताब ' लिबेर अबाशी' अर्थात 'गणनाक पुस्तक' मे ओही संख्या क्रम के बारे मे लिखलन्हि। फिबोनाची कखनोकाल भूमध्यसागर केर तट क्षेत्रक भ्रमण हेतु निकलि जाइत छलाह तथा ओहि रास्ता मे विश्रामक उद्देश्य सँ रुकल पूर्व क्षेत्रक व्यापारी लोकनि सँ  मिलि ई जिज्ञासा करैत रहैत छलाह  जे पूर्व क्षेत्रक लोक गणना कोना करैत छथि।संभव अछि जे फिबोनाची के मूल रूप सँ हेमचन्द्र द्वारा खोज कएल संख्या क्रमक विषय मे ओहि व्यापारी सभ सँ  ज्ञात भेल हो, परञ्च पश्चिमी देश सभ मे एहि संख्या क्रम के बारे मे जानकारी फिबोनाची के मारफद भेल, तें हेतु सम्पूर्ण संसार मे 'फिबोनाची सीक्वेंस' अर्थात फिबोनाची संख्या क्रम के नाम सँ जानय जाय लागल।
मुदा, सावधानी सेहो आवश्यक!
ध्यान रहय... यद्यपि प्रकृति मे बहुतो ओहेन उदाहरण देखवा मे भेटैत अछि जे  फिबोनाची क्रम पर आधारित नजरि मे अबैत अछि, परञ्च ओहनो उदाहरण कम नहि जे एहि सँ भिन्न होइत हो- जेना , चारि पंखुड़ी वला फूल वा क्लोवर के पात सब।जे बात चकित करैत अछि आ सोचैक लेल वाध्य करैत अछि, ओ ई अछि जे प्रकीर्ति मे जतय देखू ओतय प्रायः फिबोनाची क्रम वला संख्या सभ देखै मे अबैत अछि। एखन तक वैज्ञानिक लोकनि एहि बातक जानकारी नहि कs सकला जे आखिर प्रकृति के फिबोनाची क्रम वला संख्या सभ सँ एतेक जुड़ाव छै कियैक।भ सकैत अछि पैघ भs के अहाँ एहि अबूझ पहेलीक निदान ढूँढि ली!
-
“फू!
फू!” अन्ना मणि अपन जन्मदिनक केक पर लागल आठो मोमबत्ती फूँकिकए बुता देलथिन्ह। "जन्मदिन मुबारक होमय अन्ना। "ओकर भाई - बहिन चिकरि बजलथि। अन्नाक परिवार बहुत पैघ छलन्हि। आ पहाड़ पर बनल हुनकरघर सेहो। मुदा हुनकर जन्मदिन पर ओकर बस एकटा छोट सन इच्छा छलन्हि।
अन्ना मणि अपन जन्मदिनक उपहार फाड़ि के खोललथि आ धीरे सँ भीतर तकलथि। अन्दर किछु चमकि रहल छल। "हीरा जड़ल कानक बाली?
ओहो!
"ओकरा हीरा जड़ल कानक बालीनहि चाहय छलन्हि। ओ ओकरा लेल महग आ निरर्थक रहै। की अहाँ जनैत छी जे अन्ना वास्तव मे की चाहैत छलथि?
बस किताब, किताब आ बहुते रास किताब!
"हमरा घर मे किताब अछि तँ ठीके," हुनकर भाइ बजलाह। मुदा अन्ना तऽ पहिनहि ओसभ पढ़ि चुकल छथि।"पुस्तकालयमे आओरो किताबअछि, " हुनकर दादा इशाराकयलन्हि। मुदा अन्नाओहो सभ पढ़ि चुकल छथि।ओ तमसाकए अपन कोठरी मे चलि जाय छथि, "हम्म!"
किछु देर बाद, अन्नामणिक   केबाड़ पर एकटा ठक-ठकयबाकअबाजभेल। मुदा बाहर तँ केओ नहि छल!मुदा किछु तँ छल!
ओतहि   केबाड़ लग राखल छल एकटा बहुत पैघ डिब्बा। "नीक होएत जँ एहि मे आओर गहना नहि होय," ओ जोर सँ बाजल। डब्बा मे गहना नहि छल।ओहि मे छल एकदम नबविश्वकोश संग्रह। "एतेक रास किताब, अहा!"
अन्ना भरि घर खुशीसँ दौगैत रहलीह आ सभसँ गला मिलयलन्हि।
बहुत सालक बाद आओर बहुतो किताब पढ़लाक बाद अन्नाकेँ एकटा प्रसिद्ध वैज्ञानिकक प्रयोगशालामे नौकरी भेटि गेल। "हमरा एतय की करय पड़त?"
अन्ना पुछलन्हि। वैज्ञानिक एकटा डिब्बा दिस इशारा कयलन्हि। की अहाँ बता सकैत छी जे हुनका डिब्बा मे की भेटलन्हि?
"हीरा?
अएँ?"
अन्ना कहलन्हि। मुदा एहिबेर हीरा के पहिरय नहि लेल। ओ परीक्षणक लेल छलथि।  वैज्ञानिक चाहैत छल जे अन्ना  मणि ओहि चीज केँ ताकिनिकालथि जे हीरा केँओकर चमक प्रदान करैत अछि। तेँ अन्ना हीराक बारे मे बेसी जानकारी प्राप्त करबाक लेल ओहि सँ सम्बंधित  किताब पढनाय शुरू कयलथि।किताब,  किताब, ढेर रास किताब।
वैज्ञानिक बनब हुनका लेल सभसँ नीक काज छल। ओ किछुओ पढ़ि सकैत छलीह। जे हुनकर इच्छा होयन्हि। अन्नाकेँ चमकैत बस्तु नीक लागन्हि। आ हीरा सँ बेसी की  चमकैत अछि?
सूरज!तँ अन्ना सूर्य सँ सम्बंधित किताबसभ पढ़लथि।  सूर्य, सूर्यक किरण आ मौसम। ढेर रास किताब।
अन्ना हजारो प्रयोग कयलन्हि। ओ बहुत रास एहन उपकरण बनयलन्हिजाहि सँ हम कोनहुजगहक मौसमक जानकारी प्राप्त कऽ सकी।
मुम्बई मे कतेक गर्मी अछि?
अन्ना ओकरा नापबाक एकटा उपकरण बनयलथि। चेन्नई मे कतेक हवा चलि रहल अछि?अन्ना एहि लेल सेहो एकटा उपकरण बनयलथि।
हुनका सभकेँ खास उपकरण के बनयबामे कतेको महीनालागल। ई एकटा खास तरीकाक गुब्बारा छी जकरा ओजोनसोंड कहल जाएत छै। एहि गुब्बारा सँ एकटा छोटसन यंत्र जुड़ल रहैत अछि जे हवा मे पाओल जायबलाकेँऊँचाइओजोन गैस के नापैत अछि। ई  गुब्बारा बहुतो ऊचाई धरि उड़ि सकैत अछि। ओ देखु!
ओ उड़ि रहल अछि अन्ना मणिक ओज़ोनसोंड!
कनेक अनुमान  लगाउजे अन्ना मणि कुल मिलाकए  कतेक उपकरण बनयलथि?करीबन एक सौ मौसमीय उपकरण!हुनकर अपन एकटा कारखाना सेहो छल जहिमे ई सभटा उपकरण बनायल गेल।एहन लगैत छल जे ओ किछुओबना सकैत छलीह।
अन्ना मणि देशक सभसँप्रखर मौसम वैज्ञानिकमे एक बनि गेलीह।जखन ओ बएसगर आ आओर बेसी विख्यात भऽ गेलीह, तखनो हुनकर ख़ास मित्र नहि बदलल। हुनकर असली दोस्त वएह छल।किताब, किताब आओर बहुत रास किताब।
कालानुसार अन्ना मणि का जीवन परिचय२३ अगस्त, १९१८ - अन्ना मणिक जन्म पीरमेडु, केरलमे भेल। १९४० – हुनका बेंगलुरु स्थित सी.वी.
रमण 'क प्रयोगशाला मे कार्य करबाक हेतु छात्रवृत्ति भेटल।१९४५ – ओ मौसम विज्ञानक अध्ययन करबाक लेल  इंग्लैंड चलि गेलीह।१९४८ – ओ वापस आबि भारतीय मौसम विभाग, पुणे सँ जुड़ि गेलीह।१९६२ – ओ ओज़ोनसोंड परियोजना पर अपन कार्य आरंभ करैत छथि।
१९६२ – ओ ओज़ोनसोंड परियोजना पर अपन काज आरंभ करैत छथि। १९७६ – ओ भारतीय मौसम विभाग मे उप महा निदेशकक पद सँ सेवामुक्त भेलीह।१९८० क दशक मे (सटीक वर्ष अज्ञात) - अन्ना  उपकरण बनयबाक अपन स्वयं केर कंपनी शुरू कयलन्हि।१६ अगस्त, २००१ - केरल मे अन्ना मणिक देहांत भऽ गेलन्हि।
मौसम सँजुड़ल मज़ेदार शब्द मीटयोरोलॉजिस्ट (एना बाजु: ‘मीट-योर-ओ-लो-जिस्ट’): एहेन वैज्ञानिक जे विभिन्न क्षेत्रक मौसम आ  जलवायुक अध्ययन करैत अछि। अन्ना मणि एहने  सर्वश्रेष्ठ वैज्ञानिकमे सँ एक छल। ओज़ोनसोंड (एना बाजु: ‘ओह-ज़ोन-सोंड’):ओज़ोनसोंड एहेन गुब्बारा होइत अछि जे आसमान मे खूब ऊँचमेउड़ैत अछि। एहि गुब्बारामे एहेन उपकरण जुड़ल होइत अछि जे वायुमे उपस्थित ओज़ोनक मात्रा केँ नापैत अछि। ओज़ोन हमरासभ लेल महत्त्वपूर्ण अछि किएक तँ ओ सूरज सँ आबै वला हानिकारक किरण सँ हमरासभक बचाव करैत अछि। वायु मे ओज़ोनक मात्राक कम होयबहमर सभक लेल चिंताजनक अछि। जं अहाँ एकटा वैज्ञानिक बनि पाबी तऽ अहाँ कोन विषयक अध्ययन करय चाहब?
पुस्तकक विषय मे एकटा जानकारीई पुस्तक अन्ना मणिक जीवन पर आधारित एकटा वृतांत अछि।
-
चुन्नी और पुतुल लगक पड़ोसी छलथि।आओर खूब नीक दोस सेहो। एक दिन, पुतुल चुन्नीकेँ  एकटा डँड़कस देखय लेल देलथिन्ह जे बहुत दिन मेहनतकए  के ओ बनएने छलीह।
"हम ई अपन माय लेल बनौलियै।तोरा केहेन लागलौ?"
पुतुल उत्साहित भऽ के पूछलथि। "हमरा नहि बुझाएत अछि जे ओ कहियो एकरा पहिरथिन्ह।हम तऽ ई कहिओ नहि पहिरतहुँ।" चुन्नी बाजि उठलथि।पुतुल एतबा सुनिते उठिकए चलि गेलीह।
अगिला भोर, चुन्नी, पुतुलक प्रतीक्षा कयलथि। ओ दुनू सभदिन  स्कूल संगहि जाइत छलीह।लेकिन पुतुल हुनका बिनु जा चुकल छलीह।
दुपहरिआक भोजनमे, चुन्नी माछक सुखौंतसँ बनल झोर लऽ आयल रहथि, जे पुतुलकेँ  बहुत नीक लागैत छलन्हि।लेकिन पुतुल पारुल संगहि खाय लेल चलि गेलीह।
ओहि साँझ, चुन्नी पुतुल लेल घर पर प्रतीक्षा कयलथि। ओ खिलौना कार संग खेलय चाहि रहल छलीह जे ओ दूनू  मिलिकए बाबूजीक संगमे बनएने छलथि। मुदा पुतुल नहि अयलथि।चुन्नी पुतुल संग बनायल, अङनामे राखल सभटा खेलओना देखय लगलथि: बाँसुरी, चिड़िआक घर आ रेलगाड़ीक पटरी।
ओ अपन कार निकालि रखलथि।ओ दुटा मोटका बाँस खींचि अगल-बगलमे रखलथि।ओ दुटा पतरका बाँस ओहि सँ सटाकए बाँधि देलन्हि, जेना कि ओ अपन बाबूजी के करैत देखने छल।ओ तहिना दोसरो दिसन बाँस गाड़ि देलकै। ओ ओहिना एक-एक कऽ के बहुत रास बाँसकेँ सटाकए बाँधि देलकै।तखन अपन हाथ साफकए अंतमे के अंत देखलन्हिजे केहेन बनलै।एकटा लम्बा आयताकार संरचना!
पुतुलकेँ बनयबामेकतेक मजा अबितन्हि, चुन्नी सोचलथि।
चुन्नी ओहि आयताकार संरचनाकेँउठाकए  अपन कन्हापर राखय केर प्रयास कयलन्हि।    ओ लड़खडा गेल।    ओ फेरसँ कोशिश केलकै। एहि बेर आरामसँ भऽ गेलन्हि।
"कतऽ?"
बबलू, हुनकर भाइजी पुछलथिन्ह। "पुतुल लग," चुन्नी कहलथि।
पुतुल अपन जगह पर ठाढ़ छलीह।चुन्नी एकटा गाछक डारि पुतुलक ऊपरमे हिला देलथिन्ह। "भागि जो!"
पुतुल तमसाकए बजलथि।
बबलू ऊपर चढ़िकए चुन्नीकबगलमे बैसि गेलथि। ओ एकटा रस्सी हुनका पकड़ै लेल दऽ देलथिन्ह, आ एकटा अपनहि पकड़ि लेलन्हि।
बबलू आ चुन्नी एकटा गहींरसाँसलए के, ओहि आयताकार संरचनाकेँ पूरा दम लगाकएखींचलन्हि। किर्रीक-किर्रीक!हुश!आओर तकर बाद ओकरा के अपन बीचमे सीधा कऽ राखि देलन्हि।
जखन चुन्नी दोसर कात पहुँचलीह, पुतुल एखनो तमसाएल छलीह। हुनकर आँखि एक बेर चुन्नीक आयताकारसंरचनाकेँ देखि रहल छल, आओर फेरचुन्नीकेँ।    "अहाँकेँ सत्तेमे बुझाएत अछि, अहाँ एकर ऊपरमे एकटा रेलगाड़ी चला सकैत छी?"
पुतुल अचानकसँहँसैत पूछि बैसलीह।
एतयसँ ओतय चुन्नी एकटा छोटसन पटरी पुतुल धरि पहुँचय लेल बनाबय छथि। जँ हुनकर सभक पुल गाछकदुनू कात बान्हि देल जाय तँ, ओ एकटा बीमबला पुल बनि जायत। बीमबला पुल सभसँ साधारण तरहक पुल होयत अछि। ई पुलसभ पैघ भऽ सकैत अछि, स्टील आ सिमेंटसँ बनल या फेर छोट भऽ सकैत अछि, लकड़ी आ पाथरसँ बनल।कि अहाँ कोनहु बीमबला पुल देखने छी?
-
सूर्यअखनि किछुए देर पहिने अस्तभेल रहथि आओर जंगलअन्हारक चद्दरि ओढ़ि चुकल रहय।एकटा विशाल छिपकली सन प्राणी झाड़ीमेनुकाकए बैसल रहय। ओमाथसँ पएर धरि पाथरकमूर्ति जकाँ स्थिर रहय,मुदा ओकर तेज़ आँखिदहिना-बायाँ घूमि रहल रहैक।तहिखन ओकर नाक घोँकचियेलैजेना कोनहु शिकारक गंध होय - कोनहुरसदार मज़ेदार कीड़ा। ओ बस झपटय लेलतैयार रहय कि....
अचानकधड़धड़ाहटि भेलै आओर ज़मीनकाँपय लगलै। सभटा जीव-जंतुएम्हर-ओम्हर भागय लागल। ओछिपकली सनवला प्राणी भगदड़मे पिचयबासँ बाल-बाल बचल।कारण बूझय लेल ओतामसे पाछू मुड़ल, तऽओकर सिट्टी-पिट्टी हराय गेलै। हैँय...... ई कि छियै?
एकटाभयानक विशालकाय जीव, जंगल दिसिबढ़ैत चलि आबि रहलरहै। ऊँचका गाछसभसँ ऊंच आओर चमड़ीएहन जेना पाथर। अरेनहि!
ई कि भेलै?
शिकारी आब स्वयं शिकारबनय जा रहल रहय।
ईकोनहु मन-गढंत कहानीनहि थिकैक। वास्तवमेएहन प्राणीसभ कएक लाख वर्षपहिने पृथ्वी पर रहैत रहय।ओहि समय नहिये मनुक्खरहय नहिये कुकुर आओर नहिये चिड़ैसभ।ओहिसमय पृथ्वी पर विशालकाय जीव-जंतु जेना मैमथ(एक तरहक विशालकाय प्राचीनहाथी), डायनासोर, बड़का-बड़का कीड़ा,समुद्रक अंदर गहराईमे रहयवलाशिकारी माछसभ आओर किछु विचित्रगाछ-वृक्ष पाओल जाएत रहय।
ईहमरासभकेँ केना बूझल ?
विज्ञानककारणसँ!
विज्ञानक एकटा विशेष शाखा,जकरा जीवाश्म विज्ञान या पैलियेन्टोलॉजी कहैतछै, पृथ्वीक इतिहाससँ जुड़ल रहैत अछि।जीवाश्म विज्ञानमे ओहन गाछ-वृक्षआओर जानवरसभक बारेमे शोध कयल जाएतछैक जे पृथ्वी परकएक लाख साल पहिनेरहैत रहय। जे वैज्ञानिकई शोध करय छथिहुनका पैलियेन्टोलॉजिस्ट या जीवाश्म वैज्ञानिककहल जाएत छन्हि। ईओहिना छै जेना कोनहुपुरान महत्व या किलाक खंडहरदेखिकए आहाँ ओकर राजाआओर राज्यक बारेमे अनुमान लगा सकैत छी(जेना हुनक सिंहासन केहनरहन्हि, आ कोन तरहकहथियारमे रुचि लैत छलाह), ओहिना पृथ्वीक गर्भमे एहन कतेक रहस्यआओर अवशेष छै, जाहिसँ हमसभकएकसए वर्ष पूर्व पृथ्वीपर रहयवला प्राणीसभक बारेमे जानकारी भेटि सकैत अछि।ईअवशेष कएक तरहक होएतअछि -हड्डी, पएरक चिह्न, अंडाआओर कखनहु-कखनहु तऽ कोनहु जीवकपूरा कंकाल सेहो माटिमे दबिकएपाथर स्वरूप बनल रहैत छै।
ईजीव पृथ्वी पर कएक लाखवर्ष पहिने अर्थात आदि मानव जनमयसँपहिने रहल करैत रहै।तऽ फेरो एकर अवशेषपृथ्वीक गर्भमे बचि केना गेलै?
ई सड़ि-गलि केँनष्ट नहि भ कएआइ धरि माटिमे सुरक्षितकेना छै?
एनाएहि कारणे भेलै कएक तऽएहि जीवसभक मृत्यु होयसँ शरीर नष्ट होएबाकप्रक्रिया संग-संग ईमाटिक परतक नीचाँ दबैतचलि गेल। एकर चमड़ीआ मांस तऽ नष्टभऽ गेलै मुदा हड्डीआओर दाँत माटिक परतसंग जमि गेलै। साल-दर-साल हड्डीपर जमल, माटिक ईपरत धीरे-धीरे पाथरबनि गेलै। एहन पाथरकेँ जीवाश्म या अंग्रेजीमे फॉसिल्सकहैत छै।
जखनशोधकर्ताकेँ पहिल बेर बड़का-बड़का आकारक हड्डी, जमीन खुनयमे भेटलन्हि तऽ हुनका ई नहिज्ञात रहैन्ह जे ई कि छियै। अखनुका समयक कोनहु जानवरक हड्डीसँ पैघ रहय। वृक्षक स्तंभजकाँ हड्डी, एकटा ऑटोरिक्शा जतेक पैघ खोपड़ी, आइसक्रीम कोण जेहन दाँत आओर कटार सन पैघपंजा। जीवाश्मवैज्ञानिक खुनाइमे भेटल हड्डीसभकेँ जोड़िकए अलग-अलग आकार बनएबाक प्रयास करय छथि, ई बूझयलेल जे कि ई कोनहु चीन्हल-जानल जानवर अछि।
जीवाश्मवैज्ञानिक कोनहु प्राणीक कंकालसँ ओकर बारेमे बहुत रास जानकारी प्राप्त कऽ सकय छथि।उदाहरण लेल - जँ पएरक हड्डी, हाथक हड्डीसँ पैघ छै तऽ संभव जे ओ प्राणी, दू पएर पर चलैतहोय। ओहिना जेना कि विशालकाय जीव, जे किछु काल पहिने भेटल रहय। ओहि भयानक जीवकेँ राइनोसॉरसरेक्स या टी-रेक्स केर नामसँ चीन्हल जाएत छै। जँ चारूटा हड्डी बराबरछै तऽ एकर मतलब जे ओ जीव चारि पएर पर चलयवला जानवर अछि -  डिप्लोडोकस, जकरा चारिटा मजबूत पएर आओर नमहर सनगरदनि होएत छै।
जीवाश्म या फॉसिल्ससँ ई जानकारी भेटैत अछि जे ओहि प्राचीन समयक जानवर केर भोजन कि रहै।  खुनाईमे भेटल बहुत रास कंकालक दाँत पैघ आओर नोंकदार रहय जे कि मांस खयबा लेल काज अबैत छै।  किछु जानवरसभक अवशेषमे दाँत,फैलगर, चापट आओर चिक्कन रहै। एहन दाँत पात ओ गाछक छाल चबयबाक काज अबैत अछि। एहिसँ ज्ञात होएत अछि जे डॉयनासोर शाकाहारी सेहो होएत रहथि।परञ्च ई आवश्यक नहि जे वैज्ञानिकसभकेँ हरेक बेर पूरा समूच्चा कंकाल भेटि जायन्हि। अक्सरहाँ हुनकासभकेँ किछुए हड्डी भेटैत छन्हि - कोनहु छोट अंगक अवशेष जेना आँगुर या पसलीक हिस्सावला हड्डी या रीढ़क हड्डीक किछु अंश।
परन्तुसभटा जीवाश्म हड्डी नहि होएत छै। किछु साधारण चिह्न होएत अछि जेना चिकनाही माटि परहकपएरक चिह्न। डॉयनासोर सेहो अपन पएरक चिह्न छोड़लक आओर एहिसँ पहिने कि ओ पानि या हवासँमिटाय, बालू आओर पाथरक परतसँ माटि पर बनल चिह्न झँपा गेलै। आओर कएको लाख साल बाद ओचिह्न ओहिना बनल भेटलै। वास्तवमे वैज्ञानिक, पएरकचिह्नक बीचक दूरी नापिकए कोनहु जानवरक लंबाई केर अनुमान लगा सकय छथि। एहि तरीकासँ इहोजानल जा सकैछ जे कोनहु जानवर कोन तरहें ठाढ़ होइछ आओर कोन तरहें चलैत रहय।
सभसँअचंभित करयवला चिह्न गाछ-वृक्षसभ छोड़ने अछि। वैज्ञानिकसभक शोधमे, किछु विचित्रे आकारकपात आओर फूलक अवशेष भेटल जे कतहु नहि भेटल रहै।
आउएकटा बूझौवैल बूझी। किचित्रमे देखिकए आहाँ कहि सकय छी - ई जीवाश्म कि छियै -फुटबॉल, तोपक गोला या एकता अंडा?
सहीकहलहुँ। ई एकटा अंडा छै। एकटा विशाल परिरक्षित अंडा। वैज्ञानिकसभकेँडॉयनासोरक साबुत अंडा सेहो भेटल छन्हि, जाहिमे भीतरसँ अजन्मा बच्चाक आकार देखाय दैतछै। भरिसक ई अंडा निकलय सँ पूर्वहि, कोनहु भू-स्खलन या ज्वालामुखीसँ निकलल लावाक नीचाँदबिकए परिरक्षित भऽ गेल। मंगोलियामेवैज्ञानिकसभकेँ शोध करैत काल डॉयनासोरक किछु अंडा भेटलन्हि, आओर संगहि एकटा वयस्क  डॉयनासोरक कंकाल, आक्रामक स्थितमे भेटलन्हि। हुनकासभकेँभेलन्हि जे भरिसक पैघ डॉयनासोर ओहि दिन अंडा खाय चाहैत रहय। ई सोचिकए वैज्ञानिकसभ ओपैघ डॉयनासोरक नाम जकरा देखिकए "ओविरॉप्टर" माने अंडा खायवला राखि देलन्हि।
जल्दीयेहुनकासभकेँ परिरक्षित अंडा, ओविरॉप्टरक कंकाल केर आस-पास भेटलन्हि, जकरा देखिकए हुनकासभकेँबूझल भेलन्हि कि वयस्क मादा डॉयनासोर असलमे अपन अंडाकेँ आक्रमणसँ बचयबाक प्रयास करैतरहय, नहि कि ओकरा खयबाक। दुर्भाग्यवश ओकर नाम ओविरॉप्टर रहि गेलै। अखनधरिआहाँ अनुमान लगा लएने होयब जे ई जीवसभक बारेमे अपनासभकेँ बहुत किछु बूझब बाकी अछि।बहुत रास रहस्य छै जाकर सूत्र नहि भेटि रहल छै आओर बहुत रास सूत्र गलत जोड़ाय गेल छै।जीवाश्म वैज्ञानिक अहुखन एहि बूझौवैलसभकेँ सोझराबयमे लागल छथि। अखनबहुत शोध बाकी छै। कि आहाँ जीवाश्म वैज्ञानिक बनिकए एहन किछु रहस्य सोझराबय चाहब?
तऽ फेर कि सोचि रहल छी?
उठाउ अपन कोदाड़ि!
आउप्राचीन कालक किछु आओर जीवाश्म संग भेँट करी।वुलीमैमथ ई  हाथी प्रजातिक विशाल जीव रहय।  जकर दाँत लगभग १५ फीट लंबा रहै।
इचथ्योसॉर्सईजीव देखयमे तऽ माछ जकाँ रहय, मुदा वास्तवमे ई सरीसृप अर्थात साँप वा अन्य रेंगयवलाप्राणीक प्रजातिसँ रहय। ग्रीक भाषामे इचथ्योसॉर्स माने माछ सदृश छिपकली होएत छै।  बेयरडॉग्स ईनहिये भालू रहै, नहिये कुकुर।  ई दुनू प्रजातिसँजुड़ल असाधारण जीव रहै।
-
इ मोट राजा छै।
मोट राजा केँ एकटा पातर कुक्कुर छै। मोट राजा आ ओकर पातर कुक्कुर घुरय लेल जाइत छै।
कुक्कुर एकटा चिंड़ै देखलकै।कुक्कुर चिंड़ै केर पाछु भागल।
राजा कुक्कुरक पाछु भागल।
ओ सभ भागैत रहल।ओ सभ कतेको दिन धरि भागैत रहल।
राजा कुक्कुर केँ पकड़ि लेलक।
आब मोट राजा पातर भऽ गेल
मोट राजा पातर भऽ गेल आब।
"माय, हमरा अपन बिआहक बारे मे बताबु ने," नान्हिटा लोमड़ अपन माय सँ मनुहार कएलक। "जंगलक संगीतक बारे मे, रौद मे आबैत बरखाक बारे मे, आ गाबयबाली चिड़िआक बारे मे सेहो।"
"हँ, हमर लुमड़ू, हमरा खूब यादिअछि। अहाँक पिता आ हम जंगलक बीच खुला जगह पर अपन पाहुनक प्रतीक्षामे ठाढ़ छलहुँ। मौसमक बदलबाक प्रार्थना कऽ रहल छलहुँ। ओहि भोर आकाशमे करिआ, सोनहुल आ रूपहुल - नीला धारी छाएल छल।                   हवा ठण्ढा आ भीजल छल। हमर पाहुन  अबाजक भेंटदेने रहथि।
"अपन पैघ -पैघ कानक कारण हाथीसभ सभसँ पहिने हमर बिआहक बारे मे सुनलक धम -धम चलैत खुला जगह पर आबैत ओ पुरा पूरा जङलकेँ हिलाकए राखि देलक।"
ओ अपन पैघ-पैघ पएरसँ धरतीकेँ ढोल जकाँ बजा देलक आ अपन सूँढ उठाकए पिपही बजेलक :   “भूम-भूम-भूम-वा!
भूम-भूम-भूम-वा!”
"ओहि हल्लासँ  बानर जागिकए ऊपर - नीचाँ कूदय लागल। ओकर कुद- फानसँ पेड़क गाछक डारिसभ चरमराय लागल आ पात सब सरसराय लागल :  शीकी-शीकी-शीकी-क्रेक-शौकी-शीकी-हीयीइइइई”
एहि सँ चौंकिकए कठफोड़बा गाछक मुख्य खाम्हकेँ ठोकय लागल : तत्तारा-तत्तारा-तत्तारा-तत्ता-टा च चर्र–च चर्र–च चर्र र्र र्र!”
"आओर  दोसर चिड़िआ?
""अरे ओ तँ काफी बाद  मे आएल।"
"ओकरा सँ पहिने तँ सीटी बजबैत छड़ी लेने बुढ़बा भालू दादा आएल। जखन ओ ओकरा हवा मे हिलबैत छल तँ ओहि मे सँ आवाज अबैत छल :टी-डी-डूउउल-डी!ए-डाह-डी-डाह-डी!”"आहा!
हमरा बुढ़बा भालु दादा बहुत नीक लगैत अछि। आओर ओकरा बाद के आएल?
गाबयबाली चिड़िआ?
"नहि गाबयबाली चिड़िआ तँएखन पहाड़ सँ आबिये रहल छल। भालु दादाक बाद हिरन आएल, ओकरा सींग मे पुरना सुखाएल सण्ठी ओझराएल छल। हिरन अपन सींग गुलाबक झाड़ी   मे  फँसेलक आ जखन काँट ओकरा सींग मे फँसल सण्ठीसँ टकराएल तँ ओहि सँ अजीब अबाजनिकलल : ट्वाँग-ट्वाँग-टोइंग!टोइंग-ट्वैंग-टाँग!”
"आओर तखन कखनहु जा कए" लोमड़ी बाजल, "चिड़िआ आएल।""आखिर आबिये गेल!"
"कारी चिड़िआ, नील चिड़िआ, लाल चिड़िआ, पिअर चिड़िआ,बड़का आ छोटका चिड़िआ। ओ हमरा चारु दिस हमर चारु दिस हवाबाजी कऽ  रहल छल, फुरफुरा आ फड़फड़ा रहल छल आ हमरा पर अपन पाँखि बरसा रहल छल। आओर फेर ओ गीत गओलककतेक सुन्दर गीत गओलक!"
"हँ!
ओ सीधे तेज दौड़ैत हबाक गीत गओलक, भोरुका पहरक सुरुजबला किरणक गीतआ बरखाक गीत।       आ फेर ओ अपन सभटा गीत एक सग गओलक, एकटा के दोसर मे बुनैत ओ एकटा नबके राग बना देलक।"
"सुरुजक किरण संग बरखाक गीत!
""एकदम हमर बच्चा!"
आओर जखन संगीत  खत्म भेल तँ ताली बजबैत,  गाबैत आ चिकरैतझींगुर, टिड्डा आ कीड़ा माटिमेसँ निकलल :रररररररररररर-कीइइइइइ-टरररररररररररर-फफफुरररररररररर-क्कीइइइइइइइइ-ररररररररर!
बेङ आ भेक एक-दोसराक उपर सँ कुदैत - फाँदैत  जोर - सोर सँ ओकर सुरमे सुर मिला रहल छल :की-की-ग्वा-गवा-ग्वा-की-की-की-ग्व-ग्वा-ग्वा!
ओ खुश छल किएक तँ ओकरा पता छल जे ओहि गीतक अर्थ की अछि - इएह जे ग्रामीण पहिल बरखा अबैयेबलाअछि।
"गीत पूरे होयसँ पहिने, जेना अकासक गरा लागि अबाजघड़घड़ा गेलै आ आ बरखा शुरू भऽ गेल।         बरखाक बुन्नीक बीचसँ निकलैत  रौद कमालक रंगबला चमकौआ किरणमे बदलि गेल आ हमरा उपर पसरि गेल।"वाह!"
"ई रहल अहाँक पिता आ हमर बिआह।"
"माँ की चिड़िआ हमरो लेल आओत?
की हमर बिआहमे मे सेहो रौद संग बरखा हएत?
की तहिया सेहो रंग आकाशकेँ रंगि देत?"
"जल्दीये पता चलि जाएत बच्चा, "बुढ़िया लोमड़ी बाजल। "आब अहाँ तैयार भऽ गेल छी। चलू बाहर  चली। अहाँक पाहुन बस आबिते हएत।"
-
हमर नाम मैरी थिक।हम एतऽ रहैत छी।
आइ नव दिन अछि।तात्पर्य ई जे ई समय थिक कपड़ा धोऽबाक।
हर एक केर बाहु बुलबुलासँ झपायल अछि।
फेनिल गड़हइ गलीकेँ इन्द्रधनुष बना देलक अछि।
ग्रेस काकी अपन वर्दी धोइ छथि।काल्हि पहिरकऽ चिकित्सालयमे रोगीकेँ देखऽ जेतीह।
जौना मासी अपन गाममे दाइक बुनल कम्बलकेँ टाँगैत छथि।सूतक रंग जौना मौसीक घरक रंग सन अछि।
फातिमा आपाक डोरि दुपट्टासँ भरल अछि।जखन ओकरा ओ अपन माथ पर बन्हतीह, तऽ गमकि उठत।
जाकिर चाचाक ऑटोवला वर्दी घरक बाहर टाँगल अछि।ओ अपन स्वच्छ कमीजमे टूटल बटम टाँकैत छथि।
गीता काकीक घरमे टाँगल सूती साड़ी हवामे लहरा रहल अछि।पक्षीक फड़फड़ैत पाँखि सदृश ध्वनि आबि रहल अछि।
जोसेफ चाचाक डोरि पर पतेबा पसरल  अछि।अपन पारीमे काज करऽ काल पतेबा हुनक तरबाकेँ गरम रखैत छनि।
हम आर हमर भाइ डेविड अपन स्कूलक पोशाख धोइ छी।हम दूनू गोटे जेबी पर स्याही आ  छोड़ैब आ आस्तीन पर पथरखड़ीक लागल दाँगकेँ रगड़िकेँ छोड़बैत छी।
काल्हि फेर कपड़ा गन्दा भऽ जैत। किन्तु एखन सभ चकाचक अछि।
-
ध्येय पथिक साधककार्यपथ साधय
चन्द्रमा तरेगण कतए रहै छी यौछोट पैघहोइत रहै छी यौचन्द्रमा: छोट पैघ नै हम
ओहने छी यौसूर्य तरेगणक रोशनीखेला करैए यौ
कुमार्ग असत्य दर्प गर्वनै मानू दैन्य शोक
पद दृढ़ राखिजीवन देबालेमार्गदर्शक देशरक्षकशत्रुनाशक
पद-पद मिला कऽ सोत्साहपएर हाथ आँखि सभ कन्दुकक खेल मध्य
चलू सभ मीलि बनाबी हवाइ जहाजकागचक पनिया जहाज
उड़त बीच अकास आ चलत पानिक मध्यजे उड़त अकाश मुदा से डूमत पानिक मध्यजे डूमत पानिक मध्य से नै उड़ि सकत अकासवृक्षक ऊपर घरक सेहो
वाटिका मध्य फूल बीछिमाला बनाएब सभ मिलि यौ
किए कनै छीअहाँ बाउ यै
सूर्य उगै अछिचन्द्र डुमै अछिपसरल सगर प्रकाशहबा बहै अछि
फूल फुलै अछिनिन्न गेल अछि भागि
काज मध्य अछि जुमल सभलऽ नव उल्लासपथिक चलल सभ अपन लक्ष्यपरआंगन मध्य जनीजाति
झाड़-बुहार नुपुरक ध्वनि बिचबच्चा सभ अछि खेलाइत
"भयकेँ हम भगा देने छलिए। हमरा ने मानदण्डक डर छल ने समाजक।हम ने तँ असफलतासँ डेराइत छलहुँ आ ने मृत्युसँ। हमरा अपन सामर्थ्यपर अटूट भरोस छल। हम अपन  नैसर्गिक प्रतिभाकेँ मजलहुँ। कमजोरीकेँ दूर कयलहुँ। सर्वोपरि हम अपन अन्तरआत्माक आवाजकेँ सुनलहुँ।" टीने मेना, पर्वतारोही
टीने मेना लेल आजुक दिन विशेष अछि। पूर्वोत्तर भारतक 25 वर्षीय ई प्रथम महिला भऽ गेल छथि जे एवरेस्टपर विजय प्राप्त कयलनि अछि। माउन्ट एवरेस्ट संसारक सभसँ ऊँच शिखर थिक, जकर ऊँचाइ 8,848 मीटर छैक। एका माने ई भेल जे छुफुट्टा पाँच हजार लोक एक-दोसरपर ठाढ़ भऽ जायत, तखन जतबा ऊँचाइ होयतै, ततेक ऊँच छैक।  तँ यैह थिक टीनेक यात्राक कथा - एक नारीक पर्वतारोहणक सओख!
वूश, वूश!
वूश, वूश!
अरुणाचल प्रदेशक मिश्मी घाटीक टीने मेना, सुदूर पहाडसँ अबैत एहि गूँजकेँ सुनि ओहि दिस आकृष्ट होइत चल गेलि- ई गूँज वैह टा सुनि सकैत छलि।
टीनेक चढ़बाक सओख छलै। ई गाछपर चढ़ैत छलि, जंगलमे दौड़ै छलि, घरमे माछ मारै छलि। ई जंगलमे जं खसि पड़ै छलि तँ एकर बाबूजी उत्साह बढ़बैत कहैत छलथिन - उठ, आगाँ बढ़।
टीने आ एकर छोटकी बहिन सोनीकेँ जंगलक सेव, संतोला आ जामुन खायब बड़ पसिन्न छलै। भरि दिन ई दुनू बहिन जंगलमे पड़लि रहैत छलि। वाह!
अद्भुत ओ जीवन छलै!
मुदा एक दिन टीनेक दुनियेँ बदलि गेलै। इचालीमे स्कूल छलैके नहि। तेँ ओकर परिवार ओकरा लऽकऽ सभसँ लगक गाम रोइंग चल गेल। ओतऽ वूश..... वूशक ध्वनि बड़ क्षीण अबैत छलैक। ओकरा तँ बस पहाड़ टा पर रहब नीक लगैत छलै।
दस सालमे टीनेक पढ़ाइ पूरा भेलै। 'वूश -वूश!'
पहाड़क ई बुलन्द आवाज ओकर सोर पाड़ैत होइ जेना!
अपन पहाड़ लग रही ई सोचि टीने एकटा सैनिक अभियान दलमे कुलीक पद लेल प्रत्याशी भऽ गेलि। ओ भारी सामान उठा सकैत छलि तथा लगातार कैक दिन पयरे चलि सकैत छलि। मुदा छोटछिन एक बाधा छलौ। से ई जे महिला कुलीक काज नहि कऽ सकैत छलि।मुदा ओ रुकलि नहि, एकदम नहि। ओ पुरुष भेष बना लेलक आ काज करऽ लागलि। ओ पच्चीस कीलो सामान उघैत छलि। मुदा एके सप्ताहमे सभ बुझि गेलै जे ओ पुरुषक भेषमे स्त्री छलि।
नियमभंग करबाक कारणें ओकरा फज्झति कयल गेलै।  मुदा, पुरुषसँ बेसी काज ओ कऽ सकै छलि। नियमक जानकारियों अनकासँ अधिके ओकरा छलैक। ओकर व्यवहार आ लगन साबित कऽ देलक जे पुरुषे जेकाँ स्त्रीगणो सभ काज कऽ सकैत अछि।
टिनेक घोर महनति रंग अनलैक आ ओ संयोजक बनि गेल। पहाड़-यात्राक योजना बनौलक। एहि क्रममे योजनाधिकारी डॉ.रोमियो मेइटीसँ भेट कयलक तँ ओ कहलथिन - "हमरा लगैत अछि जे अहाँमे पर्वतारोहणक पर्याप्त प्रतिभा अछि - युपयुक्त देहयष्टी, शक्ति आ दृढ़निश्चय सभ किछु अछि। बस, कने तकनीक जानि लियऽ।"डॉ.
मेइटी ओकर मार्गदर्शक भेलथिन आ टीने हुनकासँ तकनीकक प्रशिक्षण लेबऽ लागल।
किन्तु टीने जखन 'द रेस फाॅर एवरेस्ट' नामक फिल्म देखलक, जाहिमे माउन्ट एवरेस्ट  पर पहिल आरोहण देखाओल गेल छलैक, तखन जाकऽ ओकरा वास्तविक चोटीक ज्ञान भेलैक। माउन्ट एवरेस्टपर चढ़बाक ओ सपना देखऽ लागल।
अन्तः 2011 मे टीने नेपाल विदा भेल। ओ चिन्तित तँ छल, मुदा दृढ़निश्चय सेहो छलैक।  एवरेस्टक बेस कैम्पमे ठंड अधिक आ हवा पातर छलैक, आक्सीजनक स्तर बड़ नीचाँ। प्रशिक्षण पूरा कयलाक बाद चेरिंग *शेरपाक संग चढ़ब शुरु कयलक।*शेरपा तिब्बती जनजातीयक समूह थिक जे उच्च हिमालयी क्षेत्रमे निवास करैत अछि एवं अरोहण कौशलक हेतु जानल जाइत अछि।
चढाइ चारि पड़ावमे बाँटल छलैक जाहिसँ आरोही प्रत्येक पड़ावपर विश्राम कऽ सकय आ किछु दिनमे शिखरपर पहुँचि जाय। जखन टीने आ चेरिंग दोसर पड़ावपर पहुँचल तँ मौसम बिगड़ि गेलैक।
ओम्हर "वूश...वूशक" संगीत स्वर तिव्रतर होइत मोहित कऽ रहल छल। चेरिंग पुछलनि - "की बढऽ चाहै छी अहाँ?"
जवाबमे बाजलि टीने - "हाँ!
ई अवसर फेर दोबारा भेटल नहि।"
जेना-तेना ओ सभ कैम्प धरि पहुँचैत गेली। किन्तु, अन्हड़ तेहन उठल जे हुनका लोकनिक तम्बू उड़ि गेल, सामान छिन्न-भिन्न भऽ गेल। अगत्या दोसर तम्बूमे शरण लैत गेलीह। ने वाकी-टाकी, ने दबाइ - किछु नहि रहल हुनकर सभ लग। खाली नूडलक पैकेट टा बचल।
चेरिंग दृढ़ प्रस्ताव देलनि - "आधा-आधा बाँटि ली एकरा।"टीने मुस्कान छिडियबैत बाजल - "जं प्राण बाँचल रहत तँ आधा बचलाहा सेहो खा लेब।"बर्फीला बिडरो तेहन भयंकर छल जे दू डेग आगाँ बढ़थि कि एक डेग पाँछा ढ़ेला जाथि। अन्हड़ जेना चिचियाकऽ कहि रहल हो, "घू....रि....जो....।" मुदा, टीनेक कान एकटा ध्वनि सुनि रहल छल-"वूश!
वूश!"
आख़िर  नव जोशसँ , निर्भीक भऽ कऽ शिखर लेल ओलोकनि कूच कऽ गेली।
९ मई २०११, दिनक दस बाजिकऽ 45 मिनटपर टीने संसारक सर्वोच्च शिखरपर छलि। ई युवती जकरा गाछपर चढ़बाक सओख छलैक, आइ सभसँ ऊँच जगहपर पहुँचि गेल। आइ ओ अपन लक्ष्य पाबि गेलि।  जे गूँज जीवन भरि ओ सुनैत रहल, तखन अर्थ आइ ओ बुझि गेला छल। "वूश...." मस्तीमे शिखरपर नाचि रहल छलि ओ!
पर्वतारोही टीने मेनाटीने मेना साहसी पर्वतारोही छथि जे पूर्वोत्तर भारतसँ माउन्ट एवरेस्टपर विजय प्राप्त कयनिहारि प्रथम महिलाक उपाधि प्राप्त कयने छथि। डॉ.
रोमियो मेइटीक सुझावसँ प्रेरित भऽ कऽ टीने मेना 'इम्फालक माउन्टेनियरिंग एन्ड ट्रेकिंग ऐसोसिएशन' मे प्रशिक्षण लेलनि, जाहिमे स्वर्ण पदक प्राप्त कयलनि। बादमे दार्जीलिंगक हिमालयन पर्वतारोहण संस्थानमे बुनियादी पर्वतारोहण पाठ्यक्रममे सेहो सर्वश्रेष्ठ छात्रक स्वर्णपदक लेलनि। पर्वतारोहण प्रशिक्षक नोकरीक अनेक अवसरकेँ परित्याग करैत लक्ष्य सिद्ध कयलनि। अपन अभियान लेल अनेक संस्थानसँ धनराशिक सहयोग प्राप्त कयलनि।
टीने पूर्वोत्तर श्रेत्रमे अनेक लोककेँ प्रेरित कयलथिन। हुनक पितियौत बहिन रूबी लोम्बो राष्ट्रीय स्तरपर अनेको जीत हासिल कयलाक बाद अन्तरराष्ट्रीय स्तरक  साइकिलिंग एथलिट बनबाक तैयारीमे लागलि छथि। अनेक साहसी बच्चा लोकनिक ओ आइयो प्रेरणास्रोत छथि।
-
भोरूक आकाशमे उड़ैत चतुर्दिश,की पक्षीगण अछि बुभक्षित?चिन्हु ओकरा जे घयलक अछिस्वादिष्ट कृमिकेँ निज आहार निमित्त।
फूल फूलपर उड़ि रहल अछि,रंग-बिरंगक तितली सभ
प्रफुल्ल पतंगक एक गुच्छउड़ि रहल अछि मस्त-मस्त|किन्तु एक नहि अछि समान....की अहाँ ओहि असम्बधकेँकऽ सकै छी पहचान?
दीर्घ आ लघु चौकोरदेखी अहाँ सभ ठामएक अँगीठी जे असमान अछिसे कतऽ नुकायल अछि,एतऽ आ कि ओतऽ?
एहि पैघ पुरान गाछकहरियर पत्ता मध्य दृष्टि दौड़ाउ|रंगबिरंगक बिन्दुयुक्त अछि एक डारिसे हैत कतऽ?
पाँछा छोड़ैत सोझ पुछवलाआसमानमे एक छोर से दोसर छोरउड़ि रहल अछि विमान|किन्तु वस्तुतः ओहिमे सेँ एक असंगतजे बनबैत अछि अपन पाछाँटेढ़-मेढ़ नाङ्गरि सन एक निशान|
की अहाँ देखि सकैत छी?ऊपर बैसल एक पाँतिमेचहचहाइत पक्षी सभकेँ|किन्तु एक चाहैत अछि रहब मौन,से केओ एक भऽ सकैत अछि की?
बिखरैत मंद प्रभाकेँनिर्मल ग्रीष्मक एक दिवसमेउज्जर मेघक एक झुण्ड|किन्तु अछि एक दोसर -जकरा नहि छैक आनक अनट-पिनट कहबकेँअछि निश्चय केने बरसि जेबाक|
एक नमहर दिन बीति गेल,आ राति एखन अछि शुरुए भेल|ताकू ओहि एककेँजे चमकैत अछि सूर्य प्रभासमबाटक सभ दीपकमध्य|
सूरज उगैत छथि, चमगादढ़ सुतैत अछि,राति होइत अछि, ओ जागि जाइत अछि,केओ एखनहुँ सुतल अछि भारी निन्नमे,की अहाँ ताकि सकै छी ओहि अजीबकेँ?
अंतरिक्षमे ग्रह कनेकजगमगाइत आ शुभ्र प्रकाशित|अछि एक अदभुत, जकर चतुर्दिश अछि चक्राकार घेराचिन्हित करब अछि ओकरा|
-
हम छी वास्तुकार। वास्तुकार भवन सभक नमछना बनबैत अछि। फेर मूल भवन सेहो बनबैत अछि। एकदम हमरे जकाँ हुनको भवन आ मकान बनायब नीक लगैत छनि। एहि लेल माँ हमरा नान्हिटा वास्तुकार कहय छथि।
मकान बनयबाक लेल सभसँ पहिने तँ जगहक जरूरत होइत अछि।
अहाँक मकान कतहु भऽ सकैत अछि, गाछ-वृक्षसँ भरल जंगल मे, बहुत-बहुत गर्म रेगिस्तान मे, बहुतो उँचगर पहाड़ पर,
बर्फबला ठंडा जगह परछप - छप बरखाबला जगह पर, थाल-कादोबला हरियर गाममेबा एकटाबहुतो ऊँच आ नमहर इमारत जकर छोर नहि देखबामे आबय तेहन सहरमे।
मकानक  अंदर  सेहो मकान भऽ सकैत अछि।
मकान बनयबाक लेल, कतेको सामानक जरूरत होइत अछि। जतय अहाँकेँ मकान बनयबाक अछि, ओतहि ओकरा बनयबाक सामान सेहो भेटि जाइत अछि।  जंगलमे गाछ-वृक्ष!
पहाड़ पर पाथर!
आर्कटिक (उत्तरी ध्रुव) मे  बर्फ!
गाममे माटि, छाजन लेल  पैघ पैघ पात आ बाँस!
सहरमे ईटा, सिमेंट आ कांच होइत अछि।
मकान बनयबा सँ पहिने अहाँकेँपता होयबाक चाही  जे अहाँकेँओहि मे की विशेषता चाहि।
बर्फसँ बनल मकान इग्लू  मे एकदम ठंडा नहि लगैछ।  लकड़ी आ पाथर सँ बनल मकान सभक ढलानबला छत सँ बरखाक पानी आ बर्फ लगले खसि जाइत अछि। जानबर सभक  खाल आ बाँससँ बनल आदिवासी अमेरिकन सभक टीपी ठण्ढासँ बचाबैत अछि। एकरा लपेटिकए कतहु लऽ जाएब सेहो आसान होइत अछि।  सर्कसक जोकर जकाँ लट्ठ पर बनल घर पानिपर अलगल रहैत छै...
... आओर जंगली जानबर सभक पहुँच सँ दूर रहैत अछि।
जगह आ समान  भेटि गेलापर हम मकान बनेनाय शुरू करैत छी।
अहाँक मकानक बनावट आ आकार केहनो भऽ सकैत अछि। छोट, गोल आ माटिक बनल फूसक छाजनबला। अकाशक छूबैत ऊँचगर बहुमंजिला भवन।ऊपरसँ नीचाँ आइसक्रीम कोन सन अकारकबला टीपी। कएक जकाँ गोल अकारण मंगोलिया यर्ट।आधामे काटल गेंद सन अकारण इग्लू। विशाल किलानुमा......पैघ अक्षर मे लिखल मकान सभक बारे मे आओर जानकारीक लेल किताबक पछिला भाग  देखू।
...किला।
या हमर घर जकाँ अटपट - चटपट। एकदमे अलग तरहक।
...कोनहु भवन एकटा घर तखन बनैत अछि जखन ओहि मे परिवार रहैत अछि।
तरह-तरहक घर  खीमानुमा यर्ट: मंगोलियाक लोगसभ लकड़ीक ढाँचा आ मोटगर ऊनी नमदाक कालीनसँ खुब गरम आ हल्का घर बनबैत अछि। जखन कतहु आओर जयबाक होयत छै तँ लोगसभ लकड़ीक पट्टा आ ऊनी नमदाक कालीन घोड़ा आ याक पर लादिकए मकान के सेहो संग लऽ लैत अछि। टीपी :  अमेरिकाक मैदानी इलाका सभक आदिवासी बाँस आ जानबर सभक खाल सँ  बहुत हल्लुक घर बनबैत अछि। यर्ट जकाँ एकरो खोलिकए कतहु आओर लऽ गेल जा  सकैत अछि।
टोडा डोगल : नीलगिरिक टोडा लोग बाँस आ  घास सँ ढोल जकाँ घर बनबैत अछि। डोगलक मुख्य दुआरि बहुत छोट होइत अछि लोगसभ  ठेहुनक बलें घरक अंदर जाइत अछि।  इग्लू : की अहाँ सोचि सकैत छी जे बर्फक पैघ पैघ ईटासँ बनल इग्लू बाहर बर्फ जमल रहला पर सेहो अंदर सँ  गरम रहैत अछि ?
जखन बाहरक तापमान - 40 डिग्री सेंटिग्रेड होइत अछि तँ लोग इग्लूक अंदर आराम सँ रह सकैत छी। एकरा अहाँ कनाडाक ध्रुवीय इलाका आ ग्रीनलैंडक  थूले द्वीप मे देखि सकैत छी। लट्ठ पर  ठाढ़ मकान : ई भला  केहन आकार अछि?
कोनो  मकोड़ा जकाँ।पानिमे लट्ठ पर ठाढ़ मकान अंदरसँ ठण्ढा रहैत अछि आओर दक्षिण-पूरबी एशिया महाद्वीपमे साधारणत: देखबामे अबैत छै।
-
कमलाक भगता(बाल नाटक)नाटककार गजेन्द्रठाकुरक जन्म भागलपुरमे सन् १९७१ मे भेलन्हि आ आइ काल्हि ओ दिल्लीमे रहै छथि।  गजेन्द्र ठाकुर
सूत्रधार: आइ एकटा संस्कृत साहित्यक प्रसिद्धकथापर आधारित नाटक देखा रहल छी। चोटगर कथा अछि। बच्चा आ पैघ सभक लेल। देखू ई भिखमंगाकतऽ सँ आबि रहल अछि।
दृश्य १(गाममे घुमैत)भिखमंगा: गरीबकेँ किछु दिअ। पुरान कपड़ा, रुपैआ, पैसा। किछुओ दिअ।बूढ़ी: लिअ ई कपड़ा। पुरान छै मुदा जाड़मे बड्ड गरम रहै छै। ई अन्न सेहो।
नबका कमौआ: लिअ ई पैसा। किछु कीनि लेब।(भिखमंगा सूत्रधारक बगलसँ होइत कपड़ाक धोधरिमे अन्न रखैत अछि। पाइ गनैत अछि। फेर दोसर दिस अपन घरक खाटपर बैसैत अछि। एकटा चुकड़ीमे पाइ रखैत अछि, फेर गनैत अछि।)भिखमंगा: (मोने-मोन) आब तँ ढेर रास पाइ भऽ गेल। मोन अछि जे कमलाक भगता बनि जनकपुर जाइ। भगवान से दिन देखेलन्हि।
दृश्य २ भिखमंगा: (बोगलीमे पाइक चुकड़ी लेने आगाँ जाइत- भोरुका समए)
चलू चलू यौजनकपुरमे कमलाक भगताकरू करू यैकमला माइ करू हमर उद्धारचलू चलू यौ जनकपुरभगता बनि कमलाक
(सोझाँ बालुसँभरल कमलाक तट। भिखमंगा सोचैत अछि।)-अहा। की विस्तार अछि कमलाक। मुदा एतेक भोरमे कियो एतए नहि अछि। चलू पाइकचुकड़ी कातमे राखि डूम दऽ आबी।(पाइक चुकड़ी नीचाँ रखैत अछि आ नहाइ लेल बिदा होइत अछि।)(मोने-मोन सोचैत)- मुदा कियो जे देखि जाएत आ ई पाइ लऽ लेत तखन?
एकरा बालुमेनुका दैत छिऐक।
(बालु कोड़ि कऽ चुकड़ी नुकबैत अछि।)(फेर मोने-मोन सोचैत) मुदा जे कियो ई देखि जाएत तखन?
मुदा देखत कोना आब। तेनाकऽ नुका देने छिऐक जे आब हमरो नै भेटत।(फेर सोचैत घुरि अबैत अछि।)मुदा हम जे नहा कऽ आएब तँ कतऽ ई पाइ गाड़ल अछि से हमरो कोना बूझऽ मे आएत। ठीकछै।(कोड़लाहा स्थानपर अबैत अछि।)
एतऽ शिवलिंग बना दै छिऐ। ( कोड़लाहा स्थलपर पएर रखैत अछि आ पएरक चारू कात बालुराखए लगैत अछि। चारू कातसँ बालु भरि गेलाक बाद आस्तेसँ पएर हटा लैत अछि आनीक-नहाँति शिवलिंग बना दैत अछि। फेर निश्चिन्त मोनसँ कमला-स्नानक लेल बिदा भऽजाइत अछि। एम्हर ओ धार दिस बिदा होइत छथि आ ओम्हर दूरसँ किछु आर स्नानार्थी, पुरुषहाथमे धोती आ महिला हाथमे नुआ लेने, अबैत दृष्टिगोचर होइत छथि।)
(मोने-मोन सोचैत) नीके भेल जे फुरा गेल। कएक सालक कमाइक छी ई पैसा। ई लोक सभ आब स्नान करबा लेल आबि रहल अछि। ने जानि ककर मोनमे खोट हेतै आ ककर मोनमे नै।(नहाइ लेल मंचसँ नीचाँ धारमे फाँगि जाइत अछि।)पुरुष स्नानार्थी - (अपन कपड़ा लत्ता राखै अए) चली कमलामे डूम दऽ आबी।
स्त्री स्नानार्थी- (भिखमंगा द्वारा बनाओल शिवलिंग दिस इशारा करैत) हे देखियौ ओ शिवलिंग। लागैए एतऽ स्नान करबाक पहिने शिवलिंग बनेबाक विधान छै।पुरुष स्नानार्थी- अपना सभ दिस, गंगा कातमे तँ एहेन कोनो परम्परा नै छै।
स्त्री स्नानार्थी- एत्तऽ मुदा छै। आ भोलाबाबाक स्थापना कऽ डूम लै मे हर्जेकी।पुरुष स्नानार्थी- हँ से तँ ठीके।
( दुनू गोटे एक-एकटा शिवलिंगक स्थापनामे लागि जाइत छथि। पएरक चारूकात बालु चढ़बऽ लगै छथि। तावत् आनो लोक सभ आबि कऽ किछु पूछऽ लगै छथि आ अच्छा-अच्छा कहि ओहो सभ एक-एकटा शिव लिंगक स्थापनामे अपन-अपन पएरक चारू कात बालु चढ़बए लगै छथि। कनिये कालमे मंचपर शिवलिंगे-शिवलिंगे भरि जाइत अछि। मंचपर हर-हर महादेवक स्वरसँ अनघोल भऽ जाइए। )
भिखमंगा: (नहा कऽ निकलैत) देखू, जखन आएल रही तँ एकोटा लोक नहि छल आ आब देखूकतेक भीड़ भऽ गेल। हमरा की। जोगी छी, बहैत पानि सन। ई अंगवस्त्र रस्तेमे सुखा जाएत।जए माँ कमलेश्वरी। कमलाक भगता बनि चली आब जनकपुर। मुदा ओ चुकड़ी तँ लऽ ली।
(अपन बनाओल शिवलिंग ताकऽ लगैत अछि। मुदा चारू कात शिवलिंगे-शिवलिंग। एक दूटा शिवलिंगकेँ भखराबैत अछि मुदा ओहि नीचाँसँ किछु नहि बहराइत अछि।)(भिखमंगा माथपर हाथ राखि मंचपर बैसि जाइत अछि आ आस्ते-आस्ते मंचपरसँ प्रकाश विलीन भऽ जाइत अछि।)(पटाक्षेप)
Gajendra Thakur asserts the moral rightto be identified as the author of this work.
Every effort has been made to trace or contact all copyrightholders.
The publishers will be pleased to make good any omissions or rectifyany mistakes brought to their attention at the earliest opportunity.
All rights reserved.
This book is sold subject to the condition that it shall not, by way of trade or otherwise, be lent, resold, hired out, or otherwise circulated without the publisher’s prior written consent in any form of binding or cover other than that in which it is published and without a similar condition including this condition being imposed on the subsequent purchaser and without limiting the rights under copyright reserved above;
no part of this publication may be reproduced, stored in or introduced into a retrieval system, or transmitted, in any form or by any means- photographic, electronic, mechanical, photocopying, recording, taping, information storage- or otherwise, without the prior written permission of both the copyright owner and the aforementioned publisher of this book or as expressly permitted by law.
मेघ बरसि गेल
कृषक प्रसन्न
बीआ बाउग
हर नै कामए
दूध पियाबथि रगड़ि नहाबथिखेनाइ खुआ पठबथि स्कूल
बससँ आनथि साइकिल चलबी पाछू-पाछू असबार रहथि
पार्क घुबाथि गीत सुनाबथिकोरामे लऽ सड़क पार कराबथि
पढ़बथि दिबरी जरा कऽमाए हमर मृदुल
की भोर भऽ गेल?
अम्मी आ अब्बू हमरा उठेलैथ किएक नहि?की ओ बिसरि गेलैथ  जे हमरा स्कूल जेबाक अछि?
कहीं ओ हमरे तँ नहि बिसरि गेलाह?
कतय छथि सभ लोग?
"नुरैन!
अहाँ अपने आप उठि गेलहुँ!"
अम्मी कहलक। हम अम्मी के करीब चलि गेलहुँ। सभ एतेक संजीदा किएक नजरि आबि रहल अछि?
आ अम्मी, अब्बू, दादा, नानी, सब एतेक भोरे टेलिविजन केना देखि रहल छथि?
"अम्मी, आइ की इतबार छी?"
हम पुछलहुँ?हमर अम्मी स्कूलमे टीचर अछि। बच्चा के विज्ञान पढ़बैत अछि आ हम बेसीकाल संगे चलि के स्कूल जाइत छी।"नूरी, आइ स्कूल के छुट्टी कऽ  देल गेल अछि," ओ कहलक। "ओह!"
हम निराश हेबाक नाटक करैत कहलहुँ। मुदा असल मे तँ हमरा मोन मे लड्डडु फुटि रहल छल। "हमरा लगैत अछि जे जे आब हमरा वसीमक घर जेबाक चाही खेलेबाक लेल।"
वसीम आ हम दुनू गोटे दोसर जमात मे पढ़ैत छि, मुदा  हमर कक्षा अलग-अलग अछि। हम बचपने सँ एक दोसरक पड़ोसी छी। हम बहुतो छुट्टी एक संग गुजारने छी। खेलाइत सेबक पेड़ सँ लटकैत आ गुलाबक कियारी  सँ चिल्लाइत। हम ताबत घरि खेलाइत छलहुँ  जाबत घरि हमर घरवला हमरा पर खिसियाइत नहि आ एकटा कमालक बात बताबी, हम सँग मे चौदहटा खेलक आविष्कारो केलहुँ अछि। ओ हमर सबसँ नीक दोस आ प्रतिद्वंदी अछि।
अब्बू हमर दुध आ ओहि मे डुबा के खेबा लेल चोचि वोर क एकटा टुकड़ा देलथि। ई कश्मीरी रोटी वसीमक परिवार के बेकरी सँ आएल अछि। आ एहि मे खसखसाक सुंदर स्वाद अछि। हमरा ई बहुत पसंद अछि। "नूरी, वसीमक ओतय जेबाक कोनो फायदा नहि।"अब्बू कहलथि। ओ अपन अम्मी के संग कनेक दिनक लेल जम्मू गेल अछि।"
आजुक समाचार बहुत डरावना लागि रहल अछि। नानी टीवीक आवाज बढ़ेलथि। अम्मी,  अब्बू, दादु , आ  नानी आपस मे बिनु  कोनो शब्दक बहुत किछो कहि रहल अछि। जकरा हम शायदे कखनो बुझि पाएब। बात करैत अम्मी के भौव एना चढ़ल छले मानु दुटा पैघ प्रश्न-चिन्ह। अब्बू अपन सिर हिलाबैत होंठ सिकुरैत छथि। दादु किछु अक्षर  के धीरे-धीरे बुदबुदाइत अछि -क -र -फ -यु। ओ सब बहुत चिंतित नजर आबि रहल अछि।
ओना वसीम जम्मू किएक गेल अछि?
किछु दिन पहिने स्कूल सँ वापस आबैत, वसीम कहने छल जे अपना दुनु के साइकिल चलाबय आबक चाहि "चलु एक महिना सीखैत छी, फेर हम स्कूल जाइत मुकाबला करब। ठीक अछि? "
ओह!
भ सकैत अछि वसीम जम्मू अपन पितीयौत भाई रफीक सँ साइकिल चलाएब सीखय गेल होइय। आब हम साइकिल चलेनाय  कोना सीखब?
तखने अब्बू कहलथि जे आइ ओ दफ्तर नहि जाएत, अब्बू कहलथि "आइसी आर पी एफ क  जवानक संख्या सड़क पर आओरो बेसी अछि एहिलेल हमर सम्पादक कहलथि जे हम घरे सँ काज क ' सकैत छी। " अब्बू घर पर?
फेर तँ हमरा एकहुँ सेकंडक समय नहि गमेबाक चाहि।  "अब्बू  की अहाँ हमरा ई  नवका साइकिल चलेनाय सिखायब ?
सिखाउ ने अब्बू , सिखाउ ने!"
अब्बू  हमारा दिस देखलैथ आ कहलैथ, "जरूर नूरी सँ पहिने जल्दी सँ अपन नाश्ता खत्म करू। "हम जल्दी सँ नाश्ता खत्म करय मे लागि गेलहुँ।ओ महान दुध आ चोचिवोर रोटी!
अपन कमाल दिखा दियह। हमरा शक्तिशाली बना दियह साइकिल अभियानक लेल हमरा बहुत ताकतवर बना दियह!
मिशन साइकिल: पहिल दिन ई साइकिल अब्बू अम्मी दिस सँ हमर ईदक तोहफा छी। हम एकरा ताबत धरि साफ करैत छी जाबत धरि ई चमकय नहि लागय। ट्रिंग ट्रिंग। हमरा एकर घंटीक तेज आवाज पसन्द अछि। "अब्बू !!!!!
"नानी कहैत अछि, "नूरी, किएक चिल्लाइत छी?
अब्बू  किछु कालक लेल बाहर निकलैथ हे। बाहर के हाल चाल जानय।""मुदा अब्बू हमरा साइकिल सिखेबाक वादा केने छलाह।"नानी बगीचाक औजार नीचाँ रखैत अछि। "हम अहाँके सिखा सकैत छी। "ओ कहैत अछि। "मुदा नानी, अहाँके साइकिल चलाएब आबितो अछि?"
"नूरी, हमर बच्ची!
हम अपन स्कूल मे सब सँ तेज साइकिल चलाबैत छलहुँ। चलू, आब अपन पैर पैडल पर राखू , एकदम सोझ, दीवार दिस  देखू। आ पेडल मारबाक शुरू करू। "
हम अपन सामने क दीवार  दिस ध्यान सँ देखैत छी। पेड़ पर लागल असगरुआ आड़ू पर ध्यान केंद्रित करैत।  ध्यान सँ ..ध्यान सँ ..ध्यान सँ!नानी कतय छी?
जहिना हम नानी के देखै लेल पाछु घुमै छी, धड़ाम!
हमरा तँ ओ दिवार एकदमे नजर नहि आएल। नानी भागैत अबैत अछि, "नूरी  अहाँके चोट तँ नहि आएल?
"हम देखलहुँ। चोट ते नहि छल। मुदा  फेरो हमरा जोर सँ कानब आबि रहल छल। "साइकिल चलाएब कतेक मुश्किल काज अछि नानी।""बेकारक बात जुनि कर।" नानी हमर  माथ के चुमैत कहलक। साइकिल चलेबाक पहिलुक सबक ई अछि जे अहाँक नजर हरदम सामने हेबाक चाहि। दोसर सबक -खसय सँ कखनो जुनि डरु। साइकिल चलबैत खसब बहुत आम बात छी। खसिये के हम सीखैत छी।" हम अपन साइकिल पर वापस बैसि जाइत छी।
दोसर दिन "अपन मंजिल दिस... आगु बढु...
चलु!"
तेसर दिन  साइकिल चलेबाक अभ्यासक बाद, नानी आ हम सेब तोड़ैत छी। हम चुपेचाप बाहर सड़क पर एक नजर मारैत छी। सड़क सुनसान अछि। परिन्दो नहि पर मारि  रहल। "जखन अहाँक अम्मी अहाँक उम्रक छलीह हमरा सब के एहिना घरक अंदर रहय पड़ैत, "नानी बजलीह। पता चलल जे ओ अम्मी आ मौसी के सेहो  साइकिल चलेनाय सिखेलक अछि। ओ सब सेहो हरदम खसैत रहैत छल आ भागि के नानी लग आबि जाइत छले। "अहाँ बहुत बहादुर छी, हमर प्यारी नूरी। अहाँ एक दिन बहुत बढ़िया साइकिल चलएब।""वसीमो सँ बढ़िया?
"हम पुछलहुँ। "सब सँ बढ़िया!"
चारिम  दिन"नानी !!!!!
"ओह हो। नानी छत पर जाड़क ले सब्जी सब सुखा रहल अछि। आब साइकिल चलाबय मे हमर के मदद करत?
"हम  सिखाउ?"
अखबार पर नजर गरेने दादू पुछलक। दादू के एहि समय घर पर हएब बड़ अजीब छल। मुदा संगहि सँग बहुत मजेदार बात सेहो छल।"दादू, अहाँ अपन दोसक सँग सैर पर नहि गेलौं?
""नहि जा सकितौ। कर्फ्यू लागल अछि। नीक होइते कि हम अपन पोतीक पाछु भागि के कनेक कसरत क ली। "हम अपना आप के आड़ू देखबाक लेल दुबारा तैयार  करैत छी आ पुरा कोशिश करैत छी जे खसय पर ध्यान एकदम नहि दी मुदा फेर दादू हमरा एकटा खतरनाक सुझाव दैत छैथ। ओ पिछला पहियाक सँग जुड़ल ट्रेनर पहिया के निकालय चाहैत अछि!
कि हम सचमुच मात्र दू  पहिया पर साइकिल चला सकैत छी। ई तँ एकदम सर्कस जकाँ हएत। जखन हम ई बात दादू के कहलहुँ तँ ओ ठहाकका  लगाकय हँसय लगलाह। "सड़क पर सब कियो एहिना करैत अछि, नूरी "ओ कहलैथ। "अहाँके बस अभ्यास करबाक अछि। "किछु औजार के इस्तेमाल क के, हम आ दादू ओ छोटका पहिया निकालि देलहुँ।
पाँचम दिन आ...अ...अ...हा!
छठम  दिन हमर एखने बाहर जाएब मना अछि। "की ई दरवाजा उँच होइत जा रहल अछि?
"हम अम्मी सँ पुछैत छी।
सातम दिन "हम घर पर उबि गेलौं अछि। हम स्कूल जाय चाहैत छी। दरवाजा खोलु!
खोलु दरवाजा!
""काश हम अहाँके बाहर ल पबितौ, "अम्मी बजलीह, "काश अहाँके ई सब नहि देखय पड़िते।"
आठम  दिन "दादू , ई  कर्फ्यू की होइत अछि?
"हम  पुछलहुँ। दादू परेशान भ  जाइत अछि। जखन सरकार हमरा सँ कहैत अछि जे हमरा बाहर नहि जेबाक चाही किएक तँ बाहर जाएब सुरक्षित नहि अछि, "ओ कहलैथ।  हमरा अपन दोसक आबि रहल अछि। हमर अपन शिक्षकक सेहो याइद आबि रहल अछि। काश हम बाहर जा पाबितौ। "हमरा आओर कतेक दिन घर पर रहय पड़त?
"हम पुछलहुँ। "हमरा नहि पता नूरी। "दादू आह भरैत कहलैथ। पैघ लोग के  ई  कहब एकदम नीक नहि लगैछ - हमरा  नहि पता। लगैत अछि मामला वड़  गंभीर अछि। हमरा दादू के एतेक उदास देखब एकदम नीक नहि लगैछ, एहि लेल हम ठाढ़ भ 'जाइत छि   "ठीक अछि, बहुत भ ' गेल आराम!
चलु हमरा वसीम के रेस मे हरेबाक अछि
दसम दिन आब अम्मीक बारी अछि। ओ हमरा सही तरीका सँ ब्रेक लगेनाय सिखाएत  हम भरि दुपहर खुब अभ्यास करैत छी। जखन चायक समय दादू आ नानी बाहर अबैत अछि, हम अपन कौशल दिखावय लेल तैयार भ'जाइत छी। तखने हमरा जोर सँ एकटा आवज सुनाय दैत अछि। काबूम!
काबूम !
लोग चिल्ला रहल अछि। "हम की चाहैछ?
"अगिला शब्द हम जानैत  छी - आजादी!
हमरा आँखि  में जलन भ 'रहल अछि। अम्मी हमरा अपना कोरा मे उठबैत अछि आ हम घरक भागि आबैत छी।
भोजन कक्ष में हम सब एक दोसरा लग गोलाकार मे बैसैत छी सब खाँसि रहल अछि। "अम्मी, ओ की छल, हम पुछलहुँ। अम्मी हमरा गरदनि सँ लगा लैत अछि। "बाहर लोग लड़ि रहल अछि, हमर बच्ची "ओ हमर आँखि सँ पानि आबि रहल अछि, ओकरो आँखि सँ। "जखन एहन होअय तँ अहाँ अपन  रूमाल अपन नाक आ मुँह पर राखि लेल करू। ठीक अछि?
"हम अपन माँथ ओकर आओर करीब क 'लैत छी। हम थाकल छी आ डरल सेहो। ओना सब डरएल अछि। हमरा नानीक ओ शब्द याइद अबैत अछि जे ओ साइकिल सिखवैत पहिल दिन कहने छल। हमरा बहादुर बनबाक अछि।
ग्यारहम दिन अगिला भोर अब्बू हमरा जगाबैत अछि। "उठि जाउ आलसी बच्ची आइ हम अहाँके सिखाएब।""की एहन समय मे साइकिल चलाएब सुरक्षित अछि ?
"हम पुछलहुँ। "हम वादा करैत छी जे जँ किछुओ होइत अछि तँ हम अहाँक खयाल राखब, ठीक अछि?
"हम एखन सुनलहुँ अछि जे वसीम  किछुए दिन मे वापस घुमि रहल अछि। की अहाँ रेसक लेल तैयार नहि होमय चाहैत छी?
हम अब्बूक सामने साइकिल चलबैत छी, ठीक ओहि तरहे जेना दादू, नानी, आ अम्मी हमरा सिखेलक अछि। हम साइकिल मोड़नाय सिखैत छी।  आ साइकिल चलबैत आठक संख्या बनबैत छी, बिनु अपन पैर जमीन पर रखने।
जहिना हम असगरे साइकिल चलबैत उबय लगैत छी, वसीम घर घुमि अबैत अछि। चलु!
शुक्र अछि। अब्बू हमरा बतबैत छथि जे सेना किछु घण्टा लेल कर्फ्यू हटा देलक अछि। आ वसीमक अम्मी श्रीनगर वापस आबि गेल अछि। वसीम हमरा घर अबैत अछि आ संग मे टोकरी भरि के आनैत अछि खुब सनटा चोचिवोर, जे ओकर अब्बू दिस सँ अछि। हम ओकरा वएह आड़ू दैत छी जाहि पर हम मिशन साइकिल दौरान ध्यान लगा रहल छलौ।  हम  ओकरा सुरक्षित देखि बहुत खुश छी।  "जाऊ अपन साइकिल ल' आउ, वसीम," हम कहैत छी। वसीम उदास देखा रहल अछि। "हम ओकरा गली मे छोड़ि देने छलौं, आ हमर साइकिल लड़ाईक दौरान टेढ़- मेढ़ भ गेल।" ओह!
बेचारा वसीम!
आब हमर मिशन साइकिल कोना पुरा हएत?
रुकु,   हमरा लग एकटा रास्ता अछि।
मिशन साइकिल: अंतिम दिन
-
-
’अमाची!
अमाची!
नारिकेरक लड्डू हम सभ आइ बनाबी की?"
सूरज अपन बा सँ गोहारि केलक- "बाऽऽऽऽऽऽऽऽऽऽऽऽ?"
"Ammachi!
Ammachi!
Could we make coconut barfi today?"
Sooraj asked his grandmother.
"PLEEEEEAASE?"
"ही ही ही!
जँ अहाँ मदति करी तखने हएत ई?"
अमाची उतारा देलनि। "Hee hee hee!
Only if you help me make it, eh?"
replied Ammachi.
"YAY!"
"तैयार?"
चिकड़ि कऽ बाजल सुरजा। "तैयार!"
बाजलि अमाची.
"Ready?"
shouted Sooraj.
"Ready!"
said Ammachi.
"हम सभ पहिने खाली पाकल फल बीछब, ठीक?
जे सभ पूरा-पूरी  माटिक रङक हएत... देखू!
हइऐ भेटल!"
हूऽऽऽऽस..हुम्पऽऽऽ  "We’ll only pick the ripe ones, okay?
The ones that are brown all over...Watch out!
Here they come!"
WHOOOSH... WHUMP!
"आब एकरा सोहू एना..."’ कुर्रऽऽऽ -कर्राऽऽऽक!
"Now to get the husk off…"                                       POTCH!
CRAANKK!
सुरजाक पेट करऽ लागलै: "गुर्रऽऽऽ !
"अमाची गुम्हरायलि। Sooraj’s stomach went: "GRRRRRR!"
Ammachi giggled.
"आब हम उपरका भागकेँ बीचसँ काटब...
एना!"खटाक!
"Then we  crACK the shell… like THIS!"
KHATAK!
"जबरदस्तऽऽऽऽऽऽ अछि ई फल!"
"And grrrrrraaaaatethe frrrrrrrruuuit!"
"एकरा लोहियामे सभ मेनजनक सङ एना खसाउ..""ई सोन्हगर गमकैए, अमाची!"
"Toss it into the pan with all the other ingredients…" "It smells SO good, Ammachi!"
" आब हम सभटाकेँ थारीमे एना ढारै छी... एकरा सरायऽ दियौ बौआ!"
"Then we pour it all out on to a tray… Wait for it to cool, baba!"
"आब एकरा छोट-छोट टुकड़ीमे काटू..."कुट..   कुट..."Now cut it into neat little slices…" SQUEAK SQUEAK
"देखूऽऽऽ हमर नारिकेरक लड्डू खेबाऽ लेल तैयार!
""हप हप हप!"
"YIPPEE!
Our coconut barfi is ready to be eaten!"
"YUM YUM YUM!"
अमाचीक लड्डू साधारण मशीन सभसँ बनल!
साधारण मशीन काजकेँ हल्लुक बनबैत अछि। छअ प्रकारक साधारण मशीन होइत अछि:Ammachi's barfi was made using SIMPLE MACHINES!
Simple machines make it easier to do work.
There are six kinds of simple machines:१.
लिबल तल 1.
Inclined plane२.लीवर2.
Lever३.
चक्का आ कब्जा 3.
Wheel and Axle
४.
कुड़हरि 4.
Wedge५.
घिरनीबला बंशी 5.
Pulley६.पेंच 6.
Screwकी अहाँ सूरज आ अमाची द्वारा नारिकेरक लड्डू बनेबा लेल प्रयुक्त साधारण मशीन सभकेँ चीन्हि सकै छी?Can you identify the simple machines that Sooraj and Ammachi used in the process of making coconut barfi?
कनियाँ पुतराछोड़ू आनू बार्बीजँ रंग गुलाबीछै तँ जानू बार्बी
बोने-बोनेफिरैए जे दैता सभवनसप्तोलऽ घूरलि मानू बार्बी
सात रंगलऽ भोर भेले गाममेपरी रहैएगाम अकानू बार्बी
कननी दूरहेतै बच्चा सभमेभरल आँखिबिसरी ठानू बार्बी
पानि अकासधरती जा-जा घूमीपंख लगाटिकुली अकानू बार्बी
धम्म गुड़ियासंग खेलू कूदूराति सपनाउनिन्न आनू बार्बी
सुता दियौऐ गुड़ियाकेँ आ सुतूचढ़ि ऐरावतदिन गानू बार्बी
दादी पुछलथिन्ह, “आइ खेनाइमे की बनाएल जाय?”भव्या दादी सँ बजलीह,“चलू आइ इन्द्रधनुषी साम्बर बनाबै छी!”“मुदा इन्द्रधनुषी साम्बर कोना बनैत छै?” दादी पुछलथिन्ह।“दादी हम देखबैतछी ने,” भव्या  कहलथिन्ह।
अपना सभ के तेज भटरङा साम्बर वाला पिआजु चाहि।
मोटगर  नील रंगक भाँटा।
सभटाकेँ एहि नील रङक छूरीसँ कटबै।
पातर, हरियर मुनिगा
आ गोल पिअर राहड़िक दालि
कुरकुर समतोला रङक गाजर
रसगर ललका - ललका टमाटर
एहिसभकेँ  पहिने धो, काटिकए एकटा बकुटमे धरू।आओर तखन एहिमेमेखट्टा-मीठ, भुल्ल सोन रङक तेतड़ि आ पिअरचहटगर साम्बर मसाला मिलयबाक छै।
ओकरा भुजबै।ओकरा उनटबै-पलटबै।आ मध्यम आँचपर सिझयधरि पकयबै।
बस बनि गेलै, “एहि तरहें बनै छै इन्द्रधनुषी साम्बर!”
-
दादू आओर मुजनह के मेघ देखै  मे खूब आनन्द अबैत छलनि। दादू बजलाह जे " कि अहाँ जनैत छी जे आहाँक नाम मेघ सँ सन्दर्भित अछि?
मुजना एकटा अरबी शब्द अछि जकर अर्थ होइत अछि ओहन मेघ जे वर्षाक जल सँ डब डबायल हो अर्थात जे होइ वला वर्षा के रखने हो।"
मेघ मे तरह तरह के आकृति होइत अछि जेना कि - फुल कोबी, मोंछ, नवचन्द्र इत्यादि इत्यादि।मुजना एकटा कुक्कुर आकृति पर नजरि गरबैत छथि।" ओकर नाक बड़ नमहर छैक!"
दादू बजलाह, देखू- देखू - एहि मेघ कs देखू?
ओहो एक टा जानवर जकाँ देखा पड़ैत छैक। ओहेन जानवर जकरा हम जनैत छियैक।"  मुजना अकचकैत उत्साह मे बाजि उठली, "ठीके?"
"ओकरा व्हेल कहल जाइत अछि आओर ओ समुद्र मे रहैत अछि"। "हमरा और अधिक कहू ओकरा बारे मे" मुजना बजली। बेस तऽ सुनू, व्हेलक अनेक प्रकार होइत अछि, मुदा मेघक अकार प्रकार सँ हम सोचैत छी जे ओ जेना ब्लू व्हेल हो। ब्लू व्हेल धरती परहक एखन धरिक सबसँ विशालकाय जानवर अछि, डायनोसर आओर हाथीक तुलना मे सेहो बहुत अधिक नमहर," दादू कहलन्हि।
"अरे........ ओतेक नमहर!"
मुजना बजलीह। "हँ, ओतेक नमहर जे ओकरा हृदय के अन्दर अहाँ बैस सकैत छी," दादू बखान कs बतेलखिन।
"अहाँक कुक्कुरक नाक तऽ दूर धरि बहि रहल अछि," दादू हँसैत बजलाह।"  मुजना चकित भs घरघरेली."
अरेह!
"भs सकैत अछि जे कुक्कुर कs आओर अधिक नाक नै चाही", आ ओ व्हेल मेघक तरफ जा रहल छैक। व्हेल नाक लऽ कs की करत?
माछ कs तऽ नाकक बदला मे गिल के जरुरत होइत छैक पानिक अन्दर स्वास लेल, नाक तऽ नहि।
"हँ -हँ , माछक लेल तऽ ई बिल्कुल सत्य अछि। परञ्च ब्लू व्हेल माछ नहि थिक। ओ हवा साँस लैत अछि, तेँ ओकरा नाक होइत अछि।" दादू कहलन्हि। "ओकरा तँ विश्वक सब सँ  बड़का नाक हेबाक चाही!
जखन ओ पानि के अन्दर रहै वला जीव अछि तऽ ओ हवा कोना साँस लैत अछि?"
दादू बखान करैत छथिन जे व्हेल बहुत विशिष्ट होइत अछि।ओ समुद्रक सतह पर आबि साँस लैत अछि। "ओ... तेँ हेतु  व्हेल  पटी(बैक्स्ट्रोक) हेलैत छैक?"
मुजना पुछैत छथिन।
दादू हँसैत हँसैत बजलाह" अरे, अहाँकेँ तऽ तरह तरह के कल्पना अछि, मुजना!"
"व्हेलक नाक ओकर पाँछाँ मे होइत छैक!"
दादू कहलन्हि जे  वास्तविक मे, व्हेल जे साँस लैत अछि , दूर दूर तक ओकर आवाज सुनाइ पड़ैत छैक। व्हेलक लेलहा साँस पानिक अन्दर जाइत छैक आओर फेर पानि सँ बहार होइत छैक , फोङ फोङ के सिल -सिला चलैत रहैत छैक। हरेक स्वास व्हेलक  नाकक उपर मे एक झरना बनवैत छैक।
आब तऽ मुजना केँ  व्हेल आकृतिक मेघ तरफ टकटकी लागि गेलनि।"दादू- व्हेल जकरा  पछिला भाग मे नाक अछि, ओ तऽ अपनासभ तरफ आबि रहल अछि!"
मुजना पीठक बल सुति रहली, अपन हाथ के माछक फिन जकाँ कs लेलनि। आब ओ अपन बाँहि के तरङ्ग स्वरूप मे घुमावै लगली। जोर जोर सँ बाजय लगली ,"हम व्हेल छी......"
फफफ्फफिफ...... फफफ्फफिफ....... फफफिफ...................... ए व्हेल !"
व्हेल देखनाइ!
एतय किछु व्हेलक विषय मे मन लग्गू  तथ्य। व्हेल विभिन्न आकृति आओर आकारक होइत अछि। ओ एहि पृथ्वीपर अवस्थितसभ समुद्र मे रहैत अछि।
ब्लू व्हेल के दाँत नहि होइत छैक।  दाँतक बदला  ओ छोट छोट जीव के खूब अधिक पानि सङ गीर जाइत अछि। ओ जीव व्हेल के "बल्लिन प्लेट" मे छना जाइत अछि। अपनेसभ जकाँ ओ एक स्तनधारी जीव अछि अर्थात ओकरो बच्चा अपनेसभ जकाँ होइत अछि। ओकरा बच्चा के बछरा कहल जाइत छैक। बछरा अपन माय सङ वर्षो तक पानि मे हेलैत अछि आ सब तरहक जीवैक लेल आवश्यक ज्ञान सीखि जाइत अछि तथा खुशी पूर्वक समुद्र मे रहय लगैत अछि।
ध्रुवीय रेखाक पार व्हेल गृष्म ऋतु मे व्हेल माय आओर बछरा ध्रुवीय क्षेत्र दिश चल जाइत अछि। ओतय ओकरा सब के पर्याप्त भोजन भेटैत छैक। शीत ऋतु मे ध्रुवीय क्षेत्रक समुद्र जमय लगैत अछि, तखन  ओ सब गरम तरफ आबि जाइत अछि। जे व्हेल दक्षिण गोलार्ध तरफ रहैत अछि ओ उत्तर गोलार्ध तरफ नहि जाइत अछि। ओहिना जे उत्तर गोलार्ध मे रहैत अछि ओ दक्षिण गोलार्ध तरफ नहि जाइत अछि। भूमध्य रेखा सागर लेल वास्तविक रेखा नहि थिक, तेँ सिर्फ ई जनतब तऽ मात्र व्हेल के हेतैक जे ओ किएक नहि ओ रेखा पार करैत अछि!
एतेक तकनिकी विकासक वावजूद हमसभ नहि जानि सकलौं अछि जे ओ सब कोना ई सब करैत अछि।
-
"माय, हमरा अपन बिआहक बारे मे बताबु ने," नान्हिटा लोमड़ अपन माय सँ मनुहार कएलक। "जंगलक संगीतक बारे मे, रौद मे आबैत बरखाक बारे मे, आ गाबयबाली चिड़िआक बारे मे सेहो।"
"हँ, हमर लुमड़ू, हमरा खूब यादिअछि। अहाँक पिता आ हम जंगलक बीच खुला जगह पर अपन पाहुनक प्रतीक्षामे ठाढ़ छलहुँ। मौसमक बदलबाक प्रार्थना कऽ रहल छलहुँ। ओहि भोर आकाशमे करिआ, सोनहुल आ रूपहुल - नीला धारी छाएल छल।                   हवा ठण्ढा आ भीजल छल। हमर पाहुन  अबाजक भेंटदेने रहथि।
"अपन पैघ -पैघ कानक कारण हाथीसभ सभसँ पहिने हमर बिआहक बारे मे सुनलक धम -धम चलैत खुला जगह पर आबैत ओ पुरा पूरा जङलकेँ हिलाकए राखि देलक।"
ओ अपन पैघ-पैघ पएरसँ धरतीकेँ ढोल जकाँ बजा देलक आ अपन सूँढ उठाकए पिपही बजेलक :   “भूम-भूम-भूम-वा!
भूम-भूम-भूम-वा!”
"ओहि हल्लासँ  बानर जागिकए ऊपर - नीचाँ कूदय लागल। ओकर कुद- फानसँ पेड़क गाछक डारिसभ चरमराय लागल आ पात सब सरसराय लागल :  शीकी-शीकी-शीकी-क्रेक-शौकी-शीकी-हीयीइइइई”
एहि सँ चौंकिकए कठफोड़बा गाछक मुख्य खाम्हकेँ ठोकय लागल : तत्तारा-तत्तारा-तत्तारा-तत्ता-टा च चर्र–च चर्र–च चर्र र्र र्र!”
"आओर  दोसर चिड़िआ?
""अरे ओ तँ काफी बाद  मे आएल।"
"ओकरा सँ पहिने तँ सीटी बजबैत छड़ी लेने बुढ़बा भालू दादा आएल। जखन ओ ओकरा हवा मे हिलबैत छल तँ ओहि मे सँ आवाज अबैत छल :टी-डी-डूउउल-डी!ए-डाह-डी-डाह-डी!”"आहा!
हमरा बुढ़बा भालु दादा बहुत नीक लगैत अछि। आओर ओकरा बाद के आएल?
गाबयबाली चिड़िआ?
"नहि गाबयबाली चिड़िआ तँएखन पहाड़ सँ आबिये रहल छल। भालु दादाक बाद हिरन आएल, ओकरा सींग मे पुरना सुखाएल सण्ठी ओझराएल छल। हिरन अपन सींग गुलाबक झाड़ी   मे  फँसेलक आ जखन काँट ओकरा सींग मे फँसल सण्ठीसँ टकराएल तँ ओहि सँ अजीब अबाजनिकलल : ट्वाँग-ट्वाँग-टोइंग!टोइंग-ट्वैंग-टाँग!”
"आओर तखन कखनहु जा कए" लोमड़ी बाजल, "चिड़िआ आएल।""आखिर आबिये गेल!"
"कारी चिड़िआ, नील चिड़िआ, लाल चिड़िआ, पिअर चिड़िआ,बड़का आ छोटका चिड़िआ। ओ हमरा चारु दिस हमर चारु दिस हवाबाजी कऽ  रहल छल, फुरफुरा आ फड़फड़ा रहल छल आ हमरा पर अपन पाँखि बरसा रहल छल। आओर फेर ओ गीत गओलककतेक सुन्दर गीत गओलक!"
"हँ!
ओ सीधे तेज दौड़ैत हबाक गीत गओलक, भोरुका पहरक सुरुजबला किरणक गीतआ बरखाक गीत।       आ फेर ओ अपन सभटा गीत एक सग गओलक, एकटा के दोसर मे बुनैत ओ एकटा नबके राग बना देलक।"
"सुरुजक किरण संग बरखाक गीत!
""एकदम हमर बच्चा!"
आओर जखन संगीत  खत्म भेल तँ ताली बजबैत,  गाबैत आ चिकरैतझींगुर, टिड्डा आ कीड़ा माटिमेसँ निकलल :रररररररररररर-कीइइइइइ-टरररररररररररर-फफफुरररररररररर-क्कीइइइइइइइइ-ररररररररर!
बेङ आ भेक एक-दोसराक उपर सँ कुदैत - फाँदैत  जोर - सोर सँ ओकर सुरमे सुर मिला रहल छल :की-की-ग्वा-गवा-ग्वा-की-की-की-ग्व-ग्वा-ग्वा!
ओ खुश छल किएक तँ ओकरा पता छल जे ओहि गीतक अर्थ की अछि - इएह जे ग्रामीण पहिल बरखा अबैयेबलाअछि।
"गीत पूरे होयसँ पहिने, जेना अकासक गरा लागि अबाजघड़घड़ा गेलै आ आ बरखा शुरू भऽ गेल।         बरखाक बुन्नीक बीचसँ निकलैत  रौद कमालक रंगबला चमकौआ किरणमे बदलि गेल आ हमरा उपर पसरि गेल।"वाह!"
"ई रहल अहाँक पिता आ हमर बिआह।"
"माँ की चिड़िआ हमरो लेल आओत?
की हमर बिआहमे मे सेहो रौद संग बरखा हएत?
की तहिया सेहो रंग आकाशकेँ रंगि देत?"
"जल्दीये पता चलि जाएत बच्चा, "बुढ़िया लोमड़ी बाजल। "आब अहाँ तैयार भऽ गेल छी। चलू बाहर  चली। अहाँक पाहुन बस आबिते हएत।"
-
पढ़ू मैथिलीमातृभाषा प्रेम धरूआरोह-अवरोहक सम्बल
कोमल-कठोर पदद्वयमैथिलीक शरीरकआधार बनू दृढ़
सुन्दरमोनसँ स्मरण करू वचनसँ वन्दन
लोकहित जाहि मध्य एकरअहर्निश काज करू तकरनै आत्म प्रशंसानै निज सफलता
मैथिलीक उत्थान लेलअन्हार गह्वरक यात्राअन्हार गुज्ज बोनमे निज सख छोड़ि चलू यौ
हे कोइलीहे कोइली हमर ओमक बियाह केम्हरउज्जर कोइलीपिछड़ि चुटकीसँ गेल पच्छिभ भरचम्पइ रौदोमेसभ खूब खेलाइ, खूब धुपाइकोनो सबक नै, कोनोगप बरजल नै आइ
टोका-टोकी कोनो बातपर,कियो नै करैएबनि कौटंग, घूमी चारू दिस, लोक हँसैए
हँसी हँसाबी, पेट पकड़ि सभ भेल बताहलोक हँसथि, हमहूँ हँसी, सभ कहथि सुराह
चतोचरन लागलआँखिसँ, दुनियाँ देखीराति-बिराति आबी,हम सभ, घर घूरि
दीपा के कुदनाई नीक लगैत छलनि। हुनका गाछ पड़ चढ़नाइ प्रिय छलनि। हम सब जनिते छी जे हुनका पूजा दीदी सँग खेलेनाई आओर  दौरनाई प्रियगर छनि।
दीपा त्रिपुराक राजधानी अगरतला मे रहैत छलीह।अगरतलाक हरियाली आओर सुन्दरता, ओहिठामक अगरक लकड़ीक गाछ , अनानास, सन्तोला आ   लीची बगान लऽ कs बहुत बेसी छैक।
हुनक बाबा राष्ट्रीय स्तरक भारोतोल्लक चैम्पियन छलखिन। अधिकतर दिन ओ हुनका सँग जिमनाजियम जाइत छलीह जतय हुनक बाबा कोच छलखिन।
हुनक माँ आओर बाबा चाहैत छलखिन जे हिनकर बेटी खेल -कूद सँ जुड़थिन।तें हेतु 5 वर्षक अवस्था मे दीपा प्रशिक्षण लेनाइ प्रारम्भ कs देलनि।
जिमनास्टिक एक समेकित नट आओर कसरतक कला सँ युक्त खेल कूद अछि जाहि मे शरीर के त्वरित गति सँ हवा मे उछालि मोरय पड़ैत छैक। एहि खेल सँ सन्दर्भित किछु शब्द सब अछि, जेना-"टम्बलिंग और सोरिंग," "फ्लुड ट्विस्ट आओर टर्न"
पातर बीम, डंडा छर इत्यादि पर चकित करै वला कलाबाजी!
जिमनास्टिक मे जरुरत अछि अदभुत सन्तुलन के। एहि लेल  अनेक तरहक मानसिक प्रयासक संग मांसपेशी पर नियन्त्रण जरुरी छैक। एकटा गलत कदमक मतलब अछि खराब तरहें खसि पडनाई। पएर -पीठ दुर्घटनाग्रस्त भऽ टुटि सकैत अछि!
दीपा अपन प्रशिक्षण लेनाइ प्रारम्भ केलनि।  हुनका खसि पड़बाक ओतेक डर होइत छलनि जे ओ बीम पर सेहो कदम नहि राखि सकैत छलीह। ओ बहुत क्रोधित भ उठैत छलीह आओर बहुत रास शिकायतो करैत छलीह।
बाबा के पूर्ण विश्वास छलनि जे हुनकर डर खत्म भऽ जेतनि.
हुनक विश्वास बिल्कुल ठीक छल।
वाह,,,,,,दीपा आब "कार्टव्हिलिङ्ग" क रहल छथि। वाह........ओ त हवा मे नाचि रहल छथि। बाबा आओर दीपाक कोच सोमा नन्दी बहुत खुश छलखिन।
जखन दीपा 9 वर्षक भेलीह, ओ 2002 "नोर्थईस्टर्न गेम" मे भाग लेलनि। "बेलेंसिंग बीम" के प्रतियोगिता छल। अनुमान लगाउ जे की भेल होयत?
दीपा गोल्ड मेडल जितलीह। हुनका लेल ओ कतेक स्वर्णिम क्षण छल!
ई जीत हुनका आओर हुनक बाबा दूनू लेल बड़का माइने रखैत छलैक। आब ओ छोट मोट जिमनास्ट नहि छलीह।
दीपा के आओर अधिक परिश्रम करबाक जरुरत छलनि। हुनकर पएर "फ्लेट फुटेड" छलनि। ओकर मतलब ई कि ,जेना सामान्य आदमी के पएर प्राकृतिक "कर्व युक्त रहैत अछि तेहेन नै।फ्लैट फीट बला जिमनास्ट के दौड़ै मे आ कुदलाक उपरान्त जमीन पर पएर उतारब  कनि  कठिनाह होइत छैक।दीपा निर्णय केलनि जे एहि समस्या के ओ जरूर मात देथिन।
हुनक  कोच छल सोमा नन्दी, ओ दीपा के परिचय करेलनि अपन गुरूजी, विश्वेस्वर नन्दी सँ जे दीपा के प्रशिक्षण देवाक हेतु भार गछलनि। जल्दिए ओ विशेष तरहक ब्यायाम करय लगलीह।  एहि सँ पएर मे सुधार भेलनि अर्थात "कर्व "नुमा पएर।
भारत मे जिमनास्टिक कहियो लोकप्रिय नहि भेल। एहि लेल दीपा के कोनो फर्क नहि भेलनि जे प्रशिक्षण लेल समुचित इन्फ्रास्ट्रक्चर आओर जगह के अभाव अछि।
गुरूजी स्कूटर के पार्ट सँ एक उपकरण बनेलखिन जे स्प्रिंगबोर्ड के काज क सकै। ओहिना कs  क्रैशमैट के शीर्ष पर एक दोसरा के पाइलिंग करैत वाउल्टिङ प्लेटफार्म बनेलखिन। पुरान कार सीट सब सँ  लैंडिङ्ग स्पेस सेहो बना लेलखिन।
दीपा के दिन व्यस्ततम भऽ गेल छलनि!
दीपा दौड़ैत छलीह, कुदैत छलीह।  माथा के बल ठाढ़ भेनाइ, ट्विस्टिङ टर्निङ, रौल केनाइ हुनकर दिनचर्या भऽ गेलनि। दिन मे 8 घण्टा ओ ई सब करामाती कसरत सब करय लगलीह।
हुनकर हड्डी आओर  मांशपेशी मे दर्द बढ़ि गेलनि। ओ थोड़े  झनकाहि,  भूखायल आओर थाकल थाकल लागय लगलीह।
जेना अधिकतर बच्चा के आइसक्रीम नीक लगैत छैक, दीपा के सेहो नीक लगैत छलनि। मुुुदा हुनकर आहार पर कड़ा बन्धन छलनि।
हुनका किछु समय खेलकूद बला होस्टल मे  प्रशिक्षणक उद्देश्य सँ  सेहो रहय पड़ल छलनि । होस्टल घर सँ बहुत दूर छलै। सब सँ शीर्ष पर हुनका लेल परीक्षा!
अत्यधिक परिश्रम के कहियो ओ अन्यथा नहि लेलनि!
दीपा चाहैत छलीह जे हुनकर जीत होनि आओर मेडल भेटनि। सर्वोत्तम हेबाक अभिप्सा रहनि।
बरख बितैत गेल आओर दीपा जतेक राष्ट्रीय जूनियर टाइटल मे हिस्सा लेलनि, जीतैत गेलीह। हलाँकि 2010 कमनवेल्थ गेम मे हुनका कोनो  पदक नहि भेट सकलनि। ओहि प्रतियोगिता मे आशीष कुमार केँ भारतीय जिमनास्टक पदक भेटलनि। ई भारतक बास्ते गौरवक क्षण छल। एहि जीत सँ दीपा बहुत उत्साहित भेलीह.
अपना आप मे आओर बढियाँ करबाक दृढता हुनका मे एलनि।
बरख बितैत गेल आओर दीपा जतेक राष्ट्रीय जूनियर टाइटल मे हिस्सा लेलनि, जीतैत गेलीह। हलाँकि 2010 कमनवेल्थ गेम मे हुनका कोनो  पदक नहि भेट सकलनि। ओहि प्रतियोगिता मे आशीष कुमार केँ भारतीय जिमनास्टक पदक भेटलनि।ई भारतक बास्ते गौरवक क्षण छल। एहि जीत सँ दीपा बहुत उत्साहित भेलीह.अपना आप मे आओर बढियाँ करबाक दृढता हुनका मे एलनि।
चारि बरख बाद, दीपा ग्लासगो कमनवेल्थ गेम 2014 मे ब्रोन्ज मेडल जितलनि। 2015 के हिरोशिमा एसियन जिमनास्टिक चैंपियनशिप सेहो जितलीह।ई  बहुत रोमांचकारी क्षण छल जे एहि  जितै बला मंच पर दीपा गेलीह।
एहि तरहें दीपा अखन धरि 77 टा मेडल जितलीह, जाहि मे 67 गोल्ड मेडल छल। मुदा गुरूजी चाहैत छलाह जे दीपा अंतरराष्ट्रीय परिपेक्ष्य मे पहचान बनाबथि। एहि लेल हुनका किछु आओर निखार अपना मे आनब आवश्यक छलनि।अधिकतर जिमनास्ट  द्वारा ओहेन प्रयास नहि कएल गेल अछि। ई किछु साहसिक कदम संगहि खतरनाक सेहो प्रतीत छल।
गुरूजी दीपा के प्रोडुनोवा वाउल्ट हेतु प्रशिक्षित केलनि। एहि मे प्रथम महिला जे पारंगत छल,  ओ  छल "येलेना सर्गिएवना प्रोडुनोवा"दुनिया मे मात्र चारि टा अन्य महिला ओहेन अत्यन्त खतरनाक पैंतरेबाजी पर उतरि सकल छथि।
वर्ष 2016 मे दीपा 23 वर्षक छलीह। ओ विश्व स्तरीय रियो ओलिम्पिक मे अपन दक्षता प्रदर्शित करबाक लेल तैयार छलीह  । पूरा देश उत्सुक छल दीपाक विजय मेडल हेतु। परञ्च ओ चुकि गेलीह!
मात्र  0.15 प्वाइन्ट सँ ओ जितय सँ चुकलीह।
मुदा  दीपाक प्रदर्शन सभ केँ अवाक कs देलक।
दीपा अगिला ओलिम्पिक हेतु प्रशिक्षण प्रारम्भ कs देलनि संगहि नव योजना सेहो बनेलनि। हुनक इच्छा छनि जे एकटा नव जिमनास्टिक पैंतरेबाजी सृजित होइ। जखन रोमानिया के जिमनास्ट नाडिया कमानेकी दीपा से भेँट केलनि तऽ ओ कहलनि" भारत लेल दीपा कर्माकर एक "रोल मोडेल" छथि... ओ कहलनि जे दीपा बिल्कुल बच्ची जकाँ देखै मे छथि अओर तखन जिमनास्टिक मे छथि। ई देखि सभ के शुरू करबाक प्रेरणा भेटतनि।"
दीपा भारत के गौरवान्वित करबाक हेतु लगातार अपन प्रयास मे छथि।﻿(दीपा अपन कोच विश्वेस्वर नन्दी संग)
दीपा कर्माकरक जन्म 9 अगस्त, 1993, के अगरतला मे भेल। ओ भारत मे प्रथम महिला जिमनास्ट भेलीह जे ओलम्पिक स्पर्धा हेतु योग्य भेलीह। दीपा 2016 ओलम्पिक गेम रियो मे सम्मिलित भेलीह।ओ 5 महिला मे सँ एक छलीह जे सफलता पूर्वक खतरनाक प्रोडुनोवा वाउल्ट पर उतरि सकलीह। ओ मात्र 5 वर्षक छलीह जखन हुनकर पिता दुलाल कर्माकर हुनका प्रारम्भिक प्रशिक्षण देनाई प्रारम्भ केलखिन। दुलाल कर्माकर, एक राष्ट्रीय स्तर के भारोतोल्लक चैम्पियन छलाह। सोमा नन्दी दीपाक प्रथम कोच छलखिन।ओकर बाद हुनका विश्वेस्वर नन्दी जे राष्ट्रीय स्तर के जिमनास्ट चैम्पियन छलाह प्रशिक्षण देलखिन। दीपा के खेल रत्न पुरस्कार सँ सम्मानित कऽल गेल छननि। हुनका पद्मश्री सेहो भेटलनि।
-
आइ स्कूलमे हमर पहिल दिन अछि।माय हमर हाथ पकड़ि हमरा सङ्ग चलि रहल छथि।“आब हम पैघ भऽ गेल छी,” हम कहलियनि। “जाए दिअऽ हमरा, जाए दिअऽ!”माय हमर हाथ कसि कऽ पकड़ि लेलथि।
स्कूल लग बहुत रास बच्चा जमा भेल अछि।ओ बससँ अबैत अछि। कारसँ अबैत अछि।रिक्शासँ अबैत अछि। साइकिल सँ अबैत अछि।पएरे अबैत अछि, हमरा जेकाँ।
हम स्कूलक गेट पर पहुँचि गेल छी। माय हमर हाथ छोड़ि देलथि।ओ गेट पर रुकि गेलथि। हमरा अंदर जयबाक अछि।हमर चारू दिस बहुत रास नब चेहरा देखाइ दैये।
हम अपन पहिल डेग उठौलहुँ। फेर दोसर डेग उठौलहुँ। फेर पाछू घुरि देखलहुँ। हम बहुत दूर भऽ गेलहुँ मायसँआ माय दूरसँ हमरा बहुत छोट देखाय लगलीह। की ओ नजरि सँ ओझल भऽ जयतीह?हम दौगि कऽ हुनका लग घूरि अयलहुँ। हमरा नहि बुझाएत अछि जे हम एतेक पैघ भऽ गेलहुँ। हम हुनकर हाथ पकड़ि लेलहुँ। “हमरा छोड़िकऽ नहि जाउ,” हम कहलियनि।
आब सभ गोटे अंदर चलि गेल छल। हम एसकरे बाहरमे छी। शिक्षक बाहर अयलथि। ओ हमरा पर मुसुकि अयलथि। हमहूँ मुसुकीआदेलियन्हि।माय कहलन्हि, “रानी, जखन अहाँ बाहर आएब तऽ हम एतहि रहब।”हमर हाथसँ मायक हाथ छूटि गेल जखन ओ हाथ छोड़यलथि।
हम दौगैत अंदर चलि गेलहुँ। माय स्कूलमे छुट्टी भेलाक बाद ओतहि रहतीह।
-
कारी मेघमे घोड़ा चढ़िसुरुज जेकाँ बरहम घूमै छथि
लाल धोती पहिरि घनगर मोंछ लेने पहिरने पागफूलबला कुर्ता पहिरि कारी-मेघ एहि ब्रह्माण्ड बिच
सुक-सुरुज सन घूमि रहल बरहम चारू दिसपिपरक गाछतर
चुन्नी और पुतुल लगक पड़ोसी छलथि।आओर खूब नीक दोस सेहो। एक दिन, पुतुल चुन्नीकेँ  एकटा डँड़कस देखय लेल देलथिन्ह जे बहुत दिन मेहनतकए  के ओ बनएने छलीह।
"हम ई अपन माय लेल बनौलियै।तोरा केहेन लागलौ?"
पुतुल उत्साहित भऽ के पूछलथि। "हमरा नहि बुझाएत अछि जे ओ कहियो एकरा पहिरथिन्ह।हम तऽ ई कहिओ नहि पहिरतहुँ।" चुन्नी बाजि उठलथि।पुतुल एतबा सुनिते उठिकए चलि गेलीह।
अगिला भोर, चुन्नी, पुतुलक प्रतीक्षा कयलथि। ओ दुनू सभदिन  स्कूल संगहि जाइत छलीह।लेकिन पुतुल हुनका बिनु जा चुकल छलीह।
दुपहरिआक भोजनमे, चुन्नी माछक सुखौंतसँ बनल झोर लऽ आयल रहथि, जे पुतुलकेँ  बहुत नीक लागैत छलन्हि।लेकिन पुतुल पारुल संगहि खाय लेल चलि गेलीह।
ओहि साँझ, चुन्नी पुतुल लेल घर पर प्रतीक्षा कयलथि। ओ खिलौना कार संग खेलय चाहि रहल छलीह जे ओ दूनू  मिलिकए बाबूजीक संगमे बनएने छलथि। मुदा पुतुल नहि अयलथि।चुन्नी पुतुल संग बनायल, अङनामे राखल सभटा खेलओना देखय लगलथि: बाँसुरी, चिड़िआक घर आ रेलगाड़ीक पटरी।
ओ अपन कार निकालि रखलथि।ओ दुटा मोटका बाँस खींचि अगल-बगलमे रखलथि।ओ दुटा पतरका बाँस ओहि सँ सटाकए बाँधि देलन्हि, जेना कि ओ अपन बाबूजी के करैत देखने छल।ओ तहिना दोसरो दिसन बाँस गाड़ि देलकै। ओ ओहिना एक-एक कऽ के बहुत रास बाँसकेँ सटाकए बाँधि देलकै।तखन अपन हाथ साफकए अंतमे के अंत देखलन्हिजे केहेन बनलै।एकटा लम्बा आयताकार संरचना!
पुतुलकेँ बनयबामेकतेक मजा अबितन्हि, चुन्नी सोचलथि।
चुन्नी ओहि आयताकार संरचनाकेँउठाकए  अपन कन्हापर राखय केर प्रयास कयलन्हि।    ओ लड़खडा गेल।    ओ फेरसँ कोशिश केलकै। एहि बेर आरामसँ भऽ गेलन्हि।
"कतऽ?"
बबलू, हुनकर भाइजी पुछलथिन्ह। "पुतुल लग," चुन्नी कहलथि।
पुतुल अपन जगह पर ठाढ़ छलीह।चुन्नी एकटा गाछक डारि पुतुलक ऊपरमे हिला देलथिन्ह। "भागि जो!"
पुतुल तमसाकए बजलथि।
बबलू ऊपर चढ़िकए चुन्नीकबगलमे बैसि गेलथि। ओ एकटा रस्सी हुनका पकड़ै लेल दऽ देलथिन्ह, आ एकटा अपनहि पकड़ि लेलन्हि।
बबलू आ चुन्नी एकटा गहींरसाँसलए के, ओहि आयताकार संरचनाकेँ पूरा दम लगाकएखींचलन्हि। किर्रीक-किर्रीक!हुश!आओर तकर बाद ओकरा के अपन बीचमे सीधा कऽ राखि देलन्हि।
जखन चुन्नी दोसर कात पहुँचलीह, पुतुल एखनो तमसाएल छलीह। हुनकर आँखि एक बेर चुन्नीक आयताकारसंरचनाकेँ देखि रहल छल, आओर फेरचुन्नीकेँ।    "अहाँकेँ सत्तेमे बुझाएत अछि, अहाँ एकर ऊपरमे एकटा रेलगाड़ी चला सकैत छी?"
पुतुल अचानकसँहँसैत पूछि बैसलीह।
एतयसँ ओतय चुन्नी एकटा छोटसन पटरी पुतुल धरि पहुँचय लेल बनाबय छथि। जँ हुनकर सभक पुल गाछकदुनू कात बान्हि देल जाय तँ, ओ एकटा बीमबला पुल बनि जायत। बीमबला पुल सभसँ साधारण तरहक पुल होयत अछि। ई पुलसभ पैघ भऽ सकैत अछि, स्टील आ सिमेंटसँ बनल या फेर छोट भऽ सकैत अछि, लकड़ी आ पाथरसँ बनल।कि अहाँ कोनहु बीमबला पुल देखने छी?
-
“रंजू कि आहाँ पथियामेसँ उठाकए दूटा नारिकेर दऽ सकैत छी?”रंजिता दौड़िकए कोठरीक भीतर गेलीह। ओ तुरन्ते दूटा नारिकेर संग घुरि अयलीह।मायकें प्रसन्नता भेलन्हि। “आभार, बुच्ची!
आहाँ कतेक सहायक होएत छी।”रंजिता सुनि खुशीसँ चमकि उठलीह। आजुक दिन बहुत खास आ विशेष रहै - हुनकर काका महेश चिकप्पा केर विवाहक दिन। आओर हुनका एकटा पैघ जिम्मेदारी भेटल रहन्हि - दिनुका भोजनक बाद १०० पाहुनसभकें मधुरक डिब्बा सौंपबाक।
मुदा मधुरक डिब्बा कतय राखल रहै?“अरे नहि!
माय चिकरलीह।” डिब्बासभ तऽ अहुखन सीढ़ीक ऊपरक कोठरीमे छैक!
दौड़िकए ओ नीचाँ लएने आउ, रंजू। पाहुनसभ दिनुका भोजन लगभग समाप्त कऽ चुकल रहथि। “माय, आहाँ हमरा एकहुटा काज नहि अढ़बय छी!” धीरेसँ अपन माँग रखैत बजलीह। “आओर हमरा भूख सेहो लागल अछि।”“विक्की अहाँ मदति कऽ सकैत छी,” माय बौसैत बजलीह। “रंजू, हिनका अपना संग रखबन्हि,आग्रह अछि, प्लीज?”रंजिता मुँह टेढ़ कएलथि। माय हरदम एना किएक करैत छथि?
हमर ई छोट भाइ कतेक तंग करयवला छथि!
मुदा जिरह करबाक एकहु रत्ती समय नहि रहै।
“विक्की!” आहाँकें हमर बात सुनय  पड़त आ जहिना हम कहब तहिना करब, चेतौनी दैत अपन आँखि पैघ आ कठोर कऽ लेलन्हि।विक्रम मूड़ी डोलाय देलन्हि। “हम तहिना करब दीदी!
शप्पथ!”
दुनू ऊपरका कोठरी दिसि दौड़ि गेलथि। ऊपर, एक कातमे, कपड़ाक झोरावला एकटा ढेरी रहै। रंजिता एकटा झोरा खोललन्हि। जकर भीतरमे छोट-छोट मधुरक डिब्बा रहै। “सभटा झोरा खाली करय आ १०० डिब्बा गिनयमे बहुत समय लागत, दीदी!"
विक्रम चिन्तित होएत बजलाह।”“शश्श्!
रंजिता तमसाएत बजलीह। “हमरा सोचय दियऽ!”
रंजिता खूब सोचलथि। विक्रम सही कहैत रहथि। सत्तेमे १०० डिब्बा गिनयमे बहुत समय लगितै। आ आओर सभटा झोरा नीचाँ लऽ जाएब सेहो संभव नहि छलैक। झोरासभ मारिते रास रहै। विक्रम मधुरक डिब्बा दिसि ललचाइत तकलथि। “कि हम एकटा खोलि सकैत छी?
हमरा बहुत जोरसँ भूख लागल अछि।”
“नहि!
रंजिता बजलीह।” आ फेर मुस्कीयइलीह। “उपाय!
अपनासभकें ठीक १०० डिब्बा लऽ जएबाक जरूरति नहि अछि!
अपनासभ अंदाजसँ लगभग १०० टा लऽ जाय सकैत छी। ई जल्दी भऽ जाएत।”“लगभग?” विक्रम सोचमे पड़ि गेलथि। “एकर कि मतलब भेलै, दीदी?”“एकर मतलब भेलै जे निश्चित संख्यासँ या तऽ किछु अधिक या किछु कम,” रंजिता बजलीह। “मु-दा,” विक्रम धीरेसँ बजलाह, “यदि अपनासभ१०० सँ कम लऽ जएबै तऽ सभ लेल पूरा नहि हेतै।”
“तऽ अपनासभ अधिक लऽ चलैत छी!” रंजिता कहलन्हि।“ठीक छै, सएह करय छी!” विक्रम किछु झोरा उठएलन्हि।“जल्दी!
हम बहुत, बहुत भूखाएल छी!”“रुकू,बकलेल!
पहिने हमरा लगभग केर अनुमान लगाएब बुझबय दियऽ!
रंजिता बजलीह।ओ एकटा झोरामेसँ सभटा डिब्बा नीचाँमे निकालि राखि देलथि आ गिनय लगलीह। “देखू, विक्की,” ओ बजलीह। “एहि झोरामे १० टा मधुरक डिब्बा छै।” विक्रम मूड़ी डोलयलन्हि।
रंजिता बचल झोरासभ दिसि देखबैत कहलथि। “सभटा झोरा अमूमन या लगभग, किछु अधिक या किछु कम एकहि आकारक अछि। एहिसँ कि बुझयमे आबि रहल अछि?”विक्रम कन्हा ऊंचकबैत सोचय लगलाह। “ई कहैत अछि जे सभटा झोरामे लगभग १०० टा मधुरक डिब्बा छै, किछु कम या अधिक!” रंजिता बजलीह।“अरे से!” विक्रम जोशसँ बाजि उठलाह। “ई हमरा बूझल रहय।”
रंजिता अपन दाँत नुकबैत बजलीह। “हमरा ई कहू जे दू टा झोरामे कतेक रास मधुरक डिब्बा हेतै?”“लगभग- किछु अधिक या किछु कम  २० टा,” विक्रम तुरंत उत्तर दैत बजलाह।“आओर तीन टा झोरामे?”“लगभग- किछु अधिक या किछु कम ३० टा!” विक्रम मुस्कियाइत बजलाह। हुनका आब एहि खेलमे मजा आबि रहल छलन्हि।“आओर पाँचटामे?”“लगभग- किछु अधिक या किछु कम ५० टा!” विक्रम जोरसँ बजलाह। “आ अपनासभकें जतेक मधुरक डिब्बा चाही तकर आधा ५० टा होएत छै!”१० x  २   = २० १०  x  ३  = ३० १०  x  ५  = ५० ( १००  का  आधा = १००/२ = ५० )
“वाह, बहुत नीक, विक्की!” रंजू प्रशंसा करैत बजलीह।विक्रम लाजसँ लाल भऽ गेलथि। हुनका नीक लगन्हि जखन दीदी हुनकर प्रशंसा करथि। “कि आब हम मधुरक डिब्बा खोलि सकैत छी......” रंजिता घूरैत तकलथिन्ह।“हमर मतलब,” विक्रम जल्दीसँ बजलाह, “हम अपना संग ५ टा झोरा लऽ जाएत छी जाहिमे लगभग- किछु अधिक या कम ५० टा डिब्बा हेतै, आओर ५ टा आहाँ लऽ लिअऽ। ठीक छै?”
“एतेक जल्दी नहि!” रंजिता बजलीह। “अपनासभकें नहि गिनल अछि जे एक-एक झोरामे कएकटाडिब्बा छै। यदि एक या दू झोरामे मात्र ८ डिब्बा होय?
तखन अपनासभ लग सभकें दिअय लेल पर्याप्त नहि रहत।”
विक्रम रुकि गेलथि। सभबेर जकाँ दीदी सही कहैत रहथि। “तखन अपनासभ ११ टा झोरा लऽ चली?” ओ धीरेसँ बजलथि। “लगभग - किछु अधिक या कम ११० टा मधुरक डिब्बा?”“एकदम ठीक!” रंजिता बजलीह। “आहाँ ५ टा झोरा लिअऽ, हम ६ टा लैत छी, चलू!”दुनूगोटे सीढीसँ दौड़ैत झोरा लएने नीचाँ उतरलथि। माय चिन्तित होएत प्रतीक्षा करैत रहथिन्ह।“बहुत जल्दी भऽ गेल!” माय बजलीह। “कि ई पक्का अछि जे सभकें एहिमे भऽ जेतै?”“हँ, माय,” विक्की बजलाह। “हमरा पूरा, पूरा भरोस अछि। आ हे...... हमरा बहुत,बहुत जोरसँ भूख लागल अछि।”
जखन पाहुनसभ आ अतिथितिगण चलि जाय गेलाह, माय रंजिता आओर विक्रमकेँ गरदनिसँ लगा लेलन्हि। “आहाँ दुनूगोटे भरिदिन सम्हारलहुँ!” ओ बजलीह।फेर ओ अपन आँखि सिकोड़लन्हि। आहाँ दुनूगोटेकें एतेक नीकसँ संग काज करैत कहियो नहि देखने रही, बजलीह। “कि एकर मतलब जे आहाँ दुनूगोटे एक-दोसरासँ हिलि-मिलि रहब?”रंजिता आ विक्रम हँसि पड़लथि। “लगभग - किछु अधिक या कम!” दुनू बजलथि, आ भोजन करय लेल दौड़ि पड़लथि।
अनुमानक खेलरंजिता आ विक्रम गणितक सूत्र चतुरतासँ उपयोग करैत अपन काज जल्दीमे समाप्त कएलन्हि। ओसभ एकर नाम “लगभग - किछु अधिक या कम” रखलन्हि; गणितज्ञसभ एकरा अनुमान करब वा आकलन करब कहैत छथिन्ह।तऽ आकलन कि छै?
कि ई अनुमान या अंदाज लगाएब होएत छै?
बहुत हद तक, मुदा आकलन करब बुद्धिमानक अंदाज भेल। आकलन आवश्यक या जरूरी किएक छै?आकलन गलत उत्तर जल्दीसँ चिन्हयमे मदति करैत छै।उदाहरण लेल, एहि प्रश्नक उत्तर ३० सेकेन्ड्स मे दी:१.
कि मान हेतै १७ x  ९  केर ?
(क) १७२ (ख) १५३ (ग) १८६ (घ) ८९  १७ x १० = १७० हमरासभकें बूझल अछि( कोनहु संख्याकें १० सँ गुणा करय पर ओहि संख्याक अंतमे शून्य जुड़ि जाएत छै)। तें १७ x  ९ ओहिसँ कम हेतै। एकर मतलब विकल्प (क) आ (ग) गलत छै। विकल्प (घ) केर मान बहुत कम छै। १७ x ९ सभसँ  नजदीक  लगैत  छै  १७०  केर । तें विकल्प (ख) केर चुनाव करब। एहि तरहें आकलन सरलतासँ गलत उत्तर चिह्नित कऽ सही उत्तर चुनयमे मदति करैछ।
आकलन जीवनमे गलतीसभसँ सतर्क होयमे मदति करैछ।जखन दुकानदार समानक कुल हिसाब करैत अछि, आहाँ तुरंत कहि सकैत छी कि ओ गलत तऽ नहि छै किएक तऽ आहाँ आकलन कऽ चुकल रहैत छी जे ओ लगभग कतेक हेतैक।आकलन दूरीक अनुमान लगबयमे मदति करैछ।यदि ई बुझल हुअय जे प्रति डेग ३० सेमी दूरी तय करैछ, आ आहाँ घरसँ पुस्तकालय जएबाक लेल १८०० डेग चलल छी। तऽ दुनू स्थानक बीचक दूरी केर अनुमान लगाओल जा सकैये(१८०० x  ३०  = ५४००  सेमी = ५४०  मी, जे एक किलोमीटरक आधा होएत छै)।आकलन करब आनंदकारी छै । आधा किलो छीमीमे मटरक कतेक दाना हेतै?
झंडा पोलक ऊँचाई लेल कएक टा हाथी एक-दोसराक ऊपर ठाढ़ हेतै?
आकलन तरिकासँ एहि तरहक अनेक प्रश्नक उत्तर पाओल जा सकैत अछि।
-
चुन्नू-मुन्नूक नहेना॥संगे मायक गीत गेनाइ।आ आ आ आ .........
चुन्नू-मुन्नूक नहेनाइ।साबुन-पानिक अछि बहन्ना।थप-थपा-थप
चुन्नू-मुन्नूक नहेनाइ।खेला-कुदनाइ, छप-छपाक।मायक कनेक चिकड़नाइ।अई!अई!.......
चुन्नू-मुन्नूक नहेनाइ।आ नङटे भगनाइ।एम्हर-ओम्हर, बाहर-भीतर।ओ!ओ!...
चुन्नू-मुन्नूक नहेनाइ।गमछा लऽ कऽ मायक एनाइ।दुनूकेँ हँसोथि कऽ पकड़नाइ।अहा हा...
चुन्नू-मुन्नूक नहेनाइ।दुनूकेँ पैजामा पहिरेनाइ।ही..ही
चुन्नू-मुन्नूक नहेनाइ।फेर भरि पेट खेनाइ।मम्म!...
चुन्नू-मुन्नूक नहेनाइ।नाना-नानीक हँसनाइ।हा हा हा...
चुन्नू-मुन्नूक नहेनाइ।चन्दा मामाक उगनाइ।निन्न आयल स्भ जो सूति।श्श..श्श!!!!!
!
"देख तेजस, हम की बनौलहुँ अछि" मिरियम अपन भाइकेँ कहलक।तेजस पुछलकै, "ओहो!
ई की थिकै गय?
बाघ तँ बर्फमे नहि रहैत अछि!
बुड़िबक नहितन!
"मिरियम जवाब देलकै, "अँय - अँय - अँय!
रुसमे एकटा बाघ एहनो छैक जे बर्फमे शिकार करैत छैक।"तेजस बाजल, "सत्ते की?
चल तँ देखी!
दे तँ हमर जादुई चश्मा, मिरियम!"
तेजस -"ठीके गय!
बाघकेँ तँ देखि रहल छिएक। ओतऽ ठंढ़ा अधिक पड़ैत होइ!
"मिरियम बाजलि - " बंगालक बाघ आ साइबेरियाक बाघ दू भिन्न जातिक थिकै मुदा देखबामे एके रंग लागत।"ताहिपर तेजस कहलकै - "एहन बाघ संसारमे एके ठाम पाओल जाइ छैक । जेना अपना लोकनिकेँ सभसँ नीक अपन घर लगैत अछि, तहिना प्रत्येक पशुकेँ सेहो ओकर रहबाक जे खास जगह छैक, ताही  ठाम टा नीक लगैत छैक, दोसर ठाम नहि।
मिरियम छापि उठ - "ओकरा देखब हम । देखबे करब ।" तेजस मुस्किआइत कहलकै - "थम्ह, थम्ह!
ओतेक ऊँचमे तोरा कोना देखल हेतौ?
हँ, एकटा उपाय फुरल अछि।"  तेजस एकटा टेबुल अनलक आ मिरियम ओहिपर चढ़ि गैल। तेजस कहलकै, "एहि ठामसँ ब्रह्माण्ड भरि करीब-करीब सभ पशुकेँ ओकर अपन घरमे रहैत हमसभ देखि सकैत छी। मिरियम चिकरिकऽ सोर पाड़ैत बाजल -"दुर्गेश!
महिमा!
आर जे कयो छी, से सभ अबैत जाउ - हमरा सभक संगे अँहू लोकनि देखि लियऽ।"
"अरे!
ओ की थिकै?
पानिमे तरुआरी सन लगै छै किछु?"
- धड़फड़ाकऽ बकेटपर चढ़ैत दुर्गेश बाजल । मिरियम जवाब देलकै - "समुद्री गेंडा छिए रे!
ई जन्तु पृथ्वीक सभसँ उत्तर आर्कटिक सागरमे पाओल जाइ छै। ओहि ठाम सबदिना ठंढ आ अन्हार कुप्प रहै छै, मुदा नर्वालकेँ सभसँ नीक ओतहि लगैत छैक।  ताहिपर तेजस बिहुसैत पुछलकै - "से तों कोना बुझै छिही? "
मूडी घुमाकऽ मिरियम कहलकै - "पोथी पढ़िकऽ।"
"अरे वाह!
"महिमा चहकल - "इमहुँ एकटा जानबरक खिस्सा पढ़ने रही। ओकर नाम छलै 'ओरांगुटान'। मुदा ओ केहन होइ छै, से नहि बुझलिए।" "ओकर इन्डोनेशिया आ मलेशियाक विशाल बानर बुझहि।" - ई कहि मिरियम अपन चश्माकेँ  पूब दिस घुमबैत कहलकै, "देखि ले।" महिमा खुशीसँ घुमैत बाजलि, "अरे वाह!
ओरांगुटान तँ फल खा रहल अछि!
आ एकटा बच्चो छै, एनमेन हमरे जकाँ।"
तेजस टिपलक - "ठीक, ठीक। आब एक प्रश्न। ई कोन जानवर थिक?
"दुर्गेश कहलकै - जेब्रा!मिरियम कहलकै - हरिन!महिमा कहलकै - मँहीस!
तेजस खिलखिला उठैत अछि - "एहिमे सँ कोनो नहि। एकर नाम 'ओकापि' थिकै, जे खाली अफ्रीकेक किछु जंगल टा मे पाओल जाइत अछि।"
दुर्गेश उझकिकऽ देखि पुछैत अछि - "एक बेर फेर देखि सकै छी?
""जरूर"- तेजस बाजल।"ओ की छिए औ?
अदभुत नील रंगक ओकर पयर छै?
"मिरियम चश्मा घुमबैत बाजलि - "कने हमहुँ देखिए!
आहा!
ई तँ बूबी थिक - नील पयरवला अदभुत चिड़ै। दक्षिण अमेरिकामे रहैत अछि आ विलक्षण नचैत छी।
"आब सांझ पड़लैक। हमरा भूख सेहो लागि गेल अछि।" एक्के बेर सभ चिकरल - "न...हि!
एकटा आर। एकटा आर।" तेजस टिपलक -"ठीक छै, मुदा एक्केटा।"दुर्गेश मिचराकs बाजल, "हमर दिमागमे एक विशेष जानवर अछि। तें दूटा आर।"तेजस - "एकरा देखै जाही। ई किवी चिड़ै थिकै । न्यूजीलेंडक, जे दक्षिण गोलार्धमे छै। ई एकमात्र एहन चिड़ै थिक, जकरा अपनेसभ जकाँ नाकमे  मूर टा रहै छै। कतऽ, तें बेस लम्बा लोलक टुरनिपर। ई माटि कोड़ैत  अछि तथा नाक बाटे कीड़ा-मकोड़ा आ फल ताकिकऽ खाइत अछि।
दुर्गेश - "धन्यवाद । आ...आ..., हमर माय एक बेर एकटा खिस्सा कहने छली । जहाँधरि मन पड़ैत अछि... कोनो एकटा... लोरिस... कि..।"मिरियम - "हँ - हँ, श्रीलंकाक लोरिस। ओकर पेटपर चानी सन रोइयाँ चमकै छै आ दुनू आँखि आगाँ दिस रहै छै, अपनेसभ जेकाँ। मुदा ओकरा एखन देखि नहि सकब। रातिए टा मे ओ निकलैत अछि। महिमा ताहिपर टिपलक, " तँ हम सभ काल्हि फेर पहुँचि जायब।"तेजस थपड़ी पाड़ैत घोषणा करैत अछि - ठीक छै । हमरो सभकेँ आ पशु-पक्षीकेँ सेहो घर घुरबाक समय भऽ गेल अछि।""की अहाँकेँ ई बुझाइत अछि  जे सभ जानबर घर जयबे करत?
""हँ मिरियम!
सभकेँ  अपन-अपन खास घर छैक जे  एही धरतीक कोनो अदभुत हिस्सामे बनल छैक।
जाहि सातो पशु-पक्षीसँ अहाँ परिचित भेलहुँ अछि, से संसारक विभिन्न भागसँ अबैत अछि। एही मानचित्रक अवलोकनसँ  बुझबा जोग भऽ जायत जे कोन पशु आ पक्षी कतऽक थिक। अहाँ लग तेजस जकाँ चश्मा नहियेँ हो, तथापि एहि नक्शामे ओहि पशु सभकेँ दैखि सकैत छी।
नर्वालई समुद्री पशु धरतीक सभसँ उत्तरी छोरक बर्फीय आर्कटिक सागरमे पाओल जाइत अछि। एकर घर कनाडा, ग्रीनलैण्ड, नोर्वे आ रूसमे अछि।कीवीई चिड़ै। दक्षिणी गोलार्धक, न्यूजिलेन्डक निवासी थिक। ई जंगलसँ लऽ सघन घासक मैदानमे तथा रेगिस्तानी टीलासँ  लऽ दलदल धरि कतहु रहि जाइत अछि।श्रीलंकाक लोरिसएकर अंग्रेजी नाम रेड स्लेन्डर लोरिस थिकै। ई बहुते लजकोटर होइत अछि तथ उष्ण कटिबन्धीय जंगलमे भेटैत अछि। श्रीलंका एकर घर थिकैक।साइबेरियाक बाघई बाघ बहुत ठंढ़ा आ सघन जंगलमे रहैत अछि जतऽ खूब बर्फ़बारि होइत छैक।  एकर घर रूस आ चीनमे अछि।
ओकापिएकरा सघन जंगल बेसी पसिंद छैक। ई अफ्रीकाक किछु क्षेत्र जेना कोंगो गणराज्यमे पाओल जाइत अछि!ओरांगुटानई विशालकाय बनार अपन पूरा जिनगी जंगलक ऊँच आ विशाल गाछेपर बिता दैत अछि। मलेशिया आ इन्डोनेशियामे ई भेटैत अछि।नीले पाँव वाला बूबी गाढ़ नील रंगक पयरवला बूबी दक्षिण अमेरिकाक एक द्वीप गालापेगोसमे पाओल जाइत अछि। ई कैलीफोर्निया आ पेरुमे सेहो भेटैत अछि।
-
बिना भेदक बिना रंगकस्थली अछि ई हमरजतए कोनो ने कोनोने कोनो दर्प ने गर्व ने कुमार्ग
ने पीबू मादक वस्तुने दुर्व्यसन कोनोने समएक अपव्यय व्यर्थसभ काज करू समये
कुकुड़ भोँ-भोँ- घोटकआ बिलाड़िक बोलचिड़ै चुनमुनी
भोर उठै छीपाठ करै छीस्कूल जाइ छी आबै छी
अ आ इअं अःगाबी नाची
हम धीरहम वीरहम शीलवानसदिखन पड़त कतेको भीर तैयो हटब नै
सरस्वती मेधा
सरस्वती हृदए निश्छल करू
काव्य नृत्य सङ्गीत कलामे
वीणा पुस्तक माला धारण
सूरज एखनहि एखन अप्पूक घरक चारु दिस ठाढ़ नारियल, आम आ चीकूक गाछ सभक झुरमुटक पाछु डुबल छल। आसमान पर एखनो गुलाबी झलक पसरल छल। भट्टा टमाटर आ  घिउरा बाड़ी मे एखनो मद्धिम रोशनी छल।  चिड़ैसभक झुण्ड उड़ैत अपन खोँता दिसजा रहल छल। अप्पूक माँ रातिक खेनाय लेल माछ बना रहल छल आ हुनका किछु टटका हरिअर मिरचाइ चाही छल। बारह बरखक अप्पू किछु बढ़िया, चमकौआ हरिअर मिरचाइ तोड़य लेल बाड़ी मे गेलहि छल की ओ एकटा भारी आवाज सुनलक, "हमरा बहुत खुशी अछि जे अहाँक परिवार के हमर मिरचाइ नीक लगैत अछि।" अप्पूक रोईआँठाढ़ भऽ गेल, ओ पाछु घुमिकए देखय लागल जे ओकरा पाछु चुपहि-चाप के चलि आएल हें!भरिगर  मुदा प्यार भरल आवाज ओकर अपन ठेहुन तक उँचगर, पात सँ लादल मिरचाइक पौधा सँ अबैत लागि  रहल छल।
"डरु नहि, हम अहर उचू छी, मिरचाइक देवता", आवाज आएल, "अहाँ पौधा के सब साँझ पानि दैत छी आ ओकर देखभाल करैत छी। एतेक प्यार आ देखभाल सँ हम बहुत खुश छी। हम अपन घर सँ हजारो मील दूर छी, एहिलेल अहाँ सँ भेटल देखभाल हमरा लेल बहुत मायने रखैत  अछि।"पौधा सँ आबै वला आवाज के सुनि अप्पू किछु देर तँ सन्न रहि गेल। फेर कने सम्हरि के अप्पू पुछलक, "अहाँ कतय सँ एलहुँ हेँ?"
"दूर, बेसी दूर दक्षिणी अमेरिका सँ। ठीक ठीक कही  तँ मैक्सिको सँ", अहर उचू कहलक। अप्पूकेँ अन्दाज नहि छल जे दक्षिणी अमेरिका कतय छल। एहि सँ पहिने ओ किछु आओर पुछितए आ कि माय भनसाघर सँ चिकरलथि, "अप्पू कृपाकए जल्दी सँ मिरचाइ लए आनब की?
"अहर उचू बाजल, "हमरा लगैत अछि जे एखन अहाँके जेबाक चाही। काल्हि फेर आएब, हम अहाँके  अपन भारत अएनाय आ पूरा दुनिआ धरि पहुँचैक यात्राक बारे मे बताएब। मुदा अहाँ हमर बातचीतक बारे मे ककरहुँ नहि बतेबै।" अहर उचूक बात सँ एखनो आश्चर्यमे डूबल अप्पू मुडी हिलौलक आ घर दिस भागि गेल।                   पछुआरक बाड़ीक छोटसन पौधा एतेक दुर मैक्सिको सँ आएल अछि!!"
मिरचाइ आनय मे अहाँके एतेक देरी किएक लागल?"
माँ पुछि रहल छल। अप्पू के अहर उचूक कहल बात यादि आबि गेल। "अरे ... हमरा ने पौधा मे  बहुत बेसी टमाटर लागल देखाएल। पिछला बेर सँ बहुत बेसी....." ओ बात बनौलक। अस्तु, ओकरा बाद मे पता चलयबला छल जे टमाटरक पौधा सेहो मिरचाइये जकाँ मैक्सिको सँ आएल अछि।
आश्चर्यसँ भरल अप्पू माछ चिखबाओ लेल नहि रुकल। ओ दौड़िकए अपन कोठरीमे गेल आ अपन पछिला जन्मदिन पर उपहार मे भेटल छोटसन ग्लोब उठाकए ताकि लागल। ओ जल्दी सँ अहर उचूक बताओल देश ढूंढि निकाललक, मैक्सिको। 'कमाल अछि!'
अप्पू सोचलक। साँझक प्रतीक्षामे अप्पूक अगिला दिन बड़ मुश्किल सँ बीतल। ओ बड़ कुमोन सँ अपन कक्षा मे पढ़ाई केलक, साँझ के अपन गृहकार्य सेहो जल्दी सँ खतम क लेलक। ओकरा दिलदिमाग मे बस एकेटा ख्याल छाएल छल - बाजय वला पौधा। सूरज डुबयसँ पहिनहि ओ पौधा सींचयबला झारा भरलक आ बगीचा दिस चलि देलक। मिरचाइक पौधा लग आबयसँ पहिनहि ओ भट्टा, पालक, टमाटरक पौधा आ घिउराक बेल के पानि देलक। अप्पू झारा चमकौआ मिरचाइसँ लादल पौधा पर खाली केनहि  छल कि अहर उचू बाजि उठल, "आह, दिनभरिक गरमीक बाद केहन सुकून भेटल!
धन्यवाद अप्पू।"
उत्सुकता सँ भरल अप्पू कहानी सुनय ले ओकरा लग ठेहुनभरें बल बैसि गेल। अहर उचू बात शुरु केलक, "हजारों साल पहिने, दक्षिण अमेरिकाक दूर -  दूर धरि पसरल पहाड़ आ जंगल सब मे इन्का* देवताक राज छल। ओ ओतय रहयबला लोकक लेल मदति लेल चारि भाइ के भेजलनि। इन्कालोग मकै, आलु, आवोकाडो (नासपाती जँका फल ), टामाटर  आओर बहुतो फूल आ सब्जी उगबैत छल। लोकक जिनगी के कने चहटगर बनेबाक लेल भेजल गेल चारु भाइ मे सँ एकटा अहर उचू छल। ओकर आत्मा मिरचाइक पौधा मे बसि गेल जे सभसँ बेसी पसिन्न करयबला फल बनि गेल। "हँ", आवाज विस्मयसँ अप्पू के बतौलक, "मिरचाइ असल मे  एकटा फल छी, जखन की अहाँ सब बुझैत छी जे ई सब्जी छी। ओना  ई  दोसर फल जकाँ मीठ नहि अछि, एहि मे बीआ होइत अछि जाहि सँ नबका पौधा उगैत अछि। एहि कारणे सँ अहर उचूक आत्मा लगातार जीबैत रहैत अछि। मकैक आटा आ टमाटर सँ बनल सादा सुआदक भोजन के चहटगर बनाबय बला मसालाक रूप मे मिरचाइ बहुत प्रसिद्ध भऽ गेल। राजा माँग केलथि कि एजटेक* आ  इन्का लोग राजाक प्रति सम्मान प्रकट करैक लेल, कर रूप मे हुनका पाकल आ सुखाएल मिरचाय भेट करय।""कर की होइत अछि?"
अप्पू पुछलक। "कर यानि टैक्स जे लोग राजा के दैत अछि," अहर उचू समझौलक।इन्का*: इन्कासाम्राज्य पूर्व-कोलंबियाई अमेरिका में सबसे बड़ा साम्राज्य था।एज़्टेक *: एज़्टेक साम्राज्य, या ट्रिपल एलायंस, तीन शहर-राज्यों का गठबंधन था: मेक्सिको-टेनोकतितलान, टेट्ज़कोको, और टाकोपान।
एज़्टेक आ इन्का साम्राज्यआजुक मैक्सिको मे कखनो एज़्टेकलोकक एकटा प्राचीन सभ्यता मेल करैत छल। हुनका सभक साझी भाषा नहुआट छल। लगभग 700 बरिस पहिने ई सभ अपना के एकटा साम्राज्य मे संगठित कऽ लेलक। मकइ, मिरचाइ, आवोकाडो आ दोसर फल उगाबयबला ई सभ एकटा समृद्ध कृषि सभ्यता विकसित कऽ लेलक। सुन्दर बनाबय लेल ओ उत्कृष्ट प्रकारक कपास उगाबैत छल आ ओकरा लग गहना  बनाबय लेल भरपूर सोना छल। एकटा झीलक बीच मे ओ अपन राजधानी टेनोकतितलाननिर्माण केलक। स्पेनवासीसभ एज़्टेकराजधानी टेनोकतितलानपर विजय पओलक
दक्षिण दिस एण्डीज़ पर्वतमाला (आजुक पेरू ) इन्का लोग रहैत छल जे सूर्यदेवक पूजा करैत छल आ मानैत छल जे ओकर एकटा बेटा अहर उचू अछि। ओ एकटा विशाल साम्राज्य बनेलक जे बाद मे दक्षिण अमेरिकाक निचला छोर धरि पसरि गेल छल। प्रभावशाली इन्का राजा करक रूप मे लोग सब सँ सोना, मिरचाइ आ बेगार बसुलैत छल। इन्का लोकनि के पहिया बनेबैक बारे मे जानकारी नहि छल मुदा ओ 25000 मील लम्बा सड़कक निर्माण केने छल। ओ विशाल स्मारक सभक निर्माणक लेल लकड़ीक पैघ - पैघ लठ्ठा पर लुढका के भारी भरकम पाथर आनैत छल। शायद ओकरा पहियाक जरूरतें नहि  छल किएक तँ ओकरा लग ओही पहिया के खींचय लेल घोड़ा या भैंस नहि छल- ओकरा लग सिर्फ बकरीसँ  भारवाही लामाटा छल।एज़्टेकमायाइन्काएज़्टेक-इन्का साम्राज्यक मानचित्र
ई सभ तँ बड़ मजेदार अछि", अप्पू बीचहि मे  बाजि उठल, "मुदा अहाँ अपना देश सँ भारत धरि कोना पहुँचलहुँ?
अप्पू  ग्लोब मे देखने छल जे भारत आ मेक्सिकोक मध्य बहुत पैघ महासागर आ अफ्रीकी महाद्वीप मौजुद अछि। अहर उचू बतेलक,"ई एकटा पैघ कहानी अछि। जे लोक हमर पूर्वजक धरती पर आएल छल आ ओ मिरचाइक पौधा के सौसे दुनिया धरि पहुँचएबामे  मदद केलक, ओ असल मे भारत जेबाक रास्ता खोजैत ओतय  पहुँचल  छल। लगभग पाँच सय बरिस पहिलुक बात छी, एक दिन स्पेनक राजा आ रानी द्वारा भेजल गेल तीनटा व्यापारिक जहाज हमरा ओतय आबि गेल। इटलीक वासी क्रिस्टोफर कोलम्बसक अगुआ मे जहाज सभक ई बेड़ा ई सोचि के एटलांटिक महासागर मे प्रवेश केने छल जे एतय सँ ओकरा भारत जेबाक कोनो छोट रास्ता भेटि जाएत। ओ सोचनहि नहि छल जे ओकरा राह मे विशाल अमेरिका महाद्वीप आ प्रशांत महासागर ठाढ़ हएत।""ओ भारत किएक आबय चाहैत छल?"
अप्पू पुछलक। अहर उचू हँसल, किएक करिआ मिरचाइ, जकरा यूरोपक अमीर लोग अपन खेनाय मे देब बहुत पसिन्न करैत छल, भारते मे उगैत छल। कोलम्बस अपना संग किछु करिआ मिरचायौ आनने छल जे लोकसभकेँ देखा सकी जे ओ कि खोजि रहल अछि। ओकरा पूरा विश्वास छल जे ओ भारत या इंडिया पहुँचि गेल अछि आ एहिलेल ओ एज़्टेक, इन्काआ हमरा ओतुका सभ गोटे के इंडियन या भारतीय कहलक।"
"अच्छा, तँ रैड इंडियन अमेरिकाक मूलवासी छी।" अप्पू विस्मयसँ कहलक। ओ अपन खोज सँ चकित छल आ खुश सेहो।"कोलम्बस बहुते निराश भेल जे ओहि भारतीय लग बेचय लेल करिआ मिरचाइ नहि छल। मुदा ओ ओकरा मिरचाइक कतेको किस्म देखौलक जकरा ओ उगबैत छल। कोलम्बस ओकरा चिखलक आ पओलक जे ईहो मिरचाइ भारतीय मिरचाइए जकाँ तीखगर अछि। ओ ओहि छोट सँ फल के मिरचाइ कहलक आ ओकरा स्पेन लऽ जाय ले बोरा सभ मे भरि लेल। "आजू के ई सोचिकए बड़ मजा आएल जे कोलम्बस जे असल मे करिआ मिरचाइ लय ले आएल छल, हरिअरका आ ललका मिरचाय घर लऽ गेल। क्रिस्टोफर कोलम्बसक 'इंडियन' लोकसभसँ भेट।
अगिला दिन अप्पू बाड़ीक सिंचाई केलाक बाद अहर उचू के पुकारलक। अहर उचू बाजल, "ओह!
हमरा अहाँके  'खोजक युग' के बारे मे किछु आओर बात बतेबाक चाहि।"ओकर बात सुनि अप्पू बहुत रोमांचित भेल, ओकरा लगलै जेना ओ कोनो नब किसिमक कम्प्यूटर गेमक हिस्साबनि रहल अछि। ओकरा मोन मे दुनिआक एकटा धुँधला सन नक्शा आकार लेबय लागल आ ओहिमे पुर्तगाल आ स्पेन आ ओकर महासागरी बंदरगाह जगमगाय लागल। अहर उचू बात आगु बढ़ेलक, "दू हजार साल पहिने सँ यूरोपक लोग भारतीय करिआ मिरचाइक दीवाना छल। रोमन साम्राज्यक समय सँ अमीर मांसक  पकवान सभमे करिआ मिरचाइक खुशबु पसिन करैत छल आ चुटकी भरि  मसालाक लेल बेसी कीमत देबाक लेल तैयार रहैत छल करिआ मिरचाइ कीनय लेल जाँबाज अरब आ ग्रीक नाविक, अरब सागरके पारकए केरल अबैत छल। संग आनल सोनाक  सिक्का आ आन समानक बदला लेल करिआ मिरचाइ यूरोप मे अमीरसभमे बेचि ओ जबरदस्त नफा कमाइत छल।
यूरोपक  साम्राज्ययूरोपक लोक बहुत पहिने सँ अरब व्यापारी सभ द्वारा भारत सँ  आयात कएल गेल मसाला सभक मजा लऽ रहल छल। ओ स्वयं ओतय जएबाक सपना देखैत छल।१४५३मे ऑटोमन तुर्कोक ईसाइ सब द्वारा शासित बायजैंटाइन  साम्राज्य पर कब्जा क लेनाय आ पूर्वी रास्ता के रोकि देलाक बाद यूरोप लेल ई यात्रा करब जरूरी भऽ गेल।        ब्रिटिश साम्राज्य       ब्रिटिश आधिपत्य       फ्रांस       पुर्तगाल          स्पेन       नेदरलैंड       बेल्जियम       संयुक्त राष्ट्र अमरीका१९४५  मे विश्वक साम्राज्य सभक मानचित्र
पुर्तगाली सभ आ स्पेनक लोकसभ समुद्री यात्रा करबा मे समर्थ जहाज आ समुद्री यात्रा में काज  आबय बला उपकरण बनेलक जे ओकरा लेल महासागर मे  यात्रा करब असान बना देलक आ  ओ अटलांटिक महासागर सँ होइत भारत पहुँचय लागल। क्रिस्टोफर कोलम्बस अमेरिका (१४९२)पहुँचल आ वास्को ड गामा भारत (१४९८)।  शुरू मे ओ व्यापारिक अड्डा बनेलक  आ बाद मे धीरे धीरे पुरा देशकेँ चलाकी आ हथियार सभक  बल पर उपनिवेश बना लेलक। कृषि आ खनिज संसाधन सँ सम्पन्न इलाका सभ पर आधिपत्यक होड़ मे जुटल यूरोपक आन देश - ब्रिटेन, हॉलैण्ड, बेल्जियम, फ्रांस, डेनमार्क आ  इटली- दुनिया  मे अपन  अपन उपनिवेश बनाबय मे लागल छल। क्रिस्टोफ़र कोलम्बसक अटलांटिक महासागर मे स्थित सान सलवाडोर द्वीप पर आगमन
ईसाई देश सभक बीच झगड़ा नहि होय एहि लेल पोप  ग्लोब पर एकटा काल्पनिक रेखा सेहो खींचि  देने छल जाहि सँ एकर एक दिस स्पेन अपन आधिपत्य जमा सकय आ दोसर दिस पुर्तगाल।  मुदा  उपनिवेश बसाबैक हंगामा मे ब्रिटेन आ हॉलैण्ड शामिल भेलाक बाद एहि रेखाक अनदेखी भेल। १९४७मे आजादी पाबय धरि भारत ब्रिटिश औपनिबेशक साम्राज्यक मुकुटमणि छल।क्रिस्टोफ़र कोलम्बसक अटलांटिक महासागर में स्थित सान सलवाडोर द्वीप पर आगमन
रोमन साम्राज्यआजुक इटलीक  राजधानी रोम लग एकटा छोट सन राज्यक रूप मे शुरू भेल एकटा सत्ता अगल  बगलक क्षेत्र सभ के जीतिकए एकटा साम्राज्य बनि गेल। ई करीब ५०० साल धरि एकटा विशाल क्षेत्र पर राज केलक। रोमन साम्राज्यक नागरिक सभ मे अलग-अलग जातीय समुहसभकेँ अलग-अलग भाषा बाजयबला लोक शामिल छल। एतबा धरि जे एकटा रोमन राजा सेहो अफ्रीकी मूलक छल। एकटा व्यापक न्यायिक व्यवस्थाक माध्यम सँ शान्तिपूर्ण आ संगठित नागरिक जीवन सम्भव बनाओल गेल, करक रूप मे वसूलल गेल धन एकटा विशाल फौज बना राखय लेल आ शासक वर्गक विलासिताक लेल खर्च कएल  जाइत छल।                                                                         रोमन साम्राज्य भूमध्य सागरक  चारु दिस पसरल, ११७ ई.
चीनी आ भारतीय रेशम सँ लऽ के भारतीय मसाला धरि, आयातित बस्तुसभ सभसँ बेसी लोकप्रिय छल। रोमन साम्राज्य आजुक मिस्र  धरि पसरल तँ भारतक सँग ओकर व्यापार फलय फुलय लागल। भारी मात्रा मे  सोना आ चांदीक सिक्का मसाला कीनबाक लेल भारत भेजय जाय लागल। रोमनक लोग कीमती करिआ मिरचाइ रखबाक लेल चांदीक बर्तन सभक इस्तेमाल करैत छल।  एहि सँ पता लगैत अछि जे विलासिता पूर्ण जीवन मे मसाला सभक कतेक महत्त्व छल। रोम मे विशेष रूप सँ एकटा मसालाक बजार  बनाएल गेल छल आ शहरक सब सँ शानदार सड़कक नाम करिआ मिरचाइ सड़क छल।  रोमन साम्राज्य भूमध्य सागरक चारु दिस पसरल,  ११७ ई.
"यूरोपक  लोग करिआ मिरचाइक दीवाना किएक छल?
साधारण सन करिआ मिरचाइक  गोल दाना, जकरा आइ लोग गामक पन्सारीक दुकान सँ किछु रुपया मे कीनि सकैत, कतेको किलो सोनाक बदला मे भेटैत छल।"  अप्पूक आँखि विस्मयसँ पसारि गेल, "किए?"
"वस्तुक दुर्लभताक कारण छल",अहर उचू बतेलक। "व्यापारी एकटा बहुत दूरक रहस्यमय देश सँ कीनैत  छल। ओ जोखिम भरल समुद्र के पारकए आ फेर दूर धरि पसरल रेगिस्तान मे ऊंट सभक कारवाँ  सँ अपन सफर महिना मे पूरा करैत छल। करिआ मिरचाइसँ खेनाइएटा स्वादिष्ट नहि बनैत छल बल्कि ओ एकर औषधीय गुण सेहो जानि लेने छल। सभसँ बेसी महत्वपूर्ण बात ई  अछि जे  करिआ मिरचाइ सभसँ बेसी कीमती पदार्थ छल। एकर प्रयोगकए के अहाँ दोसराकेँ बता सकैत छलहुँ हम कतेक अमीर छी। राजा आ धनीलोक उत्सवमे आएल अतिथिक बिदाइक  रूप मे, मुलायम, छोट रेशमी झोरीमे राखल कनेक करिआ मिरचाइ  देअथि। एहिलेल, जखन कोलम्बस स्पेनक राजा सँ वादा केलक जे ओ हुनका "मसालाक राजा" बना दैत, तँ  एकर   मतलब छल जे ओ एकटा बहुतो धनी सम्राटक रूप मे जानल जाएत।
मुदा पूर्वी भूमध्य सागर मे विशाल मुस्लिम ऑटोमन साम्राज्यक उदय सँ, जे भारत सँ व्यापारक रास्ता के अपना अधीन कएने छल, यूरोपक करिआ मिरचाइ चाहयबलाकेँ दिक्कत होमय लागल। 'पूर्वी शताब्दी धरि पनियाजहाज बनाबयबला पाल द्वारा यात्रा मे हवाक बेहतर प्रयोग करयबला मजबूत जहाज बनाबय लागल छल। महासागर सभक बारे मे ज्ञान सेहो बढ़ल छल। मुदा तखनो विशाल जलराशि आ ओकर समीप स्थित भूभाग रहस्ये बनल छल।" चांदीक करिआ मिरचाइक  बर्तन
ऑटोमन साम्राज्य ओस्मान बेगक नेतृत्व मे, मध्य एशिया सँ तुर्की भाषा बाजयबला लोग सबहक इस्लाम सँ प्रभावित एकटा खानाबदोश, कबीला, गैर मुस्लिम सँ इलाका जीतबाक लेल निकलि पड़ल। ओस्मान बेगक अनुवर्ती मेहमद द्वितीय १४५३ मे, बायजैंटाइन साम्राज्यक राजधानी काँसटेन्टीनोपल (यानि कुस्तुनतुनिया ) पर कब्जा कऽ लेलक। आगुक शताब्दी मे तुर्की ऑटोमन साम्राज्य (ओकर ई नाम साम्राज्यक संस्थापक ओस्मान बेगक नाम पर राखल गेल छल) एकटा पैघ इस्लामी साम्राज्य मे बदलि  गेल  जाहि मे उत्तरी भूमध्य सागर सँ लऽ के यमन आ मिस्र धरिक इलाका शामिल छल। ऑटोमन साम्राज्य काँसटेन्टीनोपलनगर पर कब्जा
तुर्कीक  सुल्तान मुसलमान होइत छल मुदा ओ अपन  अर्थव्यवस्था के सुदृढ़ बनेबाक लेल अलग अलग धर्मक अनुयायी विशेषज्ञसभकेँ नौकरी पर रखलक। तुर्की सेना एकटा लम्बा चौड़ा वाद्य-यन्त्र सेहो बनेने छल जाहि मे बेस ड्रम, ट्राइऐंगल्स आ सिम्बल्स (ढोल - झाँझ -मंजीरा - झालर  ) जकाँ बाघ शामिल छल जकरा पश्चिमी शास्त्रीय संगीत अपनओलक। एतय धरि जे मोत्जार्ट सेहो एहि सँ प्रेरणा लेलक। बियेनाक घेराबन्दी मे अपन कॉफीक बोरा छोडिकए तुर्की सेना अनचोकेहिमे यूरोपक लोकसभकेँ कॉफी सँ सेहो परिचय करेलक।वुल्फगेंग अमीडस मोत्जार्ट,  पाश्चात्य शास्त्रीय संगीतक विख्यात संगीतकार
समुद्री यात्रा, दिशा सूचक, जहाज निर्माणऑटोमन साम्राज्यक उदय सँ यूरोपक लोकसभ भारत जेबाक लेल नबका रास्ता ताकय लेल विवश भऽ गेल। एखन धरि समुद्रक बारे मे ओकर ज्ञान आ जहाजक संचालनक तकनीक बहुतो बढ़ि गेल छल।  सुदूर समुद्री यात्रा सभक अगुआ रहल पुर्तगाली पहिने सँ नीक नक्शा बनेने  छल आ खगोल सम्बन्धी ज्ञान ओकरा अफ्रीकाक  अटलांटिक तट धरि पहुँचा देलक। ओकराअफ्रीकाक छोर सँ हिन्दमहासागर पारकए के मसालाक देश केरल पहुँचैक उम्मीद छल। पहिने, भारतीय आ अरब लोक, सागबानक पट्टाकेँ नारिकेरक रेशा सँ बनल रस्सी सँ जोडिकए नाओ बनाबैत छल। अरब नाविक तिकोन कपड़ाक पालक प्रयोगकए हवाक विरुद्ध जहाज के चलेबाक तरीका जानि लेने छल। यूरोपक  लोग चीनक लोग सँ पतवारक मदतिसँ नाव के कुशलता सँ चलेनाय सीखलक।एस्ट्रोलेब, एकटा यंत्र जाहि सँ नाविक के समुद्रमे दिशा तय करबा मे सहायता मिलैत छल।
पुर्तगाली सभ सूर्य, चंद्रमा आ तारा सँ भेटल दिशा बोधक  बिना सेहो नाओ चलेबाक लेल एकटा बेहतर दिशासूचकक निर्माण केलक। ई चुम्बक पर आधारित दिशासूचक क बहुत  सुधरल रूप छल जकर आविष्कार मूल रूप सँ चीनी लोकसभ कएने छल। यूरोपक लोकसभ गहींर समुद्र मे अपन स्थिति के आओर नीक ढंग सँ जानबाक लेल एस्ट्रोलेब बनेलक। दिशासूचक क मदति सँ समुद्र मे यात्रा करैत ओ एकटा निश्चित दूरी पर गाँठ  या नॉट लागल पैघ - पैघ रस्सीक मदति सँ नापैत छल ओ कतेक दूर आएल अछि आ कतेक गति सँ यात्रा कऽ रहल  अछि। एहि परम्परा के निभाबैत भाप आ डीजल सँ चलेबाली नाओ आइयो दूरी के किलोमीटर आ मील मे नहि नॉट्स मे नापैत अछि।
"एकटा अन्हरिया राति मे टॉर्च ल के घर सँ बाहर जेबाक कल्पना करू," अहर  उचू  कहलक। "जखन अहाँ टॉर्च जरबैत छी तखन अहाँके सड़क पर किछु फीट धरि तँ साफ देखइत अछि आ सड़कक दूनू कात जे किछुओ  अछि से झलफल देखाइत अछि। मुदा इजोतक छोटसन घेराक  बाहर सब किछु अन्हरिया मे आओर अनजानल हएत। एहने किछु विस्तृत समुद्रमे यात्रा करैत नाविक सभ के लगैत छल। नक्शा बनाबयबला सभ बरिस नाविक सभक बताएल एहने छोट- छोट विवरण सभ के जोड़ि एकटा पैघ तस्वीर तैयार केलक। फेरो ओहि पैघ तस्वीर मे परिचित जगह कम छल आ  अपरिचित  बेसी।
समुद्र मे यात्रा करैत ई तँ खएर पता नहि रहैत छल जे आगु की आबय बला अछि, ओकर अलाबा सेहो ई बहुत जोखिम भरल काज छल। तूफान मे तीन मंजिला मकानो सँ उँच लहर उठैछ जे  आसानीसँ जहाज के गीड़ि सकैत छल। आ एहन सदिखन होइते  छल। हजारो आदमी डुबी गेल जहाज टुटयसँ अनजान जगह पर फँसि  गेल। मुदा फेरो ई  जानबाक लेल जे समुद्रक दोसर कात की अछि, यात्रा कहियो रुकल नहि। किएक?एहि तरहक दुस्साहसिक यात्राक लेल पैसा लगाबय बला धनिक लोकसभक कमी  नहि छल। ओकरा आशा रहैत छल जे वापस घुमयबला नाविक अपना सँग मसाला या सोना या चांदी आनत आ कुल मिलाकए हमर जतेक धन खर्चा अछि, ओहि सँ कतेको बेसी नफा हमरा हएत। यूरोपक लोक, विशेष रूप सँ स्पेन आ पुर्तगालक राजा, भारत सँ सीधा व्यापारकए के नफा उठाबय चाहैत छल। पुर्तगाली सब अफ्रीकाक अटलांटिक कछेरक संग - संग दक्षिण मे नीचाँ दिस जाइत पूबमे भारत पहुंचबाक रास्ता खोजबाक कोशिश केलक। भारतक धन सम्पदा आ मसाला धरि पहुंचबाक रास्ता खोजैत दर्जनों जहाज डुबल आ हजारों जिंदगी खत्म भऽ गेल। मुदा अंत में इएह कोशिश पुर्तगाली नाविक वास्को-ड-गामा के भारत धरि पहुँचलक।"अहाँ इटलीक शहर जीनोआक जहाजी कप्तान क्रिस्टोफर कोलम्बसक बारे मे तँ जनिते छी। ओ विचार केलक जे दुनिया गोल अछि, एहिलेल अटलांटिक महासागर मे मौसमी हवा द्वारा धकेलल जाइत पश्चिम दिस यात्रा करय मे हम जापान आ भारत बहुत जल्दी पहुँच जाएब। अटलांटिक महासागरक दोसर  कछेर पर स्थित  भूभागक बारे मे एकदमे अनजान होयबाक अलाबो कोलम्बस एकटा बहुत गंभीर रूप सँ गलत गणना केलक जे ओकरा लेल असल मे बहुतो भाग्यशाली साबित भेल," अहर उचू बतेलक।
ओ पृथ्वीकेँ असल मे जतेक अछि,ओहि सँ कहीं बेसिये छोट मानि लेने छल। जँ ओकरा यूरोप आ एशिया महाद्वीपक बीचक सही दूरी पता होइते तँ भऽ सकैत अछि जे ओ भारत आबैक कोशिशे नहि करिते। समुद्र मे एकटा पैघ दूरी तय करबाक लेल छुच्छे बेसी खाना आ पानि भेटबाक जरूरत नहि होइछ बल्कि एकटा पैघ नाविक दल आ पैघ जहाजोक जरूरत पड़ैछ। कोलम्बस अविष्कार स्पेनक महारानी इसाबेला के आश्वस्त क लेने छल जे अटलांटिक के पारकए के एशियाक यात्रा, ओहि रास्ता सँ छोट रहत जकरा पुर्तगाली अजमा रहल अछि। १४९२ कय बसन्त मे महारानीक शुभकामना आ पैसाक बुते कोलम्बस साण्टा मारिया, निना आ पिण्टा नामक तीनटा छोट जहाजक सँग एकटा अनजान मंजिलक सफर पर निकलि पड़ल। अन्तहीन सन देखाइत समुद्र पर दक्षिण- पश्चिम दिस कतेको हप्ताक सफरक बाद चालक दल भोजन आ पानि लेल चिन्ता करय लागल। आखिर पूर्णिमाक एक राति मस्तूल पर चढ़िकए निगरानी कऽ रहल नाविक चिचिया उठल, 'धरती धरती।'
भोरे नाविक खुशी-खुशी ओहि धरती पर उतरल जाहि पर पहिने कोनो यूरोपियनक पैर नहि पड़ल छल। ओकरा ओ अजीब लोक भेटल जे कपड़ा नहि पहिरने छल आ जे एहन भाषा बजैत छल जे ककरहुँ  बुझबा मे नहि आबि रहल छल। ई कैरेबियन द्वीप छल मुदा कोलम्बस के विश्वास छल जे हम भारत पहुँचि गेल छी। ओकरा लागल जे जाहि लोकसँ ओ मिलि रहल छल ओ निश्चित रूप सँ भारतीय छल।कोलम्बसक समुद्री यात्राक छह बरिस बाद वास्को-ड-गामा भारत पहुँचल छल।" अहर उचू आगु बतेलक। "ओ पुर्तगालक राजाक आदेश पर चारिटा जहाजक बेड़ा आ १७० नाविक एकटा समुहक अगुवाय कऽ रहल छल। ओकर बेड़ा अफ्रीकाक छोरक चक्कर लगबैत दस मास यात्राकए के कलिकट पहुँचल छल। करिआ मिरचाइ पाबय लेल इएह सही जगह छल। "(वास्को-ड-गामाक पहिल भारत यात्रा ४९७ सँ १४९९ कय नकशा, एकटा मानचित्र)
वास्को ड गामा कालीकटक शासक जमोरिन सँ कहलक, "कि अहाँ  हमरा करिआ मिरचाइक किछु पौधा अपना देश लऽ जाय  ले देब?"
जमोरिन हँसि  के कहलक, "हूँ, अहाँ किछु पौधा लऽ जाए  पाएब।" जल्दीये पुर्तगालीसभकेँ ओकर बातक अर्थ बुझबा मे आबि गेल। करिआ मिरचाइक आयात करबाक बजाय पुर्तगाली भारते मे जमि गेल, १५१० मे ओ एकटा स्थानीय शासक सँ गोवा जीत लेलक। जल्दीये गोवा, यूरोपक करिआ मिरचाइ निर्यात करबाक लेल एकटा पैघ व्यापारिक अड्डा बनि गेल। ओना स्पेनक  राजाक  जगह पुर्तगालक राजा मसालाक राजा बनल।  भाग्यक फेर सँ भारत पहुँचबाक कोशिश कऽ रहल एकटा दोसर पुर्तगाली कप्तान दक्षिणी अटलांटिक मे हबाक रुखिक कारणे सँ रास्ता भटकि के दक्षिणी अमेरिकाक पूर्वी तटपर पहुँचि गेल। ओ जगह ब्राजील कहेलक। ई जगह पुर्तगाली सभक उपनिवेश बनि गेल आ बहुतो नबका आहार एतहि सँ भारत पहुँचल।
एक दिस करिआ मिरचाइ, लौंग, बड़ी इलायची, आ दोसर मसाला सँ लादल बड़का - बड़का व्यापारिक जहाज गोवा सँ लिसबन दिस निकलय तँ ओमहर पुर्तगाली कतेको नब किसिमक फल, सब्जी आ पशु दक्षिण अमेरिका सँ भारत आनय लागल। ब्राजील मे मिरचाइक अलावा अनानास, काजू , आ रबरक पौधा जकाँ कतेको नबका फसिल छल। जल्दीये ब्राजील सँ एहिसभ उत्पाद सँ लादल जहाज पुर्तगालक  राजधानी लिसबनक लेल रवाना कएल जाय लागल जतय सँ ई  माल भारत जायवला जहाज पर चढ़ा देल जाइत छलै। वास्को-ड -गामाक  भारत आगमन
गोवा मे करिआ मिरचाइक एकटा नाम, 'पेरनाम बुको मिर्च' छल। पेरनामबुको ब्राजीलक ओ बंदरगाह छल जतय सँ मिरचाइक खेप अबैत छल। "गोवा दुनियाक लेल भारतक मुख्य द्वार छल", अजर उचू नाटकीय अंदाज में बाजल। ग्लोब पर गोवा चमकय लागल। अप्पू अपन आँखि बन्नकए के ओतुका समुद्र तटक चहल पहलक कल्पना करय लागल जतय विभिन्न पोशाकमे बहुत नाविक आ जहाज छल। "जखन मिरचाइक बीज गोवा पहुँचल तँ व्यापारीसभ ओकरा तुरंत कीनिलक", अजर उचू अप्पूक चेहरा देखैत हँसलक। "एकरा खाय मे बहुतो बेसी सुआद आ सुगंधि भरि देल आ एहि तरहे तेज लाल मिरचाइ हाथे हाथ लगलै। ओ पूरा पश्चिमी भारत मे पसरि गेल आ गोवाई  मिर्चक नाम सँ जानल जाय लागल। किछुए बरिस मे मिरचाइकेँ आओरो किस्म - नमहर, गोल, मोट आ छोट आओरो कतेको रंगक पूरा भारत आ श्रीलंका मे पसरि गेल। ओहि समय बंगाल आ श्रीलंका क बीच बहुत समुद्री व्यापार छल। मिरचाइ ओतय शायद श्रीलंके  सँ पहुँचल छल। शायद एही  लेल बंगालीसभ मिरचाइ के लंका कहैत अछि", अजर उचू कहलक। मुदा मिरचाय की भारते मे रहल?
नहि, ई पश्चिम दिस  यात्रा केलक। व्यापारी मिरचाय के मध्य एशिया हंगरी आ तुर्की लऽ गेल। हंगरी मे एकटा नब तरहक मिरचाइ विकसित कएल गेल। ई खेनाय बनाबय मे  इस्तेमाल होयबला हंगरीक सभसँ पसिनबला मसाला बनि गेल जे हंगरीक  पैपरिका के मशहूर कऽ देलक। एहि तरहें, सुदूर मेक्सिको मे करीब ९०००साल पहिने इंसान द्वारा फसिललक रूप मे अपनाएल गेल जंगली पौधाक बारे मे१६वीं  शताब्दी में स्पेनक एकटा पादरीलिखलक, 'भोजन मे मिरचाइ नहि होअय  तँ मेक्सिकोक लोककेँ लगिते नहि अछि जे ओ  खेनाय खा रहल अछि। ई पौधा दुनियाक आन भाग मे पसरि गेल।
गोवा अन्वेषणक लेल एकटा उत्साहजनक स्थान बनि गेल। बादशाह जहाँगीर हर दू हप्ताक बाद अपन दरबार सँ एकटा अधिकारी के ई देखै ले गोवा भेजैत छल जे नब दुनिआ सँ कोन कोन नबका समान आएल अछि। उत्तरी आ  दक्षिणी बहुत समय धरि नब दुनिआक नाम सँ जानल जाइत छल। अपन एकटा दौरा सँ दरबारक अधिकारी अनानास आ एकटा अजीब सन देखाय बाली चिड़ै - एकटा  टर्की - संग आनलक। जहांगीरक शाही चित्रकार के आदेश देल गेल जे ओ एहि विचित्र वस्तुक चित्र बनाबय। बादशाहक आदेश पर आगरा मे, महल मे प्रयोगक लेल, अनानास उगाबय लेल एकटा खास बगीचा बनाओल गेल। ब्राजीलक भाषा में अनानास के अनानास कहल जाइत अछि आ एकर आगरा मे सेहो इएह नाम भेटल। आलु,  जे छुच्छे  दक्षिण अमेरिकाक पेरू मे उगैत छल, ओहो मुगल रसोई घर मे दाखिल भऽ गेल। जखन ब्रिटिश राजदूत, सर थोमस रो महलक शाहीभोज मे आएल तँ मुख्य व्यंजन एकटा नब कन्द, आलु सँ बनाओल गेल  छल। राजदूत जे पहिने कहिओ एहन सब्जी नहि खएने छल, ओहि पर आसक्त भऽ गेल।
भारत मे, जतय बेसी लोग शाकाहारी छल  मकई,  टमाटर, भिंडी, राजमा, शकरकंद , मूंगफली आ आवोकाडो जकाँ नव उत्पादक अएनाय बरदान सिद्ध भेल। सब्जी सभक संग ढेरक ढेर फल सेहो आएल - पपीता, लीची, अमरूद, शरीफा या सीताफल आ चीकू (मेक्सिको मे एकर मूल नाम चीकोसपोटि अछि)। भारत के पहिनहि सँ समृद्ध टोकरा मे आओरो कतेको आहार जुड़ि गेल।गोवाक बंदरगाह मे व्यापारी
"विदेशी सेहो एतय उगयबला समान अपना संग लऽ जाइत हएत," अप्पू कहलक।  "बिलकुल" अजर उचू बाजल।  "भारतीय करिआ मिरचाइ लेल यूरोपक लोकक विशेष प्रेमक कारणसँ नबका समुद्री रास्ता तकबाक प्रयास भेल। आ एतय पहुँचि के पुर्तगाली सब लाजबाब आम आ नारिकेर पओलक आ ओकरा ब्राजील मे उगेलक। आब ब्राजील आ मेक्सिको मे आम गर्मीक एकटा महत्वपूर्ण फल अछि।"
"मुदा," ओ बुझेयलक, "पुर्तगाली सभकेँ एतय अबयसँ बहुत  पहिने, भारतक एकटा आओर देन छल जे कैरिबियन आ दक्षिणी अमेरिका धरि जा पहुँचल आ  ओकरा समृद्ध बनेलक।  ओ  फसिल छल ईख। ईख बहुत पहिने  दक्षिण पूर्व एशिया सँ भारत आनल गेल छल आ भारतीय ईखक रस के शक्कर मे बदलैक तरीका निकालि लेने छल। सातवीं शताब्दी में भारत आएल चीनी बौद्ध भिक्षु 'मीठ  कंकर' देखि के उत्सुकतासँ भरि उठल छल। चीनक  शक्तिशाली सम्राट ताइझोंग अपन एकटा दूतमंडल सम्राट हर्षवर्धन के दरबार मे ई निवेदन करबाक लेल भेजलक जे ओ अपना ओतय सँ किछु कारीगर भेजथि  जे चीनी लोग के शक्कर बनेनाय सिखा  देअथि। ईख आ शक्कर के चीन सँ परिचय करेबाक लेल किछु बौद्ध भिक्षुक संग दुइटा शक्कर बनबैबला सेहो चीनक यात्रा पर गेल। शक्कर भारत सँ मध्य पूर्व के निर्यात होयबला एकटा प्रमुख चीज छल। अरब व्यापारी सब ईख के भूमध्य सागर द्वीप साइप्रस मे उगेनाय शुरू केलक। यूरोपक  लोक शक्कर के एतेक पसिन्न करैत छल जे स्पेनक  लोकसभ के एहिमे व्यापारक अपार संभावना देखाएल। जँ ईख कैरेबियन आ दक्षिणी अमेरिकाक  नब आ अधिक बरखाबला भूमिपर उगि  गेल तँ ओ शक्कर निर्यात कऽ सकत। ओ अफ्रीका सँ लोक के जबरदस्ती गुलाम बनेलक आ पैघ  स्तर पर ईखक खेती शुरू केलक आ पूरा दुनिआ के शक्कर निर्यात केलक।"अप्पू एहि बात सँ बहुत आश्चर्य चकित छल, "अच्छा तँ हम दक्षिणी अमेरिकाकेँ मिरचाइक बदला मे चीनी देलहुँ!"
सूर्य अकासपर लाली बिखेरलक आ अप्पू बुझि गेल जे माँ ओकरा जल्दीये आवाज लगाबय वाली अछि। अजर उचू अपन बात खत्म करैत बाजल,"देखु ने !
हमर जिनगी आ हमर आहार बाकी दुनिआसँ कोना जुड़ल अछि। आहार बिना पासपोर्टक यात्रा करैत अछि!
हमर आहार सँ दुनिया एक सूत्र मे बन्हाइत अछि।" अप्पूक मोन  ओहि दिन के यादि कऽ रहल छल जखन ओ पहिलुक बेर अजर उचूक आवाज सुनने छल। ओ अपन घरक पाछुक बगीचा मे मिरचाइ आ टमाटरे नहि, चीकू आ पपीता सेहो उगैत  अछि। अहर उचूक के अपन गुपचुप  दोस बननाय आ कमालक कहानी सुनेबाक लेल धन्यवाद दए के अप्पू सोझे अपना घर मे गेल, एकटा कागज लेलक आ ओहिपर रंगसभसँ पैघ पैघ शब्द मे लिखलक 'विश्व बगीचा'। ओ कागज अपन माय के देखाय के बतेलक जे हम एकरा बगीचाक दरवाजा पर लगाएब। अप्पूक  बात सुनि माय विस्मय सँ बाजल, "किएक?
""पैघ  कहानी अछि। जखन बाबा घर आबि  जएताह तखन बताएब," अप्पू हँसलक।
-
बड़द करैए दाउन ने यौहाथी अगत्त, पिछू, थाइत, माइल बिरि
हिर्र-हिर्र सुग्गर चलू संग घर घुरि
ती-ती परबा उड़ि गेल ऊपर
लिह लिह बकरी घास तूँ खो
बड़द करैए दाउन ने यौ
अतू कुकुड़ कुत-कुत डॉगी
कैटी पिसू-पिसू आएत की?
चेहै-चेहैसुनि पारा दौगल
भागी छोड़ि बाट हम ताकी
अर्र बकरी घास तूँ खो
बड़द करैए दाउन ने यौ
ढेहै-ढेहै कऽ नहि खौंझाबूसाँढ़ आओत खरिहानमे यौ
आव ठामे रे हे, हौरे हौबड़द करैए दाउन ने यौ
हे नाह चल आगाँहे नाह चल आगाँ
ई किरण चन्द्रमा
दोसर- ई नाह चल आगाँई आकाशमे गंगाओ उकापतङ्ग अछि सोझाँ
दोसर- चल नाद चल आगाँसागरकेँ छू कऽ तूँई खेत पोखरिमे औ
दोसर- चल नाद चल आगाँ
सूर्यअखनि किछुए देर पहिने अस्तभेल रहथि आओर जंगलअन्हारक चद्दरि ओढ़ि चुकल रहय।एकटा विशाल छिपकली सन प्राणी झाड़ीमेनुकाकए बैसल रहय। ओमाथसँ पएर धरि पाथरकमूर्ति जकाँ स्थिर रहय,मुदा ओकर तेज़ आँखिदहिना-बायाँ घूमि रहल रहैक।तहिखन ओकर नाक घोँकचियेलैजेना कोनहु शिकारक गंध होय - कोनहुरसदार मज़ेदार कीड़ा। ओ बस झपटय लेलतैयार रहय कि....
अचानकधड़धड़ाहटि भेलै आओर ज़मीनकाँपय लगलै। सभटा जीव-जंतुएम्हर-ओम्हर भागय लागल। ओछिपकली सनवला प्राणी भगदड़मे पिचयबासँ बाल-बाल बचल।कारण बूझय लेल ओतामसे पाछू मुड़ल, तऽओकर सिट्टी-पिट्टी हराय गेलै। हैँय...... ई कि छियै?
एकटाभयानक विशालकाय जीव, जंगल दिसिबढ़ैत चलि आबि रहलरहै। ऊँचका गाछसभसँ ऊंच आओर चमड़ीएहन जेना पाथर। अरेनहि!
ई कि भेलै?
शिकारी आब स्वयं शिकारबनय जा रहल रहय।
ईकोनहु मन-गढंत कहानीनहि थिकैक। वास्तवमेएहन प्राणीसभ कएक लाख वर्षपहिने पृथ्वी पर रहैत रहय।ओहि समय नहिये मनुक्खरहय नहिये कुकुर आओर नहिये चिड़ैसभ।ओहिसमय पृथ्वी पर विशालकाय जीव-जंतु जेना मैमथ(एक तरहक विशालकाय प्राचीनहाथी), डायनासोर, बड़का-बड़का कीड़ा,समुद्रक अंदर गहराईमे रहयवलाशिकारी माछसभ आओर किछु विचित्रगाछ-वृक्ष पाओल जाएत रहय।
ईहमरासभकेँ केना बूझल ?
विज्ञानककारणसँ!
विज्ञानक एकटा विशेष शाखा,जकरा जीवाश्म विज्ञान या पैलियेन्टोलॉजी कहैतछै, पृथ्वीक इतिहाससँ जुड़ल रहैत अछि।जीवाश्म विज्ञानमे ओहन गाछ-वृक्षआओर जानवरसभक बारेमे शोध कयल जाएतछैक जे पृथ्वी परकएक लाख साल पहिनेरहैत रहय। जे वैज्ञानिकई शोध करय छथिहुनका पैलियेन्टोलॉजिस्ट या जीवाश्म वैज्ञानिककहल जाएत छन्हि। ईओहिना छै जेना कोनहुपुरान महत्व या किलाक खंडहरदेखिकए आहाँ ओकर राजाआओर राज्यक बारेमे अनुमान लगा सकैत छी(जेना हुनक सिंहासन केहनरहन्हि, आ कोन तरहकहथियारमे रुचि लैत छलाह), ओहिना पृथ्वीक गर्भमे एहन कतेक रहस्यआओर अवशेष छै, जाहिसँ हमसभकएकसए वर्ष पूर्व पृथ्वीपर रहयवला प्राणीसभक बारेमे जानकारी भेटि सकैत अछि।ईअवशेष कएक तरहक होएतअछि -हड्डी, पएरक चिह्न, अंडाआओर कखनहु-कखनहु तऽ कोनहु जीवकपूरा कंकाल सेहो माटिमे दबिकएपाथर स्वरूप बनल रहैत छै।
ईजीव पृथ्वी पर कएक लाखवर्ष पहिने अर्थात आदि मानव जनमयसँपहिने रहल करैत रहै।तऽ फेरो एकर अवशेषपृथ्वीक गर्भमे बचि केना गेलै?
ई सड़ि-गलि केँनष्ट नहि भ कएआइ धरि माटिमे सुरक्षितकेना छै?
एनाएहि कारणे भेलै कएक तऽएहि जीवसभक मृत्यु होयसँ शरीर नष्ट होएबाकप्रक्रिया संग-संग ईमाटिक परतक नीचाँ दबैतचलि गेल। एकर चमड़ीआ मांस तऽ नष्टभऽ गेलै मुदा हड्डीआओर दाँत माटिक परतसंग जमि गेलै। साल-दर-साल हड्डीपर जमल, माटिक ईपरत धीरे-धीरे पाथरबनि गेलै। एहन पाथरकेँ जीवाश्म या अंग्रेजीमे फॉसिल्सकहैत छै।
जखनशोधकर्ताकेँ पहिल बेर बड़का-बड़का आकारक हड्डी, जमीन खुनयमे भेटलन्हि तऽ हुनका ई नहिज्ञात रहैन्ह जे ई कि छियै। अखनुका समयक कोनहु जानवरक हड्डीसँ पैघ रहय। वृक्षक स्तंभजकाँ हड्डी, एकटा ऑटोरिक्शा जतेक पैघ खोपड़ी, आइसक्रीम कोण जेहन दाँत आओर कटार सन पैघपंजा। जीवाश्मवैज्ञानिक खुनाइमे भेटल हड्डीसभकेँ जोड़िकए अलग-अलग आकार बनएबाक प्रयास करय छथि, ई बूझयलेल जे कि ई कोनहु चीन्हल-जानल जानवर अछि।
जीवाश्मवैज्ञानिक कोनहु प्राणीक कंकालसँ ओकर बारेमे बहुत रास जानकारी प्राप्त कऽ सकय छथि।उदाहरण लेल - जँ पएरक हड्डी, हाथक हड्डीसँ पैघ छै तऽ संभव जे ओ प्राणी, दू पएर पर चलैतहोय। ओहिना जेना कि विशालकाय जीव, जे किछु काल पहिने भेटल रहय। ओहि भयानक जीवकेँ राइनोसॉरसरेक्स या टी-रेक्स केर नामसँ चीन्हल जाएत छै। जँ चारूटा हड्डी बराबरछै तऽ एकर मतलब जे ओ जीव चारि पएर पर चलयवला जानवर अछि -  डिप्लोडोकस, जकरा चारिटा मजबूत पएर आओर नमहर सनगरदनि होएत छै।
जीवाश्म या फॉसिल्ससँ ई जानकारी भेटैत अछि जे ओहि प्राचीन समयक जानवर केर भोजन कि रहै।  खुनाईमे भेटल बहुत रास कंकालक दाँत पैघ आओर नोंकदार रहय जे कि मांस खयबा लेल काज अबैत छै।  किछु जानवरसभक अवशेषमे दाँत,फैलगर, चापट आओर चिक्कन रहै। एहन दाँत पात ओ गाछक छाल चबयबाक काज अबैत अछि। एहिसँ ज्ञात होएत अछि जे डॉयनासोर शाकाहारी सेहो होएत रहथि।परञ्च ई आवश्यक नहि जे वैज्ञानिकसभकेँ हरेक बेर पूरा समूच्चा कंकाल भेटि जायन्हि। अक्सरहाँ हुनकासभकेँ किछुए हड्डी भेटैत छन्हि - कोनहु छोट अंगक अवशेष जेना आँगुर या पसलीक हिस्सावला हड्डी या रीढ़क हड्डीक किछु अंश।
परन्तुसभटा जीवाश्म हड्डी नहि होएत छै। किछु साधारण चिह्न होएत अछि जेना चिकनाही माटि परहकपएरक चिह्न। डॉयनासोर सेहो अपन पएरक चिह्न छोड़लक आओर एहिसँ पहिने कि ओ पानि या हवासँमिटाय, बालू आओर पाथरक परतसँ माटि पर बनल चिह्न झँपा गेलै। आओर कएको लाख साल बाद ओचिह्न ओहिना बनल भेटलै। वास्तवमे वैज्ञानिक, पएरकचिह्नक बीचक दूरी नापिकए कोनहु जानवरक लंबाई केर अनुमान लगा सकय छथि। एहि तरीकासँ इहोजानल जा सकैछ जे कोनहु जानवर कोन तरहें ठाढ़ होइछ आओर कोन तरहें चलैत रहय।
सभसँअचंभित करयवला चिह्न गाछ-वृक्षसभ छोड़ने अछि। वैज्ञानिकसभक शोधमे, किछु विचित्रे आकारकपात आओर फूलक अवशेष भेटल जे कतहु नहि भेटल रहै।
आउएकटा बूझौवैल बूझी। किचित्रमे देखिकए आहाँ कहि सकय छी - ई जीवाश्म कि छियै -फुटबॉल, तोपक गोला या एकता अंडा?
सहीकहलहुँ। ई एकटा अंडा छै। एकटा विशाल परिरक्षित अंडा। वैज्ञानिकसभकेँडॉयनासोरक साबुत अंडा सेहो भेटल छन्हि, जाहिमे भीतरसँ अजन्मा बच्चाक आकार देखाय दैतछै। भरिसक ई अंडा निकलय सँ पूर्वहि, कोनहु भू-स्खलन या ज्वालामुखीसँ निकलल लावाक नीचाँदबिकए परिरक्षित भऽ गेल। मंगोलियामेवैज्ञानिकसभकेँ शोध करैत काल डॉयनासोरक किछु अंडा भेटलन्हि, आओर संगहि एकटा वयस्क  डॉयनासोरक कंकाल, आक्रामक स्थितमे भेटलन्हि। हुनकासभकेँभेलन्हि जे भरिसक पैघ डॉयनासोर ओहि दिन अंडा खाय चाहैत रहय। ई सोचिकए वैज्ञानिकसभ ओपैघ डॉयनासोरक नाम जकरा देखिकए "ओविरॉप्टर" माने अंडा खायवला राखि देलन्हि।
जल्दीयेहुनकासभकेँ परिरक्षित अंडा, ओविरॉप्टरक कंकाल केर आस-पास भेटलन्हि, जकरा देखिकए हुनकासभकेँबूझल भेलन्हि कि वयस्क मादा डॉयनासोर असलमे अपन अंडाकेँ आक्रमणसँ बचयबाक प्रयास करैतरहय, नहि कि ओकरा खयबाक। दुर्भाग्यवश ओकर नाम ओविरॉप्टर रहि गेलै। अखनधरिआहाँ अनुमान लगा लएने होयब जे ई जीवसभक बारेमे अपनासभकेँ बहुत किछु बूझब बाकी अछि।बहुत रास रहस्य छै जाकर सूत्र नहि भेटि रहल छै आओर बहुत रास सूत्र गलत जोड़ाय गेल छै।जीवाश्म वैज्ञानिक अहुखन एहि बूझौवैलसभकेँ सोझराबयमे लागल छथि। अखनबहुत शोध बाकी छै। कि आहाँ जीवाश्म वैज्ञानिक बनिकए एहन किछु रहस्य सोझराबय चाहब?
तऽ फेर कि सोचि रहल छी?
उठाउ अपन कोदाड़ि!
आउप्राचीन कालक किछु आओर जीवाश्म संग भेँट करी।वुलीमैमथ ई  हाथी प्रजातिक विशाल जीव रहय।  जकर दाँत लगभग १५ फीट लंबा रहै।
इचथ्योसॉर्सईजीव देखयमे तऽ माछ जकाँ रहय, मुदा वास्तवमे ई सरीसृप अर्थात साँप वा अन्य रेंगयवलाप्राणीक प्रजातिसँ रहय। ग्रीक भाषामे इचथ्योसॉर्स माने माछ सदृश छिपकली होएत छै।  बेयरडॉग्स ईनहिये भालू रहै, नहिये कुकुर।  ई दुनू प्रजातिसँजुड़ल असाधारण जीव रहै।
-
रीता अपन नवका स्कूल जा रहल छलि। ओ ऐसँ भयंकर रूपेँ दुखी छलि। ओकर कियो दोस-महीम  नै बनै छलै, भने ओ कतौ हुअए। ई एना छल किएक तँ ओ भिन्न तरहक छलि। रीताक कोनो दोस-महीम नै। एकोटा नै।रीताकेँ सभ स्कूलमे अनेरे खौंझाबैत छलै। ओकरा बूझल छलै जे ऐ नव-स्कूलमे सेहो ओकर कियो मित्र नै बनतै। "ई हमर पुरनके स्कूल जकाँ हएत," ओ उसाँसी लैत अपनेसँ बाजलि।Rita was going to a new school.
She was terribly unhappy about this.
She had no friends, no matter where she was.
This was because she was different.
Rita had no friends.
No one.Rita was always teased at school.
She was sure, that no one was going to befriend her in this new school too.
'It's gonna be just like my old school,' she sighed to herself sadly.
रीताक पैघ बहीन रीना ओकर कोठलीमे एलै, "रीतू!
", ओ बाजलि, "कोना छी?
मन्हुआएल किए छी?
""किछु नै बहिन", रीता उत्तर देलक।रीनाक जौंआ रानी सेहो तखने आयलि- "छबाड़ी सभ, की भऽ रहल अछि?
""रीतू दुखी अछि", रीना बाजलि, "हमरा अनुमान नै अछि जे ओकरा संगे की गलत छै?"
Rita's elder sister Reena, came into the room.
'Hi, Ritu!'
she said.
'What's up?
Why're you dull?
''Nothing, Sister,' replied Rita.Reena's twin, Rani, came peeked in.
'Hey, guys!
Anything's up?
''Ritu's sad,' said Reena.
'I can't guess what's wrong with her!'
रानी केँ मोटामोटी बूझल छलै जे रीताकेँ की चिन्तित कऽ रहल छै। "रीतू, की ई हमरा सभक नव-स्कूलकेँ लऽ कऽ अछि?
", ओ अनचोक्के पुछलक।रीता धकाइत अछि। "ऊँ.. ई, ", ओ अन्तमे एना बाजलि।"नव-स्कूलक विषममे की?
", रीना पुछलक।रीताकेँ मुँहसँ शब्द निकालबा लेल ढेर समै लागि गेलै। मुदा आन्तमे ओ बाजलि- "मित्र सभ,"Rani could almost guess what was bothering Rita.
'Ritu, is it anything about our new school?'
she asked suddenly.Rita hesitated.
'Umm... yeah,' she said at last.
'What about the new school?'
asked Reena.
It took so long for Rita to bring the word out of her mouth, but at last she said, 'Friends,'
रीना हँसलि। "ओहो रीतू!
दोस्त लोकनि कोनो समस्या नै होइत छथि।""से अहाँ लेल", रीता उत्तर देलक। "कियो हमर मित्र बनऽ नै चाहैत अछि!"
ओ कनबापर भेल मुदा रानी आ रीना ओकर उत्तर तुरत्ते देलकै।"रीतू, अहाँ अखने देखू," रानी बाजलि।" जखन अहाँ अपन पुरान स्कूलमे छलौं , हम सभ दोसर स्कूलमे छलौं, मुदा आब, हम सभ एक्के स्कूलमे रहब, से जँ अहाँकेँ लागय जे असगर छी तँ सोझे रीना बा हमरा लग आबि जाएब, मुदा हमरा पूरा बूझल अछि जे एतऽ अहाँकेँ नव दोस्त भेटत।" Reena smiled.
'Oh, Ritu!
Friends are not a problem!'
'That's for you,' replied Rita.
'No one will want to be friends with me!'
Rita almost began to weep that Rani and Reena answered her so quickly.
'Ritu, you just see,' said Rani.
'When you were at your old school, we were at a different school, but now, we all will be in the same school, so if you feel lonely, just come to Reena and me, but I can boldly say that you'll get a new friend,'
रीताकेँ बूझल छलै जे ओकर बहिन सभ सदिखन ठीके बजैत छथि, ओ मूड़ी डोलेलक आ स्कूल लेल तैयार भऽ गेलि। ओकरा आब कम डर लागि रहल छलै।रीता अपन बैग पैक केलक । आ सभ चीज देखलक जे किछु छूटि तँ नै गेलै। ओ नीचाँ जा कऽ जलखै केलक। रानी आ रीना तखने जलखै लेल पहुँचै गेली। Rita knew her sisters were always right, she nodded and got ready for school.
She was less scared.
Rita packed her bag.
And checked whether everything was there.
She went down for breakfast.
Rani and Reena had just arrived for breakfast too.
जखन बचिया सभ तैयार भऽ गेली, ओ सभ अपन माता आ पिताकेँ हाथ डोला कऽ अभिवादन कऽ स्कूल बसमे चढ़ि जाइ गेली। रीता रानी आ रीना लग बैसलि।स्कूल बसक सभ छात्र ओकरा दिसि आँखि तरेड़ि कऽ देखै जाइ छल। रानी आ रीना तकरापर कोनो कान-बात नै देलनि, मुदा रीता विचलित छलि।स्कूल एलापर सभ बससँ उतरै गेल। रानी आ रीनाकेँ अपन क्लासमे जेबाक छलनि, आ रीताकेँ अपन क्लासमे। आब हुनका असगरे रहबाक छलनि!
When the girls were ready, they waved to their mother and father and got into the school bus.
Rita sat close to Rani and Reena.
All the children in the bus were staring at them.
Rani and Reena took no notice of it, but Rita was nervous.
They all got down when school came.
Rani and Reena had to go to their classroom, and Rita had to go to hers.
Now she had to be alone!
"गुडबाइ रीतू," रानी बाजलि। "बहादुर बनू!
"रीना बाजलि।"ठी...क," रीता कहलक। ओ अपन नव क्लासमे पहुँचि गेलि। ई रंगबिरंक आ सोहनगर छल। रीताकेँ ई नीक लगलै। मुदा ओ अखनो विचलित छलि।सभ छात्र-छात्रा ओकरा दिस आँखि गुराड़ि कऽ देखलकै। रीता केँ भागबाक मोन भेलै। मुदा तखने वर्ग शिक्षक क्लासमे एली। ओ रीता समेत सभक दिसि देखि मुस्की देलनि।'Goodbye, Ritu,' said Rani.
'Be brave!'
said Reena.
'O-o..kay,' said Rita.
She walked into her new classroom.
It was colourful and attractive.
Rita rather liked it, but she was still nervous.
All the girls and boys started at her.
Rita felt as if she wanted to run away.
But then, at that time, the class teacher came in.
She smiled at everyone, including Rita.
"गुड मॉर्निंग बच्चा सभ," ओ बजली। "गुड मॉर्निंग मिस," सभ छात्र खुशीसँ बजला।"लगैए ई हिनका सभक प्रिय शिक्षिका छथि," रीता सोचलक।"से बच्चा सभ, ई छथि हमरा सभक नव मित्र!
"रीता दिसि प्रेमसँ देखैत शिक्षिका बजली। रीताकेँ शिक्षिका दिसि सँ सहजताक अनुभव भेलै , मुदा दोस्त लोकनि... ई अखनो ओकरा चिन्तित कऽ रहल छल।'Good morning, children,' she said.
'Good morning, miss,' said all the children happily.
'So, prehaps this is their favorite teacher!,' thought Rita.
'So, kids, this is our new friend!'
said the teacher, smiling sweetly at Rita.
Rita felt a bit okay about the teacher, but the friends... That was still bothering her.
छात्र सभक बीच खूब घोंघाउज भेलै। "के सभ रीतासँ मित्रता करबाक लेल उत्सुक छथि?"
शिक्षिका पुछलनि.
सभ छात्र अपन हाथ उठेलनि। रीता केँ आश्चर्य भेलै।सभ विज्ञानक क्लास रुचिपूर्वक केलनि। आ अगिला वर्ग छल खेला-कूदीक!!
रीता नव-मित्र सभक संग खूब नीक जकाँ खेलेलक।There were lots of chattering among the children.
'Who's ready to be friends with Rita?'
asked the teacher.
All the students raised their hands.
Rita was surprised.They all enjoyed the Science class.
And the next period was Games!!
Rita played happily with her new friends.
जखन रीताक भेँट फेरसँ रानी आ रीना सँ स्कूल बसमे भेलै , ओ सभ रीता लेल चिन्तित छली।"अहाँक दिन केहन छल रीतू?"
रीना पुछलक।"आशा अछि जे ई खराप नै छल," रानी बाजलि।"बाजी लगाउ, ई एकर स्कूलक सभसँ नीक दिन रहै!"
बगलक सीटपर बैसल बच्चा बाजल।ओ रवि छल, रीताक नव क्लासक एकटा  छात्र।"हँ रवि!"
रीता खुशीसँ बाजलि।ओकरा अपन माता, पिता, रानी आ रीनासँ स्कूलमे कएल सभ काजकेँ कहबाक हरबड़ी रहै!
ई निश्चित रूपेँ ओकर आइ धरिक सर्वोत्तम दिन रहै!
When Rita met Rani and Reena back again in the school bus, they looked anxious about Rita.
'How was your day, Ritu?'
asked Reena.I hope it wasn't bad,' said Rani.
'Bet it was the best day at school she's had!'
said a boy from the nearby seat.
That was Ravi, one of Rita's new classmate.
'Yes, Ravi!'
said Rita happily.
She couldn't wait to tell what she did at school to Mother, Father, Rani and Reena!
It was indeed her best day ever!
एक दिन गाममे बुढ़िया चांगकेँ चिट्ठी भेटलैक। ई चिट्ठी ओकरा बेटा चेनक छलैक, जे बहुत दूर बीजिंगमे रहैत छलैक। ओकरा चिट्ठी पढ़ऽ नहि अबैत छलैक, तेँ अपन घरक आगाँ ठाढ़ि भऽकऽ एहन लोकक बाट ताकऽ लागलि जे ओकरा चिट्ठी पढ़िकऽ सुना दैक। किछु कालक बाद बेन नामक एक सैनिक हाथमे नीकसन घड़ी घुमबैत ओहि बाटे जाइत छल। बुढ़िया चांग ओकरा रोकलकै आ कहलकै, "हे सैनिक बौआ, एकटा उपकार कऽ दियऽ। हमर बेटाक ई चिट्ठी पढ़िकऽ सुना दियऽ।" बेन लगले तैयार भऽ गेलैक।
ओ बुढ़ियाक हाथसँ चिट्ठी लेलक ओ तकरा खोललक। बुढ़िया अपन दुलरुआ बेटाक हालचाल बुझबाक उत्सुकताक संग बैसि गेल। सैनिक बेन चिट्ठीपर नजरि पड़िते भोकारि पाड़िकऽ कानऽ  लागल। बुढ़िया घबड़ाकऽ पुछऽ लगलै - "की भेलै बेन?
की भेलै?
कहू जल्दी। कोनो अनहोनी तँ नहि भऽ गेलै हमर बौआकेँ?"
मुदा बेन एको शब्द बाजल नहि। एक बेर बुढ़िया दिस तकलक आ पहिनुँसँ जोरसँ हाक्रोस कए लागल।
बेचारी बुढ़ियाकेँ पक्का विश्वास भऽ गेलैक जे ओकर बेटाक संग किछु अनहोनी अबस्से भेलैक अछि। आँखिसे नोर उमडि पड़लैक। ओ ओहो चिचिया उठलि। टप...टप...टप...टप दूनू गोटेक गालपर नोरक टघार बहि चललैक।
किछुए कालक बाद पेंग नामक ठेलावला ओही बाटे जाइत छल। अहाँ की सोचै छी जे ओ की कयने होयत, जखन ओहि  बुढ़िया आ सैनिककेँ ओना देखने होयत?
निश्चय, ओहो ठामहि बैसि गेल आ ओकरे सभ जेकाँ कानऽ लागल। बाप रे!
ओसभ केहन माहौल देलक!
तीनू छाती पीटि-पीटि भोकारि पाड़य - दै....बा....दै...बा.....पा....सै...प....ऊँ....ऊँ!
एहन दारुण कनबाक आवाज सुनि मास्टर मिंग, जनिक स्कूल बुढ़िया चांगक घरे लग छलनि, दौड़ल-दौड़ल ओतऽ पहुँचलाइ। किछु छात्रगण उत्सुकतावश सेहो हुनक पाछाँ लागल आबि गेल - किछु खिलाखिलाइत, किछु बतिआइत, किछु फुसफुसाइत - मुदा सभ प्रसन्न, किएक तँ एहि बहन्ने पढ़बासँ तँ छुट्टी भेटि गेलै। सामूहिक कानब सुनि मास्टर मिंग ओम्हरै दौड़लाह। ओ चिन्तित रहथि जे हिनका सभपर कोन विपत्तिक पहाड़ टुटि पड़लनि अछि। ओ खूब जोरसँ कहलनि, जाहिसँ ओसभ सुनि सकय - "की...भेल...अछि...?
कहू...। जखन किछु कहलकनि नहि तँ हुनका तामस चढ़ि गेलनि। "किछु कहब नहि तँ बुझबै कोना?"
- ओ गरजला। तकर बाद ठेलेवला पेंग सभसँ पहिने बाजल।
ओ अपन नाक पोछैत कहऽ लागल - हम सैकडो माटिक कुरबी बनौलहुँ जे बजार जाकऽ बेचब। सभटाकेँ गदहपर लादि बिदा भेलहुँ। बीच बाटमे रही तँ गदहा अपने परिछहीसँ डेराकऽ जोर-जोरसँ रेकऽ लागल आ कूदऽ लागल।हमर सभटा कुरबी चूर-चूर भऽ गेल। एक-एक कुरबीक हजारो टुकड़ी भऽ गेलै। सपथो खाइ ले'एकोटा नहि बाँचल। हम विचलित भऽ गेलहुँ। हमरा भेल जे खूब जोरसँ चिचिया उठी। मुदा हम अपनाकेँ रोकलहुँ, किएक तँ हम सोचलहुँ जे हम एहि घाटाकेँ पाटि लेब। तेँ कानबके हम रोकि लेलहुँ।आइ जखन एतऽ देखलिए जे दू गोटे भोकासि पाड़िकऽ कानि रहल अछि तँ हमरे फुटलाही कुरबीक आहि मन पड़ि गेल आ छाती फाटि गेल।
मिंग मास्टर साहेब किछु बजिताथी, ताहिसँ पहिनहिँ बुढ़िया चांग कहऽ लागलि - "आइ भोरे बिजिंगसँ हमरा बेटाक चिट्ठी भेटल। हमरा पढ़ऽ नहि अबैत अछि। तँ सैनिक बेनकेँ पढ़िकऽ सुना देबा लेल कहलियनि। मुदा ओ जहाँ कि चिट्ठी खोललनि कि जोर-जोरसँ कानऽ लगला। हमरा भेल जे हमर बच्चाकेँ कोनो अनिष्ट भऽ गेल अछि। की ओ कोनो संकटमे अछि?
आ कि की.... आ हम..'बेचारा बौआ चेन.... बौ...आ....चे....न.....' कहि कहि कानऽ लगलहुँ।मिंग मास्टर साहेब बुढियाँकेँ सांत्वना दैए रहल कि सैनिक बेन नोर पोछैत बाजल - "मास्टर साहेब, सत-सत कहै छी। जखन हम स्कूलमे पढ़ैत रही तँ पोथी पढ़ब हमरा नहि ओरिआय।  मास्टर सभ पढ़बथिन तँ ताहिपर हम ध्यान नहि दैत रही। आइयो धरि पढ़ब हम सीखि नहि सकलहुँ अछि। से, जखन ई बूढ़ी चिट्ठी पढ़ि देबा लेल कहलनि तँ ग्लानि सँ छाती फाटि गेल आ हम अपनाकेँ रोकि नहि सकलहुँ। भोकारि पाड़िकऽ कानऽ लगलहुँ।मिंग मास्टर साहेबक मुँह खुजले रहि गेलनि!!
!
झटपट लालटेम बनाउकी अहाँ जनैत छी जे कागतक आविष्कार चीनमे भेल छैक, जाहि ठामक ई खिस्सा थिक। चीनी लोकनि कागतपर कसीदाकारी लेल विख्यात छथि, जाहिसँ घरक सजाबटि कयल जाइत छैक। अहूँ कागतपर चित्र बनबऽ चाहैत छी?
तँ लियऽ, हम एक नमूना देखबैत छी। एकरा देखिकऽ अहूँ आसानीसँ कागतपर रंगीन लालटेम बना सकैत छी। जतेक चाही ततेक बनाउ आ अपन घरकेँ सजाउ।सामग्री:क.
रंगीन कागतक दू शीट (२१ सें.मी.
× २९ सें.मी.)
ख.
कैंची ग.
गोन
कागजक लालटेन बनयबाक बिधि
५.
दुनु सिरा के एक संग चिपकाउ जाहि सँ गोल बनि जाय। ६.
आब कागजक एकटा पट्टा काटू आ  जेना देखाएल गेल अछि ओहिना उपर चिपकाउ। अहाँक लालटेन तैयार होय वला अछि। ७.
किछु पट्टा आओर काटू आ ओकरा लालटेन निचला सिरा पर एना चिपकाउ जेना चित्र मे देखाएल गेल अछि। अहाँक कागजक लालटेन अहाँक घर सजाबै ले  तैयार अछि।
-
बुधदिन होमयबला नाटक लेल वर्ग १(अ) केर शिक्षिका कोमल जी नृत्यक मुद्रा आ चाल देखा रहल छथि।
तक धिमी थई!
"अपन बामाँ हाथ ऊपर उठाउ!"
ओह-हो !
गप्पू अपन दहिना हाथ ऊपर उठबैत छथि। गप्पू नाच नहि कए सकय छथि
नाचू सभ मिलि झूमि-झूमि!
घरमे चारू दिसि घूमि-घूमि!
ओह-हो, गप्पू अति सुस्त छथिगप्पू नाच नहि कए सकय छथि
तक-धिना-धिन-तक"ऊपर कूदू सभ झट-पट।"
ओह-हो!
गप्पू बैसि गेलथि। गप्पू नाच नहि कए सकय छथि
धिन धिनक धिन, धिन-धिन!
"अंदर राखू पएर दहिन"
ओह-हो!
गप्पू अपन दहिना पएर बाहर दिसि निकालि लेलथि। गप्पू नाच नहि कए सकय छथि!
सभगोटे हँसैत गप्पू दिस इशारा कयलन्हि। गप्पू सभटा गलतीये जे करैत रहथिमुदा कोमल मैमके बूझल छलन्हिजे की करबाक अछि। ओ सभ बच्चाकेँ कहलन्हि, "गप्पू जेना करू!"
तक-धिनक-धिन, धिन-ता!किछु हाथ ऊपर, किछु नीचाँ।नाचू सभ मिलि झूमि-झूमि!
किछु तेजी, किछु धीरे घूमि।तक-धिना-धिन-तकनहि छै अंतर, ऊपर कूदी बा बैसी टप।धिन धिनक धिन, धिन-धिन!
"सभ मिलि नाचू सोचने बिन।
गप्पू नाचि सकैत छथि। आ अहूँ नाचि सकैत छी!
-
तरहरिमे परीलोक-गजेन्द्रठाकुरतरहरिमे परीलोकआंगुरक संकेतसँअक्षर आ भावकनिर्देश करै छलि बा, अक्षरमुष्टिका। बा कहै छली- आंगुरसँ पकड़ि पिनसिनसँ अक्षर आ चित्र बनाउ, नीकसँ। अहूँ नीक आखर, नीक भाव बना सकब। बा- सुति जाउ, भोरेस्कूल जएबाक अछि। आइ हम थाकल सेहो छी।ओम- बा पहिने खिस्सा सुनाउ?
बहन्ना नै चलत। (ओम आँ-आँ… कऽ कए कानऽ–रुसऽ लगैए।)बा- ठीकछै, ठीक छै। कोन खिस्सा?
राजाबला,परीबला आकि..ओम- परीबला।बा- ठीक छै, ठीक छै।(सोचैत) तरहरिमेपरीलोक, गाछक धोधरि, कारी कौआ,उज्जर दपदप परीलोक….।
ओम- ठीक छै तखन खिस्सा शुरू…बा: चन्ना गाछीक झमटगर बोनचन्ना गाछीक झमटगर बोनमे आम बिछैत-बिछैतआस्था आगाँ बढ़ि गेलि। तखने एकटा कार कौआ काँउ-काँउ करैत एलै।बोनमे एकटा झमटगर गाछक नीचाँ आस्था ठाढ़ भऽ गेलि। ओइ गाछमे एकटा धोधरि रहै। ओइ कार कौआक काँउ-काँउ सुनितेदेरी ढेर रास कार कौआ आबि गेलै। आस्था जल्दीसँ धोधरिमे पैसि गेल। धोधरिमे जाइते देरीओकरा किछु अनसोहाँत सन लगलै।ओकरा लगलै जे ओ अकासमे ठाढ़ अछि। धोधरिमे ओ ऊपर देखलक, नीचाँ देखलक। ओकरा लगलै जे ओ धोधरिमे स्थिरठाढ़ अछि, फेर ओकरा लगलै जे ओ कहीं नीचाँ तँ नै जा रहल अछि!
ओकरा लगलै जे ओकरा देहमे कोनोभार नै छै। ओ दूभियोसँ बेशी हल्लुक भऽ गेल छलि।
दू घण्टाक बाद….उज्जर दपदप परीलोक सन एकटा जगहपर ओ आबि कऽ खसलि। मुदा ओतए कोनो गद्दा राखल रहै, से ओकरा कनेको चोट नै लगलै।की परी लोकक निकास रहै ओ धोधरि?तखन तँ कतेक आर लोक, माल जाल, चिड़ै ओतऽ सँ खसैत हेतै, बिला जाइत हेतै।– आस्था सोचैत रहलि।आ तेँ लोक चन्ना गाछीकेँ भुतहा गाछी कहै छै!आस्था आँखि घुमेलक।जगह तँ नीके लागै छलै।ऊपर तकलक तँ धोधरि नै देखा पड़लै,अकास रहै चारू कात। नील अकास नै उज्जर अकास।तखने एकटा चिड़ै ओतऽ आएल।-हम छी टुराकोस चिड़ै। हम अफ्रीकासँआएल छी।-हम छी आस्था। हम एशियासँ आएलछी। अहाँ चिड़ै भऽ कऽ मनुक्खक बोली कोना बाजै छी?
-ई छी परीलोक। एतऽ एलाक बाद सभएकबैग मनुक्ख जकाँ सोचऽ लगैए, बाजऽ लगैए। (ई कहैत टुराकोस आस्थाक कन्हापर बैसि गेल।)
-माने जखन अहाँ अफ्रीकामे छलौं तखन अहाँ मनुक्खक बोलीमे नै बाजै छलौं।-नै।हरियर रंगक पाँखिबला टुराकोसक उड़ैबला पाँखिक रंग लाल रंगक रहै।तखने बर्खा जोरसँ हेबऽ लगलै।टुराकोसक देहसँ जे पानि खसलै सेलाल रंगक रहै, आस्थाक हाथपर लाल रंग लागि गेलै।-अहाँ होली खेलाएल छी की?
-नै किए?
-ई लाल रंग अहाँक पाँखिसँ झड़लए।-हमर हरियर रंग पकिया अछि मुदालाल रंग पानिमे झड़ऽ लागैए।-से?
हमरा तँ लागल जे ई लाल रंगअहाँकेँ कियो लगा देनेए। -नै, ई लाल रंग हमर पाँखिक रंगछी।-एतऽ हम अपन गामक चन्ना गाछीकएकटा गाछक धोधरिसँ खसल छी। एतएसँ बाहर निकलैक कोनो रस्ता छै की?
-सएह रस्ता तँ हमहूँ ताकि रहलछी।दुनू गोटे परीलोकमे आगाँ बढ़ल।प्रकाश चारू दिस पसरल रहै। -धोधरिमे प्रकाश कोना आएल?
-धोधरिमे जे प्रकाश अछि से आँखिमेकुटकुटा कऽ लगितो नै अछि आ कोनो सूर्य सेहो एतए नै अछि।-तखन प्रकाश अबैए कतऽ सँ?
तितली (दू पाँखिबला रंग बिरंगक, नांगरि रहित) आ टिकुली (चारि पाँखिबला, नांगरि युक्त) सेहो ओतऽ आबि गेल। चारू गोटे आगाँगेलथि।जखन आस्थारस्तापर चलि रहल छलि तँ ओकरा लागलै जे एतऽ तँ घर्षण छैहे नै। चिक्कन साफ सड़क। नै किछुतँ सए किलोमीटर प्रति घण्टाक गतिसँ सभ चलि रहल छल। दौगत तँ कतेक तेजीसँ दौगत?
-टुराकोस, ई प्रकाश जँ सूर्य प्रकाश नै अछि तखन कोन प्रकाश अछि?
कार्बन डाइऑक्साइड गाछक पातक पातर छिद्र-स्टोमेटासँ प्रवेश करैए, पानि आ खनिज गाछक जड़िसँ प्रवेश करैए, सूर्य किरिण गाछक पातसँ प्रवेश करैए। परिणाम ऑक्सीजन प्रक्रियाक अवशेष रूपमे पातसँ बहराइए आ गाछक चिन्नी फलसँ बहार होइए। सूर्यकिरण प्रोटीन द्वारा सोखि लेल जाइत अछि, गाछ-बृच्छमे क्लोरोप्लास्ट द्वारा आ बैक्टीरियामे प्लाज्मा मेम्ब्रेन द्वारा। जँ सूर्य प्रकाश नै अछि तखन एतुक्का ऊर्जा कतएसँ अबैए?-अहाँ पढ़ैमे खूब तेज छी। एतए एहने लोक सभक आवश्यकता छै। सभ प्रश्नक उत्तर अहाँकेँ भेट जाएत।-ऐ लोकमे की सभ छै टुराकोस?
-ऐ लोकमेखेत छै, मुदा ओतऽ धान गहूम नै उपजै छै, ओतऽ ऊर्जाक खेती होइ छै। बिना सूर्य प्रकाशकऊर्जाक खेती। एतऽ रेगिस्तान सेहो छै। एतऽ एकटा बड़का टा रेगिस्तान छै, ऐ परीलोकक उत्तरबरियामहारक ओइपार ई रेगिस्तान छै।- उत्तरबरियामहार?
-हँ। ऐ लोककउत्तरमे उत्तरबरिया महार छै। तकर ओइपार रेगिस्तान छै। सुनै छिऐ, ओतऽ पहिने खेत छलै।मुदा जहियासँ एतुक्का रानी ओइ इलाकामे कूड़ा-कचरा फेकबाक आदेश देलनि, ओइ दिनसँ ई इलाकासुन्ना हेबऽ लागल आ आब तँ ई रेगिस्तान भऽ गेल अछि।-आ ई महारकहिया बनल?
-जखन रानीई आदेश देलन्हि तहिये ई महार बनाओल गेल। ऐसँ कूड़ा-कचरा फेकबाक स्थान फरिछाबैमे सुविधाभेल।तखने एकटाभयंकर साँप सोझाँ आबि गेल।आस्था डरागेलि।
-नै डराउ। ई ओना तँ सभसँ बेशी बिखबला मम्बा साँप अछि मुदा ई हमर अपन अफ्रीकाक अछि। ऐ परीलोकमे जेना सभ मनुक्खक बोली बाजऽ लगैए, तहिना एतऽ सभक बिख सेहो खतम भऽ जाइए।मम्बा सिसकारी दैत भारी अबाजमे बाजल- परीलोकमे अहाँक स्वागत अछि।तखने एकटा हँसैबला नढ़िया आबि गेल।-ई के छी?-ई छी कूकाबुरा। आस्ट्रेलियासँ ई एतऽ आएल अछि। ई हरदम हँसिते रहैए।कूकाबुराखिखिया कऽ हँसऽ लागल- खी-खी-खी।-आस्ट्रेलिया,अफ्रीका आ एशियासँ ऐ परीलोकमे?
हम तँ धोधरिसँ एलौं आ अहाँ सभ।-हमहूँ सभधोधरिसँ एलौं। (ऐ बेर तितली, टिकुली, कूकाबुरा, मम्बा आ टुराकोस एकट्ठे बाजल।)कूकाबुराहँसैत बाजल- एतऽ परीलोकमे आर्कटिक, अण्टार्कटिक, एशिया, यूरोप, ऑस्ट्रेलिया, उत्तरीअमेरिका, दक्षिणी अमेरिका आ अफ्रीकासँ धोधरि बनाओल गेल छै।
कूकाबुरा फेरसँ हँसऽ लागल।आस्था पुछलक- आ बाहर निकलबाक कोनो उपाए?मम्बा बाजल- सुनिते छिऐ जे बाहर निकलै लेल औंठा आ आँखिक पहचानक आधारपर कोनो बाहरी निकास छै, जइसँ एशिया, यूरोप, अफ्रीका, ऑस्ट्रेलिया, उत्तर अमेरिका, दक्षिण अमेरिका, आर्कटिक आ अण्टार्कटिक ऐ सभ ठाम बहार भेल जा सकैए।आस्था अकचकाइत पुछलक- आँखि आ औँठाक पहचान?
माने फिंगरप्रिन्ट आ कोर्निया आइडेन्टिफिकेशन (पहचान)?
से किए?मम्बा बाजल- हँ, फिंगरप्रिन्ट आ कोर्निया आइडेन्टिफिकेशन। कारण से नै भेलासँ एशियाक लोक अण्टार्कटिका पहुँचि जाएत आ से भेने तँ गड़बड़ हएत।-की गड़बड़ हएत?
-बड्ड गड़बड़ हएत। जेना आर्कटिक केँ लिअ। ओतऽ उत्तर ध्रुवपर कहियो राति नै होइ छै। एकटा एस्कीमो भेटत, से कहत अहाँकेँ। तहिना अण्टार्कटिकमे दक्षिण ध्रुवपर कहियो दिन नै होइ छै। एकटा पेंग्यूइन भेटत, से कहत अहाँकेँ।तखने एस्कीमो आ पेंग्यूइन दू कातसँ एलै। नमस्कार पाती भेलै।-एतुक्कालोक की करैए?
टुराकोसबाजल- एतुक्का लोक सदिखन कोनो ने कोनो प्रयोगमे लागल रहैए। बिना सूर्य प्रकाशक ऊर्जाकोना निकाली?
बिन प्रकाशक जीवन कोना जीबी?
-बिन सूर्यकप्रकाश!
ठीके, एतऽ तँ सभ दिस प्रकाशे छै। मुदा तखन अन्हारपर कोना प्रयोग होइ छै?
-उत्तरबरियामहारक उत्तरमे जे रेगिस्तान अछि ओतए रानीक आदेशक बाद अन्हारे अन्हार छै।
आब सड़कपर चहल-पहल शुरू भऽ गेल छल। परी लोकमे कनियाँ-पुतरा सन परी सभ चारू कात घूमि रहल छली। घर-दुआर सभ सेहो रंग-बिरंगक छल। अकासक सात रंगबला पनिसोखा सोझाँ देखा पड़ि रहल छल। एक लाइनमे भटरङ, असमानी, नील रङ, हरिअर, पीअर, संतोला रंग आ लाल टुहटुह रंगक सातटा कियारी देखा पड़ल।-ई की छी टुराकोस?-ई परीलोकक मुख्यालय आ आवास छी।-अच्छा, की सभ छै ऐमे?
-भटरङ बलाकियारीमे वैज्ञानिक सभ रहै छथि।
असमानी बला कियारीमे जे असमानी रङक मकानक पाँती छै ओइमे परीलोकक सैन्य विभाग छै। नील रङक जे मकानक कियारी बुझा रहल अछि ओइमे बच्चा सभक स्कूल छै, बुझू पहिला वर्गसँ विश्वविद्यालय धरि। हरियरका पाँतीमे वनस्पतिपर शोधक प्रयोगशाला सभ छै। पीअर रङक पाँतीमे मालजाल, मनुक्ख, परी आदिपर शोधक प्रयोगशाला आ अस्पताल छै। संतोला रङक पाँतीमे मानसिक आ शारीरिक रूपसँ कमजोर मनुक्ख, परी, चिड़ै, जानवर आ वनस्पति सभपर शोध लेल प्रयोगशाला छै। ई पाँती सभसँ पैघ छै आ एतऽ…बीचेमे आस्थाटुराकोसकेँ टोकलक- मानसिक आ शारीरिक रूपसँ कमजोर वर्गमे वनस्पति सेहो अछि?
से कोना?
शारीरिक तँ बुझलौं मुदा मानसिक?
टुराकोस बाजल- एतऽ प्रगति बड्ड तेजीसँ भेलै, से वनस्पति सेहो मनुक्ख आ आन प्राणी जकाँ बाजऽ भुकऽ आ सोचऽ लागल। ओ खाली चलि नै पबैए, सएहटा कमी छै, मुदा तकरो प्रयास भऽ रहल छै। सुनै छिऐ जे प्रयोगशालामे एकाधटा गाछ चलऽ लागल छलै आ ओइमेसँ एकाधटा पड़ा गेलै, अन्हार लोक दिस, महारक ओइपार पड़ा गेलै।-आ ई लाल टुहटुह रंगक पाँती की छिऐ?मम्बा बाजल- ई छिऐ परीलोकक बसिन्दाक निवास स्थान। ई सातो पाँती साँप सन टेढ़-टूढ़ भऽ सौंसे परीलोकमे पसरल अछि।सभ कियो आगाँ बढ़ैत रहल।आस्थाकेँलगलै जे ऐ परीलोकमे सभ किछु साफ-सुथरा छै। सड़क, चौबटिया, गाछ-बृच्छ, मालजाल, आब ई सभचारूकात देखा पड़ि रहल छलै। आस्थासँ सभ नमस्कार पाती कऽ रहल अछि, सभ मनुक्खक बोली बाजैए-बुझैए।
ऐ लोकमे सभ किछु संतुलित बुझा पड़ि रहल छै।गाछक पात सभ गोल-गोल, डाढ़ि-पात सभ सेहो लगै छै जे कियो कतरने छै, अनुपातमे। सभ किछु अनुपातमे लागि रहल छै, नै कनियो पैघ आ नै कनियो छोट।मुदा आस्थातखने किछु अकानलक- हवा तँ लगैए जे एतऽ बहिते नै छै। पात सभ एक्कोरत्ती हिलियो नै रहलछै।-एम्हुरकागाछक पात नै हिलत। हरिअरका पाँतीबला मकानक दुनू कातमे जे गाछ सभ छै ओतऽ हवाक व्यवस्थाविशेष परखनलीसँ कएल गेल छै। ओतऽ पात हिलैत भेट जाएत। शेष परीलोकमे ई पात सभ हिलैत नैभेटत।तखने सड़ककबीचमे एकटा बड़का दरबज्जा प्रकट भेलै, ओतऽ सातो रङक सातटा फाटक रहै।टुराकोसबाजल- सभ अबै जाउ लाल टुहटुह फाटक लग। आस्थाकेँ भेँट करै लेल रानीक महल जाए पड़तै आओतऽ जेबाक यएह रस्ता छै।लाल रंगकदरबज्जापर लाल रंगक पंखक फ्राक पहिरने सभ बैसल छै।
-एतऽ जइ रङक दरबज्जा छै, तइ रङक कपड़ा, फर्नीचर आदि सेहो रहैत छै।, टुराकोस बाजल।-आउ आस्था, रानी अहाँक प्रतीक्षामे छथि।, दरबज्जापर स्वागतमे बैसल महिला बजली।-अहाँकेँ हमर नाम कोना बुझल अछि आ रानी हमर इन्तजारीमे कोना छथि?
आ हम तँ धोधरिमे खसल रही आ ऐ परीलोकमे अनचोक्के आबि गेलौं। अहाँक नाम की छी?-अहाँकेँ कोना बुझल भेल जे ई परीलोक छी?-एतऽ चारू कात सभ चीज अनुपातमे छै। अहाँक आ एतुक्का आन लोकक पहिराबा सभ किछु ओहने छै जे हम सभ अपन किताबमे पढ़ै छलौं।-तहिना ऐपरीलोकक कोनो धोधरिसँ जखने कियो खसैए, तखने ओकर रेकॉर्ड शुरू भऽ जाइ छै। एतऽ सभ गतिविधिभटरङ प्रयोगशालाक माध्यमसँ रानीक मुख्यालयमे अबै छै। धोधरिसँ खसल प्राणीक सूचना विशेषरूपसँ रानी तत्काले मंगबै छथि। हमर नाम वनसप्तो ९९९९५७४५ छी।
-वनसप्तोतँ पाँखिबला गाएकेँ कहल जाइ छै जे खिस्सामे अकासमे उड़ैए। बोनमे जे बच्चा रस्ता बिसरिजाइए ओकरा वनसप्तो घर घुरबै छथि।-ऐ लोकमेवनसप्तो सत्तेमे छथि। हम जखन जंगल जाइ छी तँ पाँखिबला गाए बनि जाइ छी। जे सभ अहाँ सभखिस्सामे पढ़ै छी से सभ एतऽ सत्य छै।-अहाँक नाममे९९९९५७४५ किए लागल अछि?
-एतऽ अहीतरहेँ नामकरण होइ छै। हमर बाद जे जन्म लेलक ओकर नाम वनसप्तो ९९९९५७४६ भऽ गेलै।रानीक लालटुहटुह पाँतीमे जाइ लेल सभ कियो आगाँ बढ़ै गेला।लाल टुह-टुहपाँतीमे जाइते एकटा स्वागत कक्ष आबि गेल जे नहिये जमीनपर रहए आ नहिये अकासमे!
कारण अकासमेरहितै तँ आस्था खसिये पड़ितए!
मुदा से नै भेलै। ओतऽ सभकेँ एकात कऽ एकटा लाल रंगक परीआस्थाकेँ एकटा स्वागत कोठलीमे लऽ गेल। बिन अन्हारेओइमे साँझ जकाँ लगलै आस्थाकेँ।
ओकरा लगलै जे ओकरा निन्न आबि रहल छै, ओ ओंघाए लागलि। ओकरा लगलै जे जखने ओकरा ओंघी लागऽ लगलै तखने हवा संगे किछु नाक बाटे ओकरा मुँहमे जा रहल छै। हवा संगे!!
ओकरा बुझेलै जे ओ जखनसँ परी लोकमे अछि तखनसँ साँस लेनहिये नै अछि, तँ की नाकक उपयोग एतऽ हवा सन कोनो चीजक माध्यमसँ खेनाइ खुआबै लेल होइ छै?तखने आस्थाकेँ निनिया लागि गेलै।सुतलासँउठलापरआस्था चकित भऽ गेल छलि। ओकरा लगलैजे ओ जे किछु सपनामे केने छलि से जगलापर सोझाँ छलै।-ऐ परीलोकमे सुतलमे सपनामे कएलकाज सेहो सत्य भऽ जाइ छै?
आस्था सपनामे देखने छलि जे ओ धोधरिसँबहरा गेल अछि आ ढेर रास समान घरसँ आनि हेलीकॉप्टरपर चढ़ि फेरसँ धोधरिमे ढुकि गेल अछि।
दवाइ, खिलौना, एक्सरे-मशीन, चक्कू, फल, बर्तन, तराजू, पहिया, पेचकस, एना, फटक्का, डिब्बामे पैक कएल खाइ लेल केक, बिस्कुट आ हेलीकॉप्टर। हँ, हेलीकॉप्टरपर राखि कऽ ई सभ समान ओ अनने छलि।अपन ऐ स्वागत कक्षमे सपनामे ओ बर्तन, फल, डिब्बामे पैक कएल खाइ लेल केक आ बिस्कुट रखने छलि, से सभ जगलापर ओ सोझाँमे देखलक!
ओ सपनामे सभ समान हेलीकॉप्टरेमे छोड़ि कऽ एतऽ आबि गेल छलि, मुदा बर्तन, फल, डिब्बामे पैक कएल खाइ लेल केक आ बिस्कुट कनी-कनी आनि लेने छलि।टुराकोस, मम्बा, एस्कीमो, तितली, टिकुली, कूकाबुरा आ पेंग्यूइन स्वागत कक्षमे आबि जाइ गेल।
टुराकोसआस्थाकेँ आश्चर्यसँ आँखि खोलने देखलक। टुराकोसबाजल- हमरा सभकेँ रानीक आदेश भेटल अछि। ऐ लोकमे सपनामे कएल काज सत्य भऽ जाइ छै आस्था।तेँ एतुक्का रानी दुनियाँक सभ महादेशक सभ तरहक प्राणीकेँ एतऽ मंगबै छथि। ओतुक्का लोकअपन-अपन सपनामे बहुत रास बौस्त-जात एतऽ लऽ अनैए। किछु समस्या छै एतऽ, ओ एकाधटा गाछजे चलऽ लागल छै… से किछु आफद अनतै एतऽ। किछु विचित्र-विचित्र गप सुनै छिऐ।मम्बा अपनभारी सिसकारी दैत अबाजमे बाजल- आर की की अनने छी आस्था, आ कतऽ कतऽ रखने छी?
आस्था मोनपाड़ैत बाजल- हँ, ऊँ…। हम हेलीकॉप्टर अनने रही आ ओकरा ओइपार लऽ गेल रही।टुराकोसबाजल- ओइपार, माने महारक ओइपार?
आस्था- हँ।टुराकोस,मम्बा, एस्कीमो, तितली, टिकुली, कूकाबुरा आ पेंग्यूइन एक दोसराक दिस ताकऽ लागल।
कूकाबुरा, जे कनी काल पहिने धरि खी-खी हँसै छल, पहिल बेर चिन्तित आ गम्भीर देखा पड़ल। कूकाबुरा बाजल- जल्दी चलू आस्था, महारक ओइपार जल्दीसँ चलू। किछु आफद आबैबला अछि। ओ एकाधटा गाछ जे चलब सीखि लेने अछि, से ऐ हेलीकॉप्टर संगे किछु अनहोनी नै कऽ दिअए। सभ गोटे दौगू।कूकाबुरा हँसिते रहैए। मुदा जखन ओ चिन्तित आ गम्भीर होइए तखन बुझू जे किछु आफद आबऽ बला छै।टुराकोस, मम्बा, एस्कीमो, तितली, टिकुली, कूकाबुरा आ पेंग्यूइन आगू दिस दौगल आ आस्था ओकर पाछाँ गेलि।स्वागत कक्षसँ बाहर अबिते एकटा बाइपास सन सड़कपर सभ गोटे दौगि रहल छल।आस्थाकेँ लगलै जे ओकर सभक गति हजार किलोमीटर प्रति घण्टा तँ हेबे करतै।जखन चलब सए किलोमीटर प्रति घण्टा रहै तँ दौगब तँ हजार किलोमीटर प्रति घण्टा ठीके छै।
एक घण्टा धरि सभ गोटे दौगैत रहला, तखने कूकाबुरा अकासमे ऊपर माथे कूदल।कूकाबुराक अकासमे कूदब माने गति कम करबाक संकेत।सभ अपन-अपन दौगनाइक गति घटबऽ लगला। सोझाँमे महार देखाइ पड़लै।सभ गोटे दौगबाक बदला झटकारि कऽ चलऽ लगला आ आस्ते आस्ते सभ गोटे सए किलोमीटर प्रति घण्टाक सामान्य गतिसँ चलऽ लगला।
महारकओइपारकनिये कालमेमहार आबि गेल। ऊँच महार। आस्था पुछलक-ओइपार जाएब कोना?
टुराकोस,मम्बा, एस्कीमो, तितली, टिकुली, कूकाबुरा आ पेंग्यूइन एक्के संगे हँसऽ लागल।एस्कीमो बाजल- टुराकोस भटरङ बला कियारीक वैज्ञानिक सभ लग रहैए,मम्बा असमानी बला कियारीमे सैन्य विभाग संग रहैए, हम नील रङक मकानक कियारीमे बच्चाआ विद्यार्थी सभक संग रहै छी, तितली हरियरका पाँतीमे वनस्पति शोध प्रयोगशालामे रहैए,टिकुली पीअर रङक पाँतीमे मालजाल, मनुक्ख, परी आदिपर शोधक प्रयोगशाला-सह-अस्पतालमे रहैए,कूकाबुरा संतोला रङक पाँतीमे मानसिक आ शारीरिक रूपसँ कमजोर मनुक्ख, परी, चिड़ै, जानवरआ वनस्पति सभपर शोध लेल प्रयोगशालामे रहैए। पेंग्यूइन परीलोकक बसिन्दाक लाल पाँतीमेरहैए। ओइपार गेनाइ हमरा सभकेँ सिखाओल गेल अछि।
तितली बाजल-ऐ महारक ओइपार वनस्पति खतमे जकाँ छै। हम ओतऽ किछु प्रयोग करब आ ओइ एकाधटा भागल वनस्पतिकगतिविधिकेँ नियन्त्रित करबाक प्रयास करब।टुराकोसबाजल- हमहूँ महारक ओइपारमे हेलीकॉप्टर आ आन यन्त्रक तकनीककेँ ओइ अति विलक्षण आ तीव्रबुद्धिबला मुदा अस्थिर बुद्धिबला भागल-चलैबला वनस्पतिक हाथमे नै जाए देब।टिकुली बाजल-मालजाल, मनुक्ख आ परीमे सेहो ओइ भागैबला-चलैबला वनस्पतिक लक्षण नै आबि जाए, से हम देखब।पेंग्यूइन-हमरा रानी परीलोकक बसिन्दाक लाल पाँतीमे कोनो तरहक संक्रमण वा आक्रमण रोकबा लेल पठेनेछथि। रानीसँ ककरो आइ धरि भेँट नै भेल छै, मुदा संदेश आएल छल।
कूकाबुरा खी-खी हँसैत बाजल- ई भागल वनस्पति महारक ओइपार हेलीकॉप्टरसँ कोनो तेहेन तकनीक नै निकालि लिअए जे ओइसँ ककरो नोकसान भऽ जाए आ ई परीलोक संकटमे पड़ि जाए। मानसिक आ शारीरिक रूपसँ कमजोर मनुक्ख, परी, चिड़ै, जानवर आ वनस्पतिक प्रयोग ओ सभ ऐ लेल कऽ सकैए, कारण हिनका सभकेँ ठकि-फुसिया कऽ ओ सभ अपन काज सुतारऽ चाहत।कूकाबुराकेँ हँसैत देखि दोसर सभ गोटेकेँ भरोस भेलै। ओ जखन गम्भीर होइए तँ सभ घबड़ा जाइए।कूकाबुरा आस्थासँ पुछलक- आस्था, अहाँकेँ मोन अछि जे महारक ओइपार कतऽ अहाँ हेलीकॉप्टर रखने रही?आस्था- हम?कूकाबुरा खी-खी हँसैत बाजल- हँ हँ, सपनामे। किछु मोन अछि?
आस्था- ओतऽ अन्हार तँ रहै, मुदा जखने हम हेलीकॉप्टर उतारैत रही तखने ठनका ठनकलै आ जोरसँ बिजलौका लौकलै, रेत सभ बुझेलै जे पघिल कऽ बहऽ लगलै। ओतऽ पघिलल बालुसँ शीसाक बड़का प्लेटफॉर्म बनि गेलै आ ओइपर हेलीकॉप्टर उतरि गेल। शीसामे हम अपन आ हेलीकॉप्टरक मुँह सेहो देखने रही। मुदा ओ तँ सपना रहै।टुराकोसबाजल- एतऽ सपना सत्य भऽ जाइ छै। मुदा ऐ लोकमे ठनका, बिजलौका?
कूकाबुरागम्भीर भऽ गेल- नै जानि ओ भागल-चलैबला वनस्पति की करत?
आस्था पुछलक-मुदा जँ ओ सभ एकाधे टा अछि तखन कोन चिन्ता।टुराकोसबाजल- एकाधे टा सँ डारि खसा कऽ कतेक रास चलैबला-वनस्पति बनि जाएत। मुदा महारक ओइपाररेत छै, तेँ सम्भव अछि जे ओतेक जल्दी तँ एकसँ एक्कैस तँ ओ सभ नहिये बनि सकत।
टुराकोसआगाँ बढ़ल आ एकटा गुप्त तरहरिक द्वार लग आबि कऽ ठाढ़ भऽ गेल। एकटा पैघ शिलाकेँ ओ कंगुरियाआंगुरसँ उठेलक।आस्था आश्चर्यमेपड़ि गेलि- तरहरिमे तरहरि!
तरहरिमेठीके सातटा तरहरि छलै। टुराकोस भटरङ, मम्बा असमानी, एस्कीमो नील, तितली हरियर, टिकुलीपीअर आ कूकाबुरा संतोला रंगक तरहरिक दरबज्जामे चलि गेल। पेंग्यूइन आस्थाकेँ इशारा केलकआ लाल रंगक तरहरिमे चलि गेल।पेंग्यूइनआस्थाकेँ कहलक- जेना रतिचर रातिमे घुमैत अछि आ दिनमे चोन्हरा जाइए, तहिना महारक ओइपारजाइ लेल हमरा सभकेँ विशेष उपकरण आ सुरक्षा उपकरण चाही। तखने हम अन्हारमे देखि सकब आओइ चलैबला-वनस्पतिक दिमागमे पैसि कऽ देखि सकब जे ओ हेलीकॉप्टर आ ओकर भीतरक समानसँ की-कीकरऽ चाहि रहल अछि।
आस्था आ पेंग्यूइन विशेष ड्रेस आ सुरक्षा उपकरण पहीरि कऽ तरहरिक गुप्त मार्गसँ बहराइ गेला तखने टुराकोस भटरङ, मम्बा असमानी, एस्कीमो नील, तितली हरियर, टिकुली पीअर आ कूकाबुरा संतोला रंगक तरहरिक गुप्त दरबज्जासँ निकलै जाइ गेला।सोझाँमे महारक ओइपारक अन्हारमे सभ किछु खाली-खाली छल।टुराकोस आस्थासँ पुछलक- आस्था, हेलीकॉप्टरक तकनीकी जानकारी कने विस्तारसँ दिअ।आस्था सभकेँसम्बोधित करैत बाजल- ऐमे चढ़ै-उतरैबला सीढ़ी होइ छै से तँ अहाँ सभकेँ बुझले हएत। हेलीकॉप्टरउतरै काल एकटा ढाँचापर उतरैए, जे हेलीकॉप्टरेमे लागल रहै छै। ओ बड्ड मजगूत होइ छै।धबसँ हेलीकॉप्टर नीचाँमे खसैए मुदा तैयो ओकरा कोनो नोकसानी नै पहुँचै छै। ई हवाइ जहाजसँकिछु मामिलामे बेशी कारगर होइए, अपन विशेष इन्जिन आ पंखाक मदतिसँ ई सोझे ऊपर माथे उड़ैएआ सोझे नीचाँ माथे नीचाँ उतरैए। हवाइ जहाज जकाँ एकरा उड़ै लेल दूर धरि दौगऽ नै पड़ै छै।
हेलीकॉप्टर एकटा विशेष ईंधनसँ चलै छै।कूकाबुरा गम्भीर भऽ जाइए आ संगे सभ कियो गम्भीर भऽ जाइए।आस्था उत्तर पूर्वी दिशा दिस आंगुर देखबैत कहैत अछि- सपनामे लागल रहए जे रेगिस्तानमे बिजलौका ओइ दिशामे खसल रहए।कूकाबुरा सभकेँ कहैए- ककरो अन्हारमे देखबामे कोनो दिक्कत तँ नै भऽ रहल अछि?सभ एकट्ठे बाजल- नै, ककरो कोनो दिक्कत नै भऽ रहल अछि।कूकाबुरा बाजल- तखन चलू ओइ दिस। जतऽ बिजलौका रेतकेँ पघिला कऽ शीसा बना देने छै, ओइ स्थानकेँ ताकू। कारण जखन हम सभ एक हजार किलोमीटर प्रतिघण्टाक गतिसँ दौगि सकै छी तखन ई हेलीकॉप्टर तँ एतए एक लाख किलोमीटर प्रति घण्टाक गतिसँ उड़त। ओ चलैबला-वनस्पति हेलीकॉप्टरक सभटा तकनीकक अलगसँ उपयोग कऽ सकैए, ओ ओकर ईंधन, ईंजन, पंखाक प्रतिरूप बना सकैए।
एक्सरे आदि उपकरणक प्रतिरूप बना सकैए। चलू…आ “चलू..” क शब्द सुनिते सभ दौग लगलाह।कएक घण्टा बीति गेल मुदा सगरो रेते रेत देखाइ पड़ि रहल छल। चमकैतशीसाक प्लेटफॉर्मसात घण्टाकबाद सभकेँ ओइ अन्हारमे एकटा शीसाक प्लेटफॉर्म देखा पड़लै।ओतै एकटाहेलीकॉप्टर ठाढ़ रहै। सभ गोटे दौगबाक बदला झटकारि कऽ चलऽ लगला आ आस्ते आस्ते सभ गोटेसए किलोमीटर प्रति घण्टाक सामान्य गतिसँ चलऽ लगला आ हेलीकॉप्टर लग आबि ठाढ़ भऽ जाइ गेला।टुराकोस, तितली आ टिकुली हेलीकॉप्टरक पाछाँ चलि गेल आ कोनो रस्ते भीतर पैसबाक ब्योँतमेलागि जाइ गेल।
आस्था बाजल-ऐमे सँ हेलीकॉप्टर नीचाँ उतरै काल जइ ढाँचापर उतरैए, से गाएब अछि। सीढ़ी गाएब अछि। गेटखोलल गेल अछि आ कियो ने कियो ऐ सभ समानक गहिंकी नजरिसँ निरीक्षण केलक अछि।तखने तितलीआ टिकुली भनभनाइत आएल आ संगे बाजल- एकटा ऊर्मि आबि रहल अछि बालुक ऊपरसँ।टुराकोसजे बड़ी कालसँ चुप छल बाजल- कोन दिशासँ।तितली आटिकुली संगे बाजल- उत्तर पश्चिम दिशासँ।सभ गोटेउत्तर-पश्चिम दिशा दिस भगला।तखने तितलीआ टिकुली सभ गोटेकेँ इशारासँ ठाढ़ होइले कहलकै। सभ अपन गति कम केलक आ फेर ठाढ़ भऽ जाइगेल। तितली आटिकुली किछु अकानलक। सभ कियो मरुस्थलक अवाज सुनलक। ई अवाज कखनो डरौन भऽ जाइ छलै तँकखनो संगीतक सुर बनि जाइ छलै। अही दुनू स्वर आ लयक बीच एकटा तेसर ध्वनि अकानबाक प्रयासतितली आ टिकुली कऽ रहल छल।
तितली बाजल- ह्वेलक पीठ बला बालुक ढिमकापर सँ किछु विभिन्न तरहक अबाज आबि रहल अछि। चलैबला वनस्पति ओतै अपन काज कऽ रहल हएत।आस्था बाजलि- ह्वेलक पीठबला बालुक ढिमका केम्हर अछि?टिकुली बाजल- एतऽ सँ उत्तर-पूर्व दिशामे।ओतऽ सँ उत्तर-पूर्व दिशामे सभ कियो दौड़ जाइ गेलाह।लगभग सात-आठ घण्टाक बाद दूरेसँ ह्वेलक पीठ सन बालुक ढिमका देखा पड़ल।टुराकोस बाजल- आब सम्हरि कऽ चलबाक अछि। एतऽ छोट-छोट ढिमकाक उड़लाक बाद ताल बनि जाइ छै। ओइमे कखनो काल पएर धँसि जाएत।आस्था पुछलक- दलदल जकाँ।कूकाबुरा खी-खी कऽ कए हँसैत बाजल- नै, तेहेन नै। एतऽ अहाँ ठेहुन भरि धँसब आ प्रयास केलासँ आसानीसँ पएर बाहर निकलि जाएत। खाली घबड़ेबाक नै अछि, से ध्यान राखब।
सभ फेर चलऽलगला। ह्वेलक पीठबलाबालुक ढिमकापर गाछ-बृच्छ सभ चारू कात पसरल छलै। ई देखि सभ आश्चर्यचकित रहि गेला।टुराकोसबाजल- चलैबला वनस्पतिक ई किरदानी अछि। किछु दिनमे ई गाछ-बृच्छ सभ सेहो चलऽ लागत।तखने लगपासक वनस्पति सभ आस्थाकेँ हाय-हेलो करऽ लगलै।आस्थाकेँकने अपरतीब लगलै। ई सभ गाछ-बृच्छ तँ बड्ड नीकसँ बाजैए। महारक ओइपारक गाछ बृच्छक पातहिलितो नै अछि, मुदा ऐ दिस तँ गाछक पात सभ हिलि रहल अछि।आस्था एकटागाछसँ पुछलक- चलैबला एकाधटा वनस्पति जे महारक ओइपार सँ आएल छथि, से कतऽ छथि?
एकटा बच्चा गाछ बाजल- ह्वेलक पीठक पुच्छी लग हुनकर महल छन्हि, सतरंगी महल, जतऽ पनिसोखा अकाससँ नीचाँ खसै छै। ओ हमर सभक राजा छथि।-ओतऽ गेनाइ ठीक हएत?, आस्थासँ सातो गोटे पुछलखिन्ह।आस्था उत्तर देलक- किए नै?
जँ मित्रतासँ गप भऽ जाए तँ झगड़ाक कोन खगता?आस्थाक संगे सभ गोटे ह्वेलक पीठक ऊपरसँ होइत आगाँ बढ़ि जाइ गेलाह।आधा घण्टाक बाद एकटा सतरंगी गेटक सोझाँमे ओ सभ आबि गेलाह जतऽ ह्वेल रूपी बालुक ढिमकाक पुच्छी नीचाँ जा कऽ खतम भऽ गेल छलै।चलैबला वनस्पतिक समानान्तर परीलोकजखने आस्था अपन सातो संगीक संग ओइ चलैबला वनस्पतिक समानान्तर परीलोकक दरबज्जा लग पहुँचल कूकाबुरा खी-खी कऽ कए हँसए लागल। सभ ओकरा हँसैत देखि प्रसन्न भऽ जाइ गेल। एकटा अलौकिक प्रसन्नता सभक मुँहपर आबि गेलै।
सभ अपन-अपन रंगक दरबज्जापर आबि गेल। पेंग्यूइन संगे आस्था ललका दरबज्जापर आबि गेल। ओकर सभक स्वागत कएल गेलै, एकटा चलैबला गाछक बच्चा स्वागत लेल बैसल छल। आस्थाकेँ लगलै जे एतऽ लोक हृदएसँ सोचि रहल अछि, मशीन नै हृदए काज कऽ रहल अछि।पेंग्यूइन संगे आस्था आगू बढ़ल।दूटा चलैबला गाछक बच्चा हुनका दुनू गोटेकेँ दूटा स्वागत कक्षमे लऽ गेल।आस्थाकेँ ओतऽ अपन खाइ पीबैबला समान, जे ओ सपनामे अनने छलि, देखा पड़लै। ओकरा लगलै जे ओ साँस लऽ पाबि रहल अछि।ओकरा लगलै जे ओकरा खूब जोरसँ भूखलागल छै।ओ ओतऽ राखल बिस्कुट आ आन खेनाइखाए लागल।फेर कने कालक बाद ओ खिड़कीसँ बाहरदेखलक।ओतऽ एकटा बिजलौकासँ पघिलल शीसाकबड़का मैदानमे ओहने छोट-छोट हेलीकॉप्टर ओकरा देखा पड़लै, जेहन हेलीकॉप्टर आस्था सपनामेअनने छली।
चलैबला वनस्पति पायलट सभ ओकरा उड़ा रहल छल आ नीचाँ आनि रहल छल।तखने ओ छोट वनस्पतिक चलैबला बच्चा सूचना दैत बाजल- दुनू राजा एतऽ अहाँसँ भेँट करै लेल आबि रहल छथि।दुनू राजा किछु कालक बाद एला। दुनू वनस्पति रहथि, सोचैबला-चलैबला।आस्था हुनका सभसँ पुछलक- की अहाँपरीलोकक रानीकेँ खतम करैबला छी?
परीलोककेँ नष्ट करैबला छी?
दुनू राजा बजला- कोनो परीलोक नैछै आ नहिये कोनो रानी ओतऽ छै। की अहाँकेँ रानीसँ भेँट कराओल गेल छल?
आस्था बाजलि- नै, से तँ भेँट नैकराओल गेल छल।दुनू राजा बजला- ओतए किछु विक्षिप्तवैज्ञानिक सभक राज भऽ गेल छै। हमरा पता चलल, तेँ हम महारक ऐपार आबि गेलौं।
ऐ कात ओ सभ माहुर सभ सन पदार्थक अवशेष फेकै छथि आ ई क्षेत्र एकटा रेगिस्तान बनि गेल अछि। मुदा हमर सभक ठाढ़िसँ आब जीवन पसरि रहल अछि। आब अहूँ सभक देहसँ सातो दरबज्जामे आठ तरहक जीव पसरत। अहाँ लड़ाइ नै वार्ता चुनै लेल अपन संगी सभकेँ प्रोत्साहित केलौं, से हम दूर-संचालित एक्सरे-कैमरासँ देखि रहल छलौं। ई तँ समानान्तर सुधार गृह मात्र अछि।कनी कालमे दुनू राजा चलि गेला।आस्था सोचए लागल- ई सभ तँ नीकलोक छल। आस्था ओइ छोट वनस्पतिक चलैबला बच्चाकेँ पेंग्यूइनकेँ बजा कऽ आनै लेल कहलक,फेर किछु सोचि कऽ मना कऽ देलक।आस्थाकेँ निन्न आबए लगलै। ओ सोचएलागल जे कोना सभ ऐ तरहरिक छद्म परीलोक आ ओकर समानान्तर सुधार गृहसँ बाहर जाए।
आस्था चाहलक जे ओकरा निन्न आबै आ सपना आबै। सभ महादेशक धोधरि बन्न भऽ जाए आ विक्षिप्त वैज्ञानिकक कथित परीलोक खतम भऽ जाए। आ तखन समानान्तर सुधार गृह अपने खतम भऽ जाएत।आस्था सपनाए लागल। समानान्तर सुधारगृहक दुनू राजा सपना पठेने रहै।आ आस्था चन्ना गाछी फेरसँ पहुँचिगेलि। सपना सत्य होइ छै, आ से भेलै। धोधरि बन्न भऽ गेलै। आब कोनो माल-जाल, चिड़ै निपत्तानै होइ छै।…..बा: ओम।मुदा ओम तँ सुति गेल छल। कतऽ धरिखिस्सा सुनलक से काल्हि रातिमे पुछबै- ई सोचैत बा सेहो सुति रहली।
रुइ के खेती केनिहार कृषक लोकनि चिन्तित छथि। पछिला बर्ष उपजा बहुत कम भेल छ्ल।
सम्प्रति गृष्म काल अछि, रूइ के बीयाक बाँग करवाक उपयुक्त समय। परञ्च एहि सब गाम मे स्थानीय जैविक बीया प्रचुर मत्रा मे उपलब्ध केनाइ तऽ कठिनाह अछि। की करवाक चाही?, की नहि करवाक चाही?
एहि बात लऽ के विजय बाबू चकित भs रहल छथि। "हमरा सब लेल बड़का समस्या अछि"।
नविता कहलनि जे "बीया तऽ ढ़ेर उपलब्ध अछि बाजार दाम पर।" केतकी कहलनि जे ओहि बीया के उगवैक लेल तऽ कीटनाशक आओर रसायनिक खाद सभक जरूरत पड़त" विजय बाबू बजलाह जे "हम सब तऽ ओहेन बीज चाहैत छी जे अपना सब ओतय नीक जकाँ उपजे, जे बीज अपन सभक माटि अओर वातावरण लेल सर्वोत्तम होइक।"
ताहिपर, सुरेश बाबू कहलनि जे "की करक चाही?
की नहि करक चाही?"
हमरा सब लेल ई तऽ बड़का समस्या अछि।
नविता अओर केतकी स्त्रीगण कृषक समूहक सदस्या छथि।ओ लोकनि एहि विषय पर बैसार केलनि। ओ लोकनि ग्राम प्रधान सँ सम्पर्क केलनि।ओ लोकनि कृषक लोकनिक समूह सब सँ बात केलनि।
"की करक चाही?
की नै करक चाही?
सभ एहि प्रश्न  लऽ चकित छथि।" हमरा सभ लेल ई पैघ समस्या अछि।
बहुत दिन एहि प्रसंग पर बात केलाक उपरान्त, सभ खुश लागि रहल छथि।"हम सब जनैत छी जे की करक चाही", नविता बजलीह।"समस्या ओतबो पैघ नहि अछि। हम सब एकटा बैंक के शुरुआत करब" विजय बाबू पुछलनि "बैंक कोन तरहें मददि करत।""पाई वाला बैंक नहि, बीजक बैंक," केतकी कहलनि।
कृषक लोकनि बीज बैंक शुरु करबाक हेतु सब एक सँग हेताह। हुनका लोकनिक अपन अपन घर मे जे थोड़ेक बीज हेतनि ओ जमा क देथिन।
एक टा बीज बैंक ओहिना काज करैत अछि जेना एक टा बैंक!बैंक मऽ लोक अपन- अपन टका जमा कs कऽ बचत करैत छथि। बीज बैंक मे, कृषक लोकनि  बीज बचत करैत छथि!
पुरना बीया स्थानीय बीयाआर्गेनिक बीया  रुइक बीया
सुमति एक कीलो रुइ के बीया बैंक सँ कर्ज लैत छथि। नविता सावधानी पूर्वक ओकरा एकटा रजिस्टर मे दर्ज करैत छथि। कृपा एक कीलो धानक बीया बैंक मे जमा करैत छथि। केतकी सावधानी पूर्वक बीया के एक टा डिब्बा मे संग्रहित करैत छथि।
बीया बाँग होइत अछि आओर ओकरा पानि सँ सिंचित कैल जाइत अछि। मौनसुन अबैत - जाइत अछि।
ई कटनी के समय अछि!
एहि वर्ष कृषक लोकनि के रुइ फसल के उपजा बढ़ियाँ भेलनि अछि।  अपन संगी -साथी सँग ओ लोकनि आयोजन कs खुशी मनबैत छथि।
सुमति के रुइ बीजक उपजा सँ लाभ अधिक होइत छनि। डेढ़ कीलो रुइ के बीया बैंक मे जमा कय, ओ अपन बीजक कर्ज ब्याज समेत चुका दैत छथि। केतकी ओकरा सावधानी पूर्वक रजिस्टर मे नोट क लैत छथि। नविता सावधानी पूर्वक बीया के डिब्बा मे संग्रहित कs राखि लैत छथि।
आब बीज बैंक मे ढेरक ढेर बीया अछि। अगिला सालक बीया हेतु।अगिला साल दर सालक बीयाक आवश्यकताक पूर्ति हेतु। रुइ कृषक लोकनिक हेतु आब ई पैघ समस्या नहि रहल। कारण हुनका लोकनिक बीज बैंक बड़ पैघ भऽ गेल अछि। आब बीया सब ठाम उपलब्ध अछि, बैंक मे, खेत मे आओर ठाम ठाम!
बीज बैंकर भोजन हेतु अन्न अओर कपड़ा हेतु रुइधागा बास्ते। हमरा सब के जरुरत पड़ैत अछि बीया कs, परञ्च बीया हेतु अधिक खर्च भऽ सकैत अछि। एकटा बीया होइत अछि संकर किस्म के बीया जे फेर सँ रोपल नहि जा सकैत अछि अओर ओकरा कटनी उपरान्त फेक देल जाइत अछि। किछु ओहेन बीया होइत अछि जकरा उपजाबैक लेल किछु रसायन आवश्यक होइत अछि। ई सब बीया होइत अछि आनुवांशिक रुपेण परिष्कृत। किछु ओहेन बीया होइत अछि जे दुनियाक दोसर हिस्सा सँ उपलब्ध होइत अछि आओर जे अहाँक क्षेत्र मे उपलब्ध माटि लेल उपयुक्त नहि।
स्थानीय आओर आर्गेनिक बीया के उपजा हेतु बचत केला सँ, कृषक के बाजार सँ नै बीया खरीदबाक प्रयोजन  पड़तनि आओर नै रसायन के  प्रयोजन। नियमित बैंक जकाँ, ओ लोकनि बीया जमा क सकैत छथि। ओ लोकनि कर्ज रूप मे बैंक सँ बीया लऽ लेता आओर उपजा बाद ओकरा  चुकता कs सकैत छथि किछु अलग सँ बीया, ब्याज रुप मे दैत।
ई किस्सा प्रेरित अछि अपन भारत देशक उड़िसा राज्य स्थित  भिमडाँगा गाम मे अवस्थित माँ  लंकेश्वरी बीज बैंक सँ। चेतना आर्गेनिक नामक एक टा समूह अछि। ओ समूह  कृषक लोकनि के सहायता बीज बैंक प्रारम्भ करबाक लेल संगहि रुइ के बीया आ अन्य फसलक बीया ओहि बैंक मे जमा करैक लेल केलनि।
बीज के बचत उद्येश्य सँ भारत आओर दुनियाक अन्य देशक कृषक लोकनि, बीज बैंकक स्थापना हेतु एक दोसराक सँग आबि गेल छथि। ओ सब बैंक अधिकतर, महिला द्वारा संचालित  होइत अछि। ओहि महिला सब कें बीज बैंकर वा बीज रक्षक कहल जाइत अछि, कारण ओ लोकनि बीज के रक्षा करैत छथि।
दुनियाक बीज हेतु सेहो एक बैंक अछि आओर ओ शीत एवम दुरस्थ आर्कटिक क्षॆत्र मे अछि। ओ बैंक "स्वलबार्ड ग्लोवल सिड वाउल्ट" नाम सँ  जानल जाइत अछि। ओतऽ सँ अहाँ सम्पूर्ण दुनियाँक 830000 प्रकारक बीज  प्राप्त कs सकैत छी।
-
धूमधड़का!
धूम धड़ाका!
धूमधड़ाका!
धूम!अनगिनतभेड़सभ हुनकर पसिंदक मोहिन वृक्षक आस-पास मिमियारहल रहै, जखन किदिची ओही वृक्षक बेसऊंचाईवला डाढ़ि पर ठेहुनकबलें लटकल झूलि रहलरहथि। हुनकासँ बाजी लगबयवला हुनकरतीनू भाई मोटका डाढ़िवलावृक्ष पर चढ़यमे लागलरहथि।
'दिची!'
चीड़, बाँज, देवदार आओर मोहिन वृक्षकजंगलमे हुनकर दादा माने पिताकसोर करबाक आवाज़ गूँजि गेलन्हि। 'आउ हमरा संग, नदीक ओहि पार, दाईमाँ'क घर।' खच्चर पर हुनकर सभक बहुत रासकाजक समान लादल रहैन्ह। 'चलू ,आउ हमरा संगमे।बच्चासभ ,भेड़ हाँकि ठीक ठाक घर पहुँचादेबै।'
'हमरासभकेँअपना संग नहि लऽचलब कि?
'श्याम रूसैतबजलाह। 'अगिला बेर,' दादा कड़गर स्वरमे बजलथि। 'दाईमाँ क मोन आइ-काल्हि बहुत ख़राब छन्हि। दिची किछु दिन ओतहि रहतीह आ हुनकर पहिने जकाँ स्वस्थ होय धरि देखभाल करथिन्ह।'
दादाखच्चरक रास पकड़ि ओकराठेहुन धरि गहींर नदीकधार पार करयलथि। दिचीअपन घाघरा हाथसँ ऊपर उठा समेटि लेलन्हि , जाहिसँ ओ सरलतासँ चट्टानसभपर कूदि-कूदि धारपार कए सकथि। सर्दबरफ़वला पानिमे पएर पड़यसँ हुनकरटड़वा कनकनाय लगलन्हि। तखनहि हुनकर पएर पिछड़लन्हि आओ छपाकसँ पानिमे खसि पड़लीह।
'सम्हारि कए !'
लगहिमे माछ पकड़ैत हुनकर काका सावधान कयलथिन्ह।तहिखन अचानक नदीमे पानिक बहाव तेज भऽ गेलै। देखैत-देखैत नदी उफनय-गरजय लागल , आओर ओ सभ भयानक बाढ़िमे फँसि गेलथि। काका दिचिक बाँहि पकड़य लेल दौड़लाह।
हुनकरबामा पएर बहावक संगगुड़कैत आएल चट्टानक बीचमेफँसि गेलन्हि। नदीक उफानमे दादाधुंधियाएल देखा रहल रहथि,आओर हुनकर आवाज़सेहो पानिक तेज हल्लासँ दबिगेल रहैन्ह। तेज बहावमे फँसिकएखच्चर कोनहु तरहेँ पएर जमयबाक प्रयासकरय आओर हेलैत दोसरकात पहुँचल। जखन कि ओकरापर लादल सभटा समानपानिमे दहा गेल रहै।
ढीठ चट्टानसँ दिचीक पएर छुड़यबा लेल कोनहु पहलवान जकाँ जोर लगबैत काका, बहुत मुश्किलसँ अपन पएर जमयने रहथि। मटमैल पानिसँ भीजलाक बादहु ओ अपन पूरा हिम्मत जुटा दिचीकेँ बाहर निकाललन्हि। हुनका अपन मजबूत कन्हा पर लादि सीधे हुनक माय लग पहुँचएलथि। बेहोश भेल अपन बेटीकेँ देखि-देखि कए हुनक माय कानथि। दिचीक बामा पएर दर्दसँ एना फाटल जा रहल रहैन्ह जेना कि हजारक-हजार सुईया चुभैत होय। हुनका कँपकँपी लागि रहल रहैन्ह आओर ओ फेरो बेहोश भऽ गेलीह।
दिचीकेँहुनकर घरबराएल माय लग छोड़िकाका घुरि गेलाह दादाकेँताकय लेल। मुदा दादाघर नहि घुरलाह। जखन हुनकरशव नदीसँ निकालि घर आनल गेलतखन दिचीक हृदयकेँ भयक दुष्ट चांगुरजकड़ि लएलक। दिची खेलक समान बनबयवला ओहि कम्पनीक संबंधमे नीकसँ जनैत रहथि जे क्रिकेटक बल्ला आओर खेलक अन्य समान बनएबाक लेल चीड़, बाँज, देवदार आओर मोहिन वृक्षक उपयोग होएत छै। ई लोकसभ जंगल किएक काटि रहल अछि?
कि ओकरा सभकेँ देखाय नहि पड़ैत छै जे एना करयसँ पहाड़ फाटि जाएत छै आओर ओकर चट्टान खसि नीचाँ आबि जाएत छै?
कि ओकरासभकेँ नहि बूझल छै जे पहाड़ फाटय सँअचानक बाढ़ि अबैत छै जे पहाड़ पर रहनिहार असहाय लोकसभकेँ दहा लऽ जाएत अछि?
ओहिने बाढ़िमे तऽ दादा ...आओर दिचीक बामा पएर चलि गेलैन्ह। आब ठेहुनसँ नीचाँ हुनकर पूरा पएर सुन्न छै।
कि दिची नदीक ओहिठंडा बरफ़वला पानि कहियो बिसरिसकतीह?
हुनका अहुखन लगैत छन्हि जेबरफ़वला पानि हुनकर कानमेभरल जा रहल हुअय,नाकमे घुसल जा रहलहुअय, हुनकर आँखिकेँ धुंधियबैत माथक ऊपर सिमटिकएकहियो छुटकारा नहि देत।
मुदानहि , काका कहय छथिन्हजे हुनका नीक सोचबाक चाही।नीक गप पर ध्यानदेबाक चाही। एहिसँ हुनकर भीतर साहस जागतआओर एकटा एहन जोशजनम लेत जाहिसँ हुनकरसभटा भय पिघलि बहिजाएत। फेर हुनकर मायआ भाईसभ सेहो तऽ छथिन्हे।काका आओर काकी सेहोहुनकर सभक ध्यान रखैतछथिन्ह। हुनका दुनूकेँ अपनधीया-पुता नहि छन्हि।
दिची अपन काकाकेँ अपन पिता जकाँ मानैत रहथिन्ह। किंतु ओ काकीकेँ मायसँ कहैत सुनलथि, "आहाँक दिअर नीक लोक छथि मुदा जे चीज हमरा कष्ट दैत अछि ,ओ छै हुनक जुआ खेलाएबक आदति। ई एक एहन लुतुक छै जे ककरो बना-बिगाड़ि सकैत अछि ,आओर हमरा सभक हालति लगातार खराबे भेल जा रहल अछि"काका आओर जुआरी!
अरे बाप रे!
एना केना भऽ सकैत छै। दिची चकित रहि गेल रहथि। दिन बीतैत रहल। दिची आओर हुनक परिवारक जिनगी नब ढर्रा पर चलि पड़ल।
एक दिन दिची अपनपसिंदक मोहिन वृक्ष पर चढ़ल रहथिकि हुनकर नजरि वृक्षक नीचाँअपन घरक बैसाखी परपड़ल। काका एकरा अहीविशाल मोहिन वृक्षक डाढ़ि सँ बनयनेरहथि। 'हमरडाढ़ि पातर अछि आमोट सेहो, नम्हर अछि आ छोटसेहो'... हुनका लगलन्हि जेना वृक्ष हुनकरकानमे फुसफुसाकए कहि रहल हो, 'मुदा मजबूतीमे हमरासँ आगू जंगलमे केयोनहि अछि।' दिचीआओर ऊंच चढ़ि गेलीह, जतय स्तंभसँ एकटा ऐँठल डाढ़िनिकलल रहै। ओ एकटाचिड़ैयक खोंतामे झाँकि देखलन्हि, एक सीधमे जाएतचुट्टीक रस्तामे आँगुर फेरलन्हि आओर मोहिन पातकठंडा आ ताजा सुगंधिकेँ अपन साँस मेभरि लएलन्हि। 'आहाँ हमर छीमोहिन। काका कहय छथिजे हमहूँ अहीं जकाँ छी।याक जेना जीवट। एहिबैसाखीक सहारें हम येती* जकाँबनि जाएब -दमगर,तेजगर आफ़ुर्तीवला।'*येती: कथित तौर पर एशिया के हिमालय पर्वत श्रृंखला में रहनेवाला एक वानर जैसा प्राणी
'अरे दिची!
सभगोटे बैसार लेल जमा भेल अछि।' श्याम जोरसँ आवाज लगयलन्हि। दिची बिजुरीक फ़ुर्तीसँ वृक्षक स्तम्भक मदति लैत सरसराइत नीचाँ उतरलीह आ अपन बैसाखी उठा श्यामक पाछू-पाछू ओहि स्थानक दिसि चलि पड़लीह जतय ग्रामीणसभ जमा भेल रहथि। गामक पैघ बुजुर्ग गौरी, एकटा पैघ आ छायावला वृक्षक नीचाँ माटिक छोट सिन चबूतरा पर बैसि रहलीह।
'हम अनपढ़ सही बुधियारछी,गौरी बजलीह। हमसरकारकेँ अपन अमूल्य वृक्षनीलामीमे कोनहु कंपनीकेँ नहि देबय देबै।जखन ठेकेदार चाँद कुल्हड़ि लएनेअपन लोकसभ संग आओत, तखनहम जंगल पहुँचि चीड़,देवदार आ मोहिन वृक्षसँलिपटि जाएब। कोनहु तरहक हिंसा नहिकरबाक छै।'  ग्रामीणसभकफ़ौज़ चिपको आन्दोलनक नारा लगबैत जंगलमेघुसि गेल। दिची अपनढोलक संग लऽ लेलन्हिजाहिसँ ओ रबड़क गेंदजकाँ उछलैत-कूदैत बच्चासभक नाराक ताल संग तालमिला जोश भारि सकथि।धूमधड़ाका !
धूम धड़ाका !
धूमधड़ाका !
धूम !
"किछै जंगल केर उपकार?"
दिची जोरसँ आवाज लगयलन्हि। "माटि, पानि आओर बयार। माटि, पानि आ बयार, जीवितरहबाक अछि आधार।"हुनकरपाछू उछलैत-कूदैत चलि रहल बच्चासभएक स्वरमे बाजथि।
किन्तुकुल्हड़िसँ युक्त वर्दी पहिरने लोकसभक समूह हुनकरसभक सामनेरहय। भारी-भरकम, कद-काठीवला ठेकेदार चाँद एकटा ऊंचसन जगह ठाढ़ भेलहुनकासभकेँ कठोर आवाजमे एक-एक वृक्ष परबजाप्ते खड़ियाक घोलसँ काटबाक चिह्न लगबैत निर्देश दऽ रहल रहैक। तामसेविषाए ग्रामीणसभमे अफरा- तफड़ी मचल रहै।वृक्षकाटय लेल आएल समूहपर भारी होएबाक प्रयासमेओकरासभकेँ देखा-देखाकए अपनढोल पीटैत चिपको आन्दोलनक नारा लगा रहलरहथि। "लिपटिजाउ वृक्षसँ, कटयसँ एकरा बचाउ, अपनपहाड़क सम्पत्ति ई,लुटायसँ पहिनेबचाउ!"
धूमधड़ाका!
धूम धड़ाका!
धूमधड़ाका!
धूम!
मुदाग्रामीणक नारेबाजीक ठेकेदार चाँद पर कोनहुअसरि नहि भेल। जखनकुल्हड़ि लएने ओकर मजदूरसभबसमे बैसि ओतयसँ जारहल रहै ,तहियो ओदाँत देखबैत दुष्टई हँसी हँसि रहलरहय। अगिला दिन किछु बेसीचहल-पहल रहै,कियैकतऽ गामक पुरूखसभ जयबाकतैयारी करैत रहथि। दूरघाटीमे सरकारक दिसिसँ एकटा सिनेमा देखाओलजा रहल रहै। पुरूखसभकेँ आनय लेल ट्रकपठाओल गेल रहै- हुनकासभकेँ अचानक एहन नीक अवसरभेटल रहैन्ह,जकरा केयो छोड़यनहि चाहैत रहथि। किएक तऽ एहिइलाकामे सिनेमा देखबाक अवसर कमहि भेटैतरहै। महिलासभ करघा पर बुनाईआ अन्य घरेलू काजमेव्यस्त रहथि। गामक स्कूलमे हलचलरहै। बच्चासभ स्लेट पर गाछ-वृक्षबना रहल रहथि, चिपकोआंदोलनक नब-नब नारारटि रहल रहथि। "पृथ्वीअपन ,पानि अपन , ईजंगल सेहो अपन विरासत,पुरुखासभपोसल एकरा, करबाक अछि एकर हिफ़ाजत।"धूमधड़ाका!
धूम धड़ाका!
धूम  धड़ाका!
धूम!
स्कूलकछुट्टी भेलाक बाद दिची आओरहुनक भाईसभ जंगलमे चरयबाक लेल जाएत रहथि।गामक दोसर बच्चासभक संगओहोसभ चीड़ ,देवदार,मोहिनआ अन्य वृक्षसँ लिपटिजायथि। जखन सूरज डूबयलेल होय ,तखन जाकऽ हुनकर सभक जोश किछुकम होयन्हि। आओर बच्चासभ माथपर जारनिक बोझ लऽ अपनघरक बाट धरथि। दिचीअपन आँखि मुनलन्हि आअपन प्रिय वृक्षक सहारा लैत ठाढ़ भेलीह। ओकर नरम-मुलायम पातकेँछुअयसँ हुनका खूब शान्ति भेटन्हि।आओर ओकर चिक्कन छालसँअपन गालकेँ शीतल अनुभव कराबथि। हुनका अनुभव होयन्हि जे ओ वृक्षहुनक कानमेकिछु कहि रहल हुअय।
'हमरमोहिनक वृक्ष हमरासँ अलग नहीं हुअय।' समय जेना थमि गेलहोय। जेना पूरा संसारमेसभकिछु ठीक चलि रहलहो।
किंतुशांतिमे डूबल वृक्षक बीचअचानक हलचल भेलै। ओकरहृदयमे बनाओल खोंता सँ चें -चेंकरैत सुग्गासभ अपन हरियर हरियर पाँखिफड़फड़बैत उड़ि जाय लागल।वृक्षक नीचाँ उगल घासमे फुदकैतलुक्खीसभमे अफरा-तफरी मचिगेलै, जखन चिंचियाइत ब्रेकलगय संग एकटा बसबड़का चट्टान लग आबि रुकल।थालसँ सनल बस रुकितेगर्दा आ माटिसँ झँपागेल। पातक ओटसँ दिचीझाँकि देखलन्हि।  एककबाद एक बससँ निकलैतआदमी पाँती बना आगू बढ़िरहल रहथि। हहुनकर खाकी वर्दी सिमसिमायलरहैन्ह ,आओर जखन ओसभ चीड़,देवदार आमोहिन  अन्यान्यवृक्ष दिसि बढ़ि रहलरहथि तऽ हुनकरसभक कुल्हड़िकधार चमचमा रहल छलन्हि। अंतमेनिकलल भारी-भरकम देहवलाचाँद ठेकेदार भालूक चालिमे आगू बढ़ल। ओकरसभकडेगक आवाजसँ घाटी गूँजि रहलरहै।
धड़धड़, धड़धड़, धड़ाक!
धड़धड़, धड़धड़, धड़ाक!दिचीकहृदय ढोल जकाँ धड़किरहल छलन्हि। 'हमरासहयोगक आवश्यकता अछि। दिची एम्हर-ओम्हर तकलन्हि। फेरो हाथ बढ़ाकएबैसाखीकेँ बाँहिक नीचाँ दबयने खट-खट करैतघर दिसि तेजीसँ विदाभेलीह। 'माय' घर पहुँचैत देरी ओ हाँफेतसोर कएलथिन्ह। मायतेजीसँ बाहर अयलीह आओरदिचीकेँ अपन बाँहिमे भरिलएलथि। दिची होलिकादहनक आगिलगाओल लकड़ी जकाँ मायकबाँहिमे ढहि गेलीह।
'मायहमर मोहिन वृक्ष!
ओ सभ ओकराकाटि रहल अछि।''के?
हमर बेटी!
ठीकसँ कहू!
लियऽ पहिने पानिपीयू!'
'ओ सभ माय!
जेपैघ सन कुल्हड़ि लऽआएल अछि। धारदार कुल्हड़िवलाहृष्ट-पुष्ट आदमीसभ!'
'अरेबाप रे!
ठेकेदारक आदमीआबि गेल वृक्ष काटयलेल। जल्दी, किछु करय पड़त!'
'आहाँएतहि रुकू, माय!
हम सभगोटेकेँ जमाकरैत छी,' हँफैत-हँफैतअपन छाती तनैत दिचीबजलीह।  जल्दीयेमहिलासभ आओर बच्चासभ गरदनिमेढोल लटकौने घर सँ बाहरआबि एकठाम जमा भऽ गेलथि।'अपनासभकेँकिछु करय पड़त। ईठेकेदार चाँद एहन चालिचललक जे पुरूखसभ एतयसँचलि जाय,' माय अपनफंतूक केर छोर आँगुरपर लपटैत बजलीह। 'बिनु कोनहु पुरुखपात्रकेँ अपनासभ ओकरा केना रोकिसकबै?'
'अपनासभदेखा देबै जे अपनासभकि छी!
मुदा ध्यानरहे जे खून-खराबाएको रत्ती नहि होय!'
मायकसभसँ पुरान सखी, गामक बुजुर्गगौरी काकी बजलीह। दिचीकहृदय ढोलक केर हरेकथाप पर जोशसँ भरिरहल छलन्हि।
धूमधड़ाका!
धूम धड़ाका!
धूमधड़ाका!
धूम !
'चिपकयजाउ ओ जोरसँ बजलीह!
वृक्षसँलिपटि जाउ!'
महिलाआ बच्चासभ सेहो वृक्षसँ लिपटिजोर-जोर सँ नारेबाजीकरय लगलथि। सभ एतेक जोरसँ चिचियैलथिजे गला दुखाय लगलन्हिआओर गरमा-गरम मलाईमारचाहक ज़रूरति  बूझिपड़लन्हि।
चीड़, देवदार, मोहिन आओर अन्यान्य दोसरवृक्षक कनबाक आवाजसँ जेना जंगलक शांतिभंग भऽ रहल होय।'कि छै जंगल केरउपकार?'
दिची आवाज़ लगाबथि!
'माटि,पानि  आओरबयार!'
महिला आ बच्चासभ संगमेआवाज़ लगेलन्हि।जे-जे वृक्षकेँकाटल जयबाक रहै, ओकर छालकेँखुरचि चिह्न बनाओल गेल रहै। एहनघा जे कहिओ भरयवलानहि रहै। 'हमरमोहिन!
तोहर बिनु हमकोना रहब?'
दिची कँपकँपैत आँगुरसँवृक्ष पर बनल ओहिचिह्नकें मिटायबाक चेष्टा करथि। 'आहाँसभहमर मोहिनकेँ नहि काटि सकैतछी', दीची कठोर होएत बजलीहआ अपन बाँहि सँवृक्षक देहकेँ घेर लेलथि। 'हटिजाउ!'
ठेकेदार चाँद ओकरा झटकिदूर हटबैत गरजल। दिचीपलटिकेँ जमीन पर पएरपटकलथि। बाजक दृष्टिसँ ओकुल्हड़ि लएने मजदूरसभकेँ गौरसँदेखि रहल रहथि। जहिनाओ एकटा वृक्षक ओटलऽ नुका रहल एकव्यक्तिकेँ घूरि तकलथि,ओआँखि नीचाँ कए लेलक। दिचीक आँखि पसरल रहि गेल। 'काका!!!!'
जंगलमेसन्नाटा पसरि गेलै। काकाकपकड़ि ढील पड़ि गेलैन्ह। आ हुनकर हाथसँ कुल्हड़ि छुटि खन्न आवाज़करैत जमीन पर खसिपड़ल। 'जुआमेहारबाक कारणसँ हमरा पर कर्जचढ़ि गेल अछि। ऊपरसँकाज सेहो छूटल अछि....', काका जवाबमे बजलाह। दिचीआ हुनक भाईसभ दौड़िहुनका लग पहुँचलथि आहुनकासँ लिपटि गेलथि।
'काकाहमसभ काज करब आओरआहाँक कर्ज उतारयमे मदतिकरब। हम शॉल बुनबआ ओकरा बेचि पाइकमायब,' दिची बजलीह। 'हम साबुनक कारखानामे काज करब,' रामबजलथि। 'हम पनचक्की पर काज कएपाइ कमायब,' श्याम बजलथि। काकाकमाथ झुकि गेलैन्ह, आओरहुंकार आँखि डबडबा गेलैन्ह।ओ अपन वर्दीवला कमीजउतारि फेंकि देलैन्ह आओर दिचीक ढोलकउठा लेलैन्ह। धूमधड़ाका!
धूम  धड़ाका!
धूम धड़ाका!
धूम!
'कि छै जंगल केरउपकार?'
काका दिची संगमिलि आवाज़ लगयलन्हि। 'माटि,पानि आओर बयार', महिलाआ बच्चासभ मिलि आवाज लगयलथि।
'बुड़बकलड़की!
एहि जंगलमे मकानकलकड़ी राल-रेजिन भेटैतछै, जकर बदलामे विदेशसँधन भेटैत छै!
जल्दीकाटह एहि वृक्षसभकेँ!'
ठेकेदारचाँद सभक गप काटिअपन गप कहलक!
'ई सभटा वृक्षकेँ काटह  - चीड़,देवदार, मोहिनसभटा।''नहि, नहि, नहि, नहि काटू!'
अपन वृक्षसँ लपटायल दिची बजलीह। 'ठीककहैत अछि ई!'
काकाबजलथि। एकटाआओर मजदूर अपन कुल्हड़ि जमीनपर खसा देलकै।  फेरो दोसर खसयलक। एक-एक कऽ सभटामजदूर कुल्हड़ि चलयबाक बदला ओतयसँ चलिदेलक।
धूमधड़ाका!
धूम धड़ाका!
धूमधड़ाका!
धूम!
'चिपकयजाउ!
वृक्षसँ लिपटि जाउ!'
दिची आवाज़ लगयलथि।दोसरलोकसभक आवाज सेहो चीड़,देवदार, मोहिन आ आन वृक्षकबीचमे गूँजि उठल। भरिगरआवाज।  नारालगबयसँ सभक गला बैसिगेल रहैन्ह। "जँई जंगल काटल जाएततँ अपनसभक गामक सेहो अंतभऽ जाएत,' माय बजलीह। एकटापैघ सन वस्तु आकाशकआगू धब्बा बनि छा गेलै।बिजुरीसन तेज आ पहाड़सन शरीरवला ठेकेदार चाँद ग्रामीणक सामनेआएल। तामसे मुट्ठी बान्हि हाथ हिलयलक, फेरोजमीन पर पएर पटकैतओ तेज डेगें ओतयसँचलि गेल।
दिचीदुनू हाथकेँ एक-दोसरामे कसिदबयलन्हि आओर एकटा दीर्घसाँस भरलन्हि। हुनका विश्वास नहि भऽ रहलरहैन्ह जे कुल्हड़ि लऽआएल मजदूरसभ चलि गेल।  'अपनासभजीत गेलहुँ,'माय बजलीह। 'अपनचिपको आन्दोलनकेँ देशक प्रत्येक हिस्सामेल जाएब।' 'चिपकू, वृक्षसँ लिपटू, 'महिला आ बच्चासभ मिलिआवाज लगयलन्हि। लोकसभक पएर थिरकि उठल।तड़वासँ ताल दिअय लागल।बाँहिमे बाँहि देने, जीतक खुशीसँ झूमिउठल। मोहिनवृक्ष हवामे झूमि उठल। दिचीअपन गाल ओकर शीतलछाल पर टिका देलन्हि।सँझुका शीतल हवामे लहराएत-सरसराएत मोहिनक मुलायम पात ओकर गालसहलाबय लगलै। "हमहूँअहीं जकाँ छी दमदारआ जानदार...... येती जकाँ आओरयाक जकाँ विश्वाससँ भरल।
किछुनब शब्द :-फंतू-एक प्रकारक शॉल जकरा भोटियामहिलासभ अपन माथ परएहि तरहेँ बान्हय छथि जे दूटा जेबी जकाँ बनिजाएत छै। याक- ऊँच पहाड़ पर पाओलजायवला, नमहर रोइयाँवला पालतूजानवर। येती- एकटा काल्पनिक भीमकाय वनमानुष। धारणा छै जे येतीनेपाल आ तिब्बतक हिमालयपर्वत पर रहैत अछि।
संदर्भग्रंथ:-एहनछपल पोथीसभ या सामग्रीक सूचीजकर उपयोग लेखक एहि कथालिखयमे कएने छथि। एहिकथाक संदर्भ ग्रंथ एतय देल गेलअछि :-१.
अनक़्वाइट वुड्स : रामचंद्र गुहा २.
चंडी प्रसाद , गौरादेवी एंड चिपको मूवमेंट: मार्क शेपर्ड ३.
अमंग द भोटियाजएंड देअर नेबर्स : ई.
सी.
एम.
ब्राउन ४. http://www.youtube.com/watchv=tcwY04s_mlM&feature=related - CNN IBN – Chandi Prasad Bhatt  ५. http://www.youtube.com/watchv=GXnAcTS8Ais&feature=related- Nanda Devi Campaign Bali Devi Speaks
जंगलकरख-रखावक माने मात्र वृक्षबचयलासँ नहि छै। एहिसँमनुक्ख केर नीक होएतछै। :- जैकवेस्टबी ,द पर्पस ऑफ़फॉरेस्ट्स  * भोटियाजन-जातिक लोक हिमालय पर्वतकेर अधिक ऊँचाईवला इलाकामेरहय छथि। हिनका सभकजंगलसँ अत्यधिक लगाव छन्हि। ओसभ एकर रक्षा करैतछथि किएक तऽ औजारबनबय संग मकान ओजलावनक लकड़ी लेल ओसभजंगले केर भरोसे रहैतछथि।  * १९७०मे जखन पैघ स्तरपर जंगल कटल रहै, तखन अलकनंदा मे भयावह बाढ़िआएल रहै जाहिसँ मकान,पुल, माल-जाल आओरहजारक संख्यामे लोकसभ बहि गेल रहै।भोटिया लोकसभ बूझि गेलथि जेभविषयक लेल जंगलक बचावकरय पड़त। आओर एहिहेतु अहिंसाक बाट पकड़ि चिपकोआंदोलन चलयलन्हि। यद्यपि ओ स्वयं पढ़ल-लिखल नहि छथि, चमौलीक रहनिहारि गौरा देवी अपनइलाकाक महिलासभकेँ प्राकृतिक संपदाक रक्षा हेतु एकजुट करैतछथि।  किछुगोटे एकरा नारीवादी-पर्यावरणआंदोलन मानय छथि किएकतऽ एहिमे महिलाक भागीदारी बढ़ि-चढ़ि कएछन्हि।  * उत्तराखंडकअलकनंदा घाटीमे चंडी प्रसाद भट्टएकटा साधारण सामाजिक कार्यकर्त्ता छथि जे लोकसभकेँवृक्षसँ लिपटि ओकरा कटयसँ बचयबाकशिक्षा दैत छथि। महात्मागांधी जकाँ ओहो अहिंसकबाट अपनएने छथि। ओ आदिवासीसभकेँबिनु वन-संपदाकेँ हानिपहुँचएने अपन काज-धंधाचलयबाक लेल प्रेरित करैतछथि।  * पर्यावरणकअपन स्थायी संस्था आ अर्थव्यवस्था छै- ई कहब छन्हि चिपकोआन्दोलनक नेता सुंदरलाल बहुगुणाजी केर, जे जंगलक कटाईरोकय हेतु आंदोलनक अग्रणीरहथि।
* एहिकथाक दिची जकाँ एकटाछोट सन भोटिया बुच्चीसत्तेमे वृक्ष काटय लेल आएललोकसभकेँ देखि अपन गामकमहिलासभकेँ सूचना दएने रहथि। ओसभ जमा भऽ चिपकोआंदोलनक नारा लगबैत जंगलमेघुसि गेल रहथि। बिनुहिंसा जंगल समाप्त करयलेल आएल लोकसभकेँ रोकनेरहथि,आओर अढ़ाई हजारवृक्षकेँ आरी-कुल्हड़िक भेंटचढ़यसँ बचा लएने रहथि।* १९८०मे, सरकार जंगल बचयबाक लेलक़ानून बनयने रहय। ई आंदोलनपर्यावरणक क्षेत्रमे भारतक पहिल पैघ आंदोलनरहय।
-
तुलसा के इच्छा होइत छनि जे ओ जंगल घुमितथि। हुनकर शिक्षक बाघक खिस्सा कक्षा मे पढ़ि के सुनबैत छथिन। हुनका जंगल आओर जंगलक जानवर सब के बारे मे सुनब बहुत प्रियगर लगैत छनि।
एक दिन हुनक इच्छा साकार भऽ जाइत छनि!
खरे चाचा, जे एक वरिष्ठ जंगल पदाधिकारी छथिन , तुलसा  आओर हुनक मित्र लोकनि के  कान्हा "टाइगर रिजर्व जंगल " के निरीक्षण हेतु आमन्त्रित करैत छथिन। तुलसा आओर हुनक मित्र लोकनि के खुशी के ठाम नहि रहि जाइत छनि। ओ लोकनि सम्पूर्ण दिन आ रात्रि हेतु जंगल जेतीह!
विद्यालय सँ जंगलक दूरी  बसक सवारी सँ 4 घण्टाक छैक।  जहाँ कि तुलसा बस सँ उतरैत छथि, कि हुनका गर्मजोशी संग हाथ मिलेबाक अवसर भेटैत छनि। हाथ मिलौनिहार हुनकर केश पर हाथ फेरैत कहैत छथि। " अहाँ सब के कान्हा मे स्वागत अछि!"
ओ हाथ मिलौनिहार छलाह खरे चाचा।
तुलसा आ हुनक संगी रानी, मिठू आओर दिप्ती एक दोसराक नजदीके मे ठहरै गेलीह। मिठू बजलीह," हवा के जोर सँ स्वास लै जौ। हवा गाछ पातक सुगन्ध सँ सुगन्धित अछि!"
रानी बजलीह जे हवा एतेक साफ अछि जेना ओकरा कियो साबुन सँ साफ कs देने होइ!"
प्रायः आब सूर्यास्त भऽ चुकल। खरे चाचा आओर जंगलक अन्य अधिकारी लोकनि कहलनि जे अहाँ सब काल्हि जंगलक निरीक्षण करब। ओ लोकनि कहलखिन जे अहाँ सब जंगलक पशु पक्षी सभक आवाज एहि प्ले मे सुनू आ पहचान करू जे आवाज कोन पसु वा पक्षी के छियैक।
पिआओन!
पिआओन!
"ई तऽ मोरक आवाज छियैक!"
ऊ!
ऊ!
"हम जनैत छी!
ई हरिन के आवाज छियैक!"
की!
की!
"ई तऽ झिंगुर के आवाज छियैक!"
दोसर दिन, तुलसा 5 बजे भोरे जागि जाइत छथि। बाप रे!
बहुत ठंढ़ा छैक!
सब खूब मोट मोट गरम कपड़ा सब पहिरि मोटरी बनि गेल छथि। एक एक कs कs सब बस मे चढ़ि जाइत छथि।"  हमरा सभक चारू भाग नमहर नमहर घास अछि आ ओ एना बुझि पड़ैत अछि जे कुहासा रुपी कम्बल ओढ़ने अछि,"  रणवीर चाचा, जे जंगल के मार्गदर्शक छथिन, हुनका लोकनि सँ कहैत छथिन। तुलसा के अनुभूति भऽ रहल छनि जे ठन्ढा ठन्ढा शुद्ध हवा मुँह मे प्रवेश कs रहल अछि आ ओकर स्वाद मिन्टक पातक स्वाद जकाँ लगैत अछि।
"शशश..…."
रणवीर चाचा फुसफुसाइत छथि" " हमरा सभक बसक दहिना भाग 2 टा गीदर अछि।" सब गोटे ध्यानपूर्वक सुनै जौ।   ओ सब नमहर नमहर घास मे घिस घिस कs आवाज सुनै जाइत छथि।  ई आवाज थिक गीदरक पएर सँ।सुखायल पात पर जखन ओ चलैत अछि आ घनगर जङ्गल तरफ जाइत अछि तऽ घसर घसर आवाज होइत अछि।
रणवीर चाचा फेर फुसफुसाइत छथि।" एक टा बडका हरिण जकरा सांभर सेहो कहल जाइत अछि, ओ सड़कक बाम मे ठाढ अछि। हरिण भूरा रंगक अछि। ओकरा माथ पर गाछक ठाइर जकाँ सिंह अछि, ओकरा एन्टलर सेहो कहल जाइत अछि। सब के सब अपन अपन ध्यान बाम भाग मे कs लैत छथि। हाँक!
हौंक!
सांभर दौड़ैत अछि। तुलसा बजैत छथि जे आवाज तऽ बड़का हॉर्न जकाँ भऽ रहल अछि।" सब लड़की हँसय लगैत छथि।
जल्दिए, हवा और ठंढ़ा भऽ जाइत छैक। "हम सब आब  नदी के नजदीक मे छी" रणवीर चाचा कहैत छथिन। तुलसा पानिक गरगरी के आवाज सुनि सकैत छलीह। बहुत तरहक पक्षीक बजबाक आवाज गाछ सब पर सँ आबि रहल छल।
फ्वी!
फ्वी!
रश्मी कहैत छथि जे" ह्विस्टलिङ्ग के आवाज  आबि रहल अछि!"
रणवीर चाचा ताहि पर कहलनि जे हँ  रश्मी, ई आवाज थिक थ्रस नामक पक्षी के। कीच!
कीच!
"ई फाटल फाटल आवाज बकवादी पक्षीक छियैक"
कोमल कोमल पात उपर सँ खसि रहल अछि। बानरक बच्चा सब एहि कोमल पात सब के उपर सँ झहरा रहल छैक। तुलसा एहि पात सभ के  जे हुनका माथ पर खसैत छनि ओकरा बिछ लैत छथि  । ओकर सुगन्ध आओर ताजगी ओहिना छैक जेना जंगल के।
बस आब ऊपर के तरफ बिदा भेल। रणवीर चाचा कहलनि जे "एहि लत्ती के पकड़ू। केना ई एक मजबूत रस्सी जकाँ अछि से अनुभव करू?
ओकर पात रुइ जकाँ छैक!"
सब एहि रस्सी नुमा लत्ती के पकड़ि लैत छथि। रणवीर चाचा कहलखिन्ह जे ई " महुल" थिक। ओकर पात सँ छोट कटोरी बनैत छैक।
पिआओन!
पिआओन!
"मोर अहाँ सभक दहिना भाग अछि!"
रणवीर चाचा उत्साहित भऽ कहलनि।
तुलसा पुछैत छथिन" ई नाच कs रहल छैक?"
चाचा कहलखिन" हँ"" एहि शरद ऋतुक सुर्यक प्रकाश मे ओकर पाँखि ओहिना चमकि रहल छैक , किरण बिखेर रहल छैक जेना कोनो आभूषण वला पाथर होइक। "सुन्दर" तुलसा कहलनि।
आब तक सब कियो के भूख लागि गेल छलनि। जलपानक उद्देश्य सँ ओ लोकनि फोरेस्ट कैम्प मे रुकला। ओतय खरे चाचा एक टा नव हैरानी बला बातक उद्घोषणा करैत छथि। "कैम्प केर किछु हाथी एतय अछि" ओ हाथी ओहेन अछि जे जँ ओकरा अहाँ सब ओरिया के  छुबियो देबैक तऽ ओ किछु नहि करत।" सब खुशी सँ किलकारी मारै लगलीह। जल्दीये तुलसा केँ तारा नामक हाथी केँ नजदीक लs जायल गेलनि।
मार्गदर्शक तारा केर पेट पर अपन हाथ रखैत छथिन। हाथी  हुँकार भरैत अपन पएर घुमाबए लागल। तुलसा हाथीक घुमैत पएरक आवाज सुनैत छथि। तुलसा  हाथीक शक्तिशाली मांशपेशी सँ अवगत भेलीह। तुलसा आराम आराम सँ हाथ सँ सहलाबति हाथी के किछु आदेश देलखिन, तारा हाथी अपन सूढ  तुलसाक हाथ पर राखि देलक। तुलसा हाथी के किछु खाय लेल देथिन ताहि लेल हाथी देखऽ लागल।  भीजल सूढ के अनुभूति  पाबि तुलसा हँसय लगली। आब लौटए के समय भऽ गेल। रास्ता मे ओ सब एक टा गौड़ के गुजरैत देखलखिन।" गौड़ घास चिबा रहल छल। पूरा देह  कारी छल, मुदा  पएरक निचला भाग बिल्कुल उज्जर। जेनाकि ओ मौजा पहिरने हो" रणवीर चाचा कहलखिन। सब हँसय लगली। एकाएक हवा मे एक टा खूब गंहीर आ  जोड़क आवाज भेल।
ऊंह!
ऊंह!
फेर ओहेन पुकार सुनाइ पड़ैत छैक। "बाघ बहुत दूर पर  अछि" रणवीर चाचा बखान करैत छथि। "मगर ओ सम्भवतः अहाँ सभ के देखि लेने अछि, आओर ओ अहाँ सब के जनाबय चाहैत अछि जे ओ देखि लेने अछि।"
ओ लोकनि खुशीक सँग आह भरै लगली। तुलसा आओर हुनक संगी सब  पार्क सँ बहाड़  भऽ गेलीह। जंगलक अनुभूति हेतु बहुतो माध्यम छैक!
ओ सब फेर कान्हा टाइगर रिजर्व ओतीह ताहि लेल प्रतीक्षा नहि कs सकैत छलीह।
ई एक वास्तविक खिस्सा अछि। जनवरी 2017 मे अनन्या मानव साई समिति, जबलपुर केर 23 विद्यार्थी लेल जे नेत्रहीन छलाह  हुनका सब लेल एक कैम्प के आयोजन भेल। आयोजन , लास्ट वाइल्डरनेस फाउन्डेसन  तथा कान्हा फोरेस्ट विभागक सम्मिलित रुप सँ कएलनि। विद्यार्थी सभ के जंगल सँ आनन्द लेबाक उद्देश्य सँ , हुनका लोकनि के सफारी सँ जंगल घुमायल गेल। विद्यार्थी लोकनि प्रकृति  ट्रेल और सेन्सोरी कौशल माध्यम सँ पूर्ण आनन्द उठौलनि।
लास्ट वाइल्डरनेस फाउन्डेशन लास्ट वाइल्डरनेस फाउन्डेशनक विषय मे ओ एक एनजीओ अछि।  शहरी तथा ग्रामीन क्षेत्र दुनू ठाम ओकर कार्य क्षेत्र छैक। ओ खास के बच्चा सभ मे वनप्राणी तथा जैविक विविधता विषय हेतु जागरुकता अनैक लेल कार्य करैत अछि जाहि सँ ओकरा सभ मे पर्यावरण सुरक्षा हेतु सम्बेदना जगै। विस्तृत जानकारी हेतु , अहाँ ओकर वेब साइट पर देख सकैत छियैक। www.thelastwilderness.org
-
फिनिश लाइन (बाल लघुकथा-गजेन्द्र ठाकुर)(कथा बौद्ध सिद्ध मेहथपा(बाल साहित्य) मेंहथमे ३१ मई २०१४केँ भेल ८२ म सगर राति दीप जरयमे पठित कथा)
सर्वसीमासँ सभ स्कूल एकटा समदिया आयल छलै। खेला-धूपीकप्रतियोगिताक आमंत्रण आयल छै।
उद्गारअपन स्कूलमे सभसँ बेशी तेज दौगैए। सभ विद्यार्थी ओकरा लुक्खी कहै जाइ छथि। ओ जखन दौगैएतँ ओकर छाती आगाँ दिस उनार भऽ जाइ छै। आ से फिनिश लाइनपर एकदम्मी जगजियार भऽ जाइ छै।
ओकर बाद फिनिश लाइनपर आनो लोक पहुँचै छथि, मुदाकने थम्हि कऽ। माने उद्गार पहिल स्थानपर अपन स्थान सुरक्षित रखने छथि, कएक सालसँ। दोसरआ तेसर स्थान लेल प्रतियोगिता होइ छै।
मुदा नवका मास्टर साहैब उद्गारसँ प्रसन्न नै छथि।खास कऽ सर्वसीमाबला प्रतियोगिताक घोषणाक बाद।उद्गारकेँ ओ अपन दौगबाक तकनीकी ठीक करैले कहैछथि।
“उद्गार, अहाँ स्कूल स्तरपर ऐ दुआरे जीति जाइछी किएक तँ अहाँक प्रतियोगी सभ कमजोर छथि। मुदा जँ जँ प्रतियोगिता बढ़त अहाँकेँ अपनगति बढ़बऽ पड़त”।
अपन टाइमर दिस नबका मास्टर-साहैब देखै छथि। हुनकालागै छलन्हि जे भऽ सकैए अपन प्राकृतिक तकनीकेसँ उद्गारक गति बढ़ि जेतै। मुदा से होइतनै देखि ओ एकटा निर्णय लैत छथि।
“उद्गार, अहाँ पाछाँ मुँहे उनार हेबाक बदलामेआगाँ दिस झुकि कऽ दौगबाक अभ्यास करू। पहिने अहाँकेँ लागत जे अहाँक गति घटि गेल अछि,मुदा आस्ते-आस्ते अहाँक गति बढ़त। पहिलुका तकनीकसँ अहाँ अधिकतम गति प्राप्त कऽ लेनेछी। आब ओइमे वृद्धि नै भऽ रहल अछि”।उद्गार आगाँ दिस झुकि कऽ आगाँ बढ़ैत फिनिश लाइनकेँछूबाक प्रयास करऽ लागल।ओकरा लागै छलै जे ओकर गति घटि तँ नै गेल छै।
ओकरा दिन-राति किछु नीक नै लागि रहल छै। अभ्यासमेओ आठम स्थानपर रहल आ सेहो मास्टर साहैबक एकटा तकनीकसँ।२० किलोमीटरक मिनी मैराथन ओ दौगि रहल छल। ओकराबुझल नै छलै जे ओ कएयम स्थानपर अछि। मास्टर साहैब बगलसँ अपन स्कूटी दौगबैत निकललाह,“कने आर जोर लगाउ उद्गार, अहाँ चारिम स्थान पर छी”।
उद्गार जोर लगेलक एकटा प्रतियोगीकेँ पार केलक।स्कूलक प्रतियोगितासँ भरिगर अछि ई क्षेत्र-स्तरक अभ्यासो। आर जोर लगेलक उद्गार। दोसरप्रतियोगीकेँ पाछाँ केलक। स्टेडियम सोझाँ देखा पड़लै ओकरा आ संगे एकटा प्रतियोगी सेहो।ओ अन्तिम जोर लगेलक आ ओइ प्रतियोगीकेँ पार करैत स्टेडियम प्रवेश केलक आ फिनिश लाइनपार करिते खशि पड़ल। ओकरा भेलै जे जँ ओ चारिम स्थानपर दौगि रहल छल आ तीन गोटेकेँ ओ पाछाँछोड़ि देलक तँ आब ओ प्रथम स्थानपर अछि आ स्वर्ण-पदक लेल ओकर नाम पुकारल जेतै।
मुदा ई की पहिल, दोसर, तेसर तँ छोड़ू ओकर नाम आठमस्थानपर पुकारल गेलै।ओकरा कना गेलै।ई नव तकनीक गरबड़ अछि आकि ओकरामे प्रतिभे नै छै।मुदा पहिल तीन स्थानपर जे समय दर्ज भेलै से ओकरपुरान तकनीकक अधिकतम गतियोसँ बेशी रहै। नव तकनीकसँ ओ आठम स्थानपर आयल, मुदा पुरानोतकनीकसँ ओकरा मेडल नै भेटितिऐ। खएर ई तँ अभ्यास मैच अछि। दू मास आर बाँचल अछि।
मुदा मास्टर साहैब अपन टाइमरक हिसाब राखि रहलरहथि।“हँ, उद्गारक गति घटल छै, मुदा किछु दिनु धरिई घटिते रहलै आ ओकर न्यूनतम सीमा आबि गेलै। आब एकर गति बढ़नाइ शुरुह भेल छै, आ बढ़ैत-बढ़ैतओ अपन पुरान अधिकतम गति सीमाकेँ पार कऽ जएत”।मास्टर साहैब टाइमर बन्द करैत छथि आ खुशीसँ उद्गारकफिनिश लाइनकेँ छुबिते जोरसँ चिकड़ै छथि, “बहुत दिनुका बाद आब ई फेर बढ़ब शुरू भेल अछिउद्गार”।
उद्गार कनोन मुँह घुमबैत मास्टर साहैब दिश ताकिरहल अछि। हिनका की भेलन्हि?
हम कहियो सोचनहियो नै रही जे कोनो एहन दिन आओत जखन हम आठमस्थानपर रहब!
आ ई तँ खुशी छथि।मास्टर अपन एनेलिसिस पुस्तिका निकालैत छथि आ उद्गारकेँदेखबै छथि।
उद्गारक अभ्यास गति पकड़ि लेलकै। ओकरो आब बुझाइछै जे नव गतिमे ओकरा बेशी मोन लागि रहल छै। शरीर आब अकड़ै नै छै, हल्लुक बुझाइ छै। टाइमर बता रहल छै जे ओकर पुरान अधिकतम सीमा पारभऽ गेल छै, उद्गार ओकरा कएक बेर भोरुके अब्यासमे पार कऽ गेल छल। आब तँ कहियो ई नै होइछै जे ओ ओइ सीमासँ कम गतिपर दौगैत हुअय।आब ओकर प्रतियोगिता अपनेसँ छै।आ लिअ प्रतियोगिताक समय आबि गेल। काल्हि छी प्रतियोगिता।सीटी सायरन आआआआ फिनिश लाइइइइइइइइइन……मुदा ई की। अजगुते भऽ गेल।
उद्गार किलकारी मारि रहल अछि, ओकरा स्वर्ण पदकभेटलै आ मास्टर साहैब नोरायल छथि। मुदा हुनका कानैत कियो नै देखने छल। ओ कहै छला जेओ एक दिन कनता आ ओइ दिन कनता जहिया ओ सभसँ बेशी प्रसन्न हेता।
रवि दिन मनुक माए बाप ओकरा ललका रेनकोट देलकै। मां इ हम पहिर लियौ?"
मनु पुछलकै।"नइ हो हमर सोना बाबु, बरषा हेतै तखन, एखन तऽ अकाश ‌साफ छै", माए बोललकै।
सोमदिन अकास साफ रहय, रौद सेहो रहय।"कि आइ बरषा हेतै? "
मनु पुछलकै।"ना आइ नइ हेतै। यदि तु आइ रेनकोट पहिरभी, तऽ तु जोकर लागबही !"
माए बजलै।
मंगल दिन अकास साफ रहय। " माँ हमर मोनक इच्छा कहिया पुरा हेतै? "
मनु पुछलकै।"आइ नइ हेतह हो हमर सोना बाबु, अकाश मे एक्कहि टा उजरा बादल छै खाली!"
माए बजलै।
बुधदिन गर्मी रहय। "मां बरषा कियैक नहि भऽ रहल छै ?"
मनु पुछलकै"बेटा आइ बुझाइ छौ जे बहुत जल्दी बरषा हेतौ। भ सकै छै जे दुपहर सँ पहिने भऽ जाउ," माए बजलै।
बृहस्पति दिन मनु पिकनिक गेलै। "मां यदि बरषा हेतै तँ कि करबे?
अपन संगे हम रेनकोट लऽ लियै कि ? "
मनु पुछलकै।ना हो हमर सोना आइ बरषा नहि हेतह। छोटका उजरा बादर अकाश मे बहुत दुर छै," माए बजलै।
शुक्र दिन मेघ लागल रहय। "मां कि आइ बरषा हेतै?"
मनु जोर सँ पुछलकै।"संभावना छै बाउ। किछ करिया बादर अकाश मे बहुत नीच्चा छै," माए बजलै।
शनि दिनक शुरुआत  जोरदार गर्जन सँ शुरु भेलै!
"माँ कि  ओ ठनका ठनकलै जे हम सुनलियै?
कि बरषा बहुत जल्दी होय बला छै?
मनु पुछलकै
आ अंत मे बर्षा शुरु भऽ गेलै!
"वाह बरषा भऽ रहल छै, बरषा भऽ रहल छै," मनु गाबैत बाहर भागलै।
मनुक माए ओकर पाछु आबाज लगेलकै," मुदा मनु", तु अपन रेनकोट बिसरि गेलैं!
जे मोन भावै से करबमाटिक घर आकि घर बालूकचित्र कागचपर आकि रौद चलीमाए सभ काजपर सबाशी दैथिघिरनी उड़ाबी चित्रपतङ्ग उड़ाबी
सभ दिन बर्थडे मनाबीदोस यार सभ आबथिखूब मचाबथि हल्ला
बानरबानर घूमि रहल अछिहमरा लगैए डर यौडराउ बानर केँलऽ जाउ दूर यौ
दोकानसँ चिप्स मँगनीमे आनीजतेक मोन लऽ जाउचिप्स आलूक अहाँमँगनी सभटा खाउ
खूब खेलाउ कमप्यूटर खेलनै रोकू-टोकू हमराखूब खेलाउ कमप्यूटर खेल
नीक चित्र बनाउ छापूआउ खेलाउ कनियाँ पुतराबरफ खाउ जाड़मेरातिमे अबेर धरि जागू भोर उठू देरीसँ
कुरकुड़ खाइ चूसि अघाइहुअए एहन सभ दिनलवनचूश चूसी भरि दिन
मम्मी-पापा कहथि चूसैलेकुरकुड़ कऽ नै खाउमुदा चूसि-चूसि थाकल छीकुरकुड़ाइले व्याकुल छी
मम्मी टोकथि डैडी टोकथिदाँतमे लागत कीड़ीभाए बहिन सभ किचकिचाबथिदाँतमे लागत चुट्टी
मुदा केओ टोकथि नै मानीकुरकुड़ खाइ चूसि अघाइलवनचूश फाँकी भरि दिन कुरकुड़ खाइ चूसि अघाइहुअए एहन सभ दिनलवनचूश चूसी भरि दिन
चिड़िया गप करैत आछि। आ ओ बड्ड गप करैत अछि।
वाहहहहहह!
वाहहहहहह!ब्राह्मिणी चील भुखाएल बच्चा जेकाँ कनैत रहैछ।
फ़िह्वी!
फ़िह्वी!भंगराज चिड़ै हँसैत-खेलाइत बच्चा जकाँ सीटी बजबैत रहैछ।फ़िह्वी!
फ़िह्वी!
हू हू हू हू!
हू हू हू हू!
हँसयबला परबा एना हँसैछजेना ओकरा गुदगुदी लागि रहल होय।हू हू हू हू!
हू हू हू हू!
पुक!
पुक!
पुक!बसंता चिड़ैक आवाज, लोहा पिटबाक आवाज सन होइछ।पुक!
पुक!
पुक!
कें!
फ़िह्वी!
हू हू!
पुक!
ओ के छियै?
ओ रैकेटसन नाङरिबला ड्रोंगो चिड़ै छी, जे आन चिड़ैक नकल नीक जेना कऽ सकैछ।कें!
फ़िह्वी!
हू हू!
पुक!
हमसभ नहि बूझै छियै जे चिड़ै की कहि रहल अछि,मुदा ई बूझै छियै, जे के बाजि रहल अछि।
-
सभ दिन हमरा सब के संख्या सँ  काज तs  पड़िते अछि। चीज सभ के गिनती लेल,नाप जोख करैक लेल, फ़ोन पर मित्र लोकनि सँ बात करैक लेल आ एतय तक जे कोनो बस्तुक मूल्यक पता लगबैक लेल हमरा सभ के जकर काज पड़ैत अछि ओ थिक संख्या।परञ्च की अहाँ के ई जानकारी अछि जे संख्याक उपयोग कs ज्यामितीय आकार सभ के तथा रंगोली सभक मज़बून के पैटर्न सेहो बना सकैत छी?
की अहाँके पता अछि जे प्रकृति मे जे पैटर्न देखै मे अबैत अछि इहो संख्याक  पैटर्न पर आधारित अछि?
मुदा हमरा सभ के पहिले ई जानकारी जरूरी अछि जे संख्या सभ सँ बनल पैटर्न केहन होइत अछि?संख्या सभ सँ बनै वला पैटर्न संख्याक ओहेन क्रम होइत अछि जाहि में प्रत्येक संख्याक पछिला संख्या सँ एक खास तरहक संबंध होइत छैक।उदाहरण लेल एक अति सरल संख्या क्रम लs रहल छी:0,1,2,3,4...एहि संख्या क्रम मे प्रत्येक संख्याक अपना सँ पहिले वला संख्या सँ कोन तरहक सम्बन्ध छैक?जवाब साफ छैक-एहि संख्या क्रम मे प्रत्येक अगिला संख्या अपना सँ पहिले वला संख्या मे 1 जोड़ला सँ बनल अछि।एक और संख्या क्रम देखियौक : 14,12,10,8,6...एहि संख्या क्रम मे प्रत्येक अगिला संख्या अपन पछिला संख्या मे 2 घटेला पड़ बनल अछि।
आउ, आब कनेक जटिल संख्या क्रम के माध्यम सँ एहि बात के बुझहैक प्रयास करैत छी: 0,1,3,6,10,15... आब एहि संख्या क्रम केर की विशेषता अछि?
एहि मे उपयोग मे आयल संख्या सभ सँ कोन तरहक पैटर्न बनैत अछि, औ देखैत छियैक।0+1=11+2=33+3=66+4=1010+5=15की अहाँ के एहि संख्या क्रम मे कोनो पैटर्न देखाय  पड़ल?
15 के उपरान्त एहि क्रम मे कोन संख्या एतैक?हाँ, हाँ , 21 !
कारण 15+6=21
आब, संख्या सभक जाहि पैटर्न अर्थात संख्या क्रम- 1,3,6,10,15... के एखन तुरन्त हम सब उदाहरण स्वरूप बुझलौं अछि, आगाँ देखैत छी की हम सब  ओकर आकृति पैटर्न बना सकैत छी वा नहि।हाँ, हम सब बना सकैत छी!
संख्या सभ लेल आब बिंदु के रखैत, ओही क्रम मे बिंदु सभ के बढ़बैत-बढ़बैत एहि तरहेँ त्रिकोण सभक ई पैटर्न बना सकैत छी।देखलियैक!
कोना संख्या सँ बनि गेल एक संख्या क्रम, एक पैटर्न आओर बनि गेल आकृतिक पैटर्न सेहो।
छै ने मजगर बात?
आब अहाँके संख्या सभक एक टा आओर सुंदर क्रमक उदाहरण दैत छी। एकर नाम छी फिबोनाची क्रम, आ ओकरा गर्वपूर्वक संख्याक " हेमचन्द्र" सेहो कहि सकैत छी।ई क्रम एहि तरहक अछि:0,1,1,2,3,5,8,13,21,34.........की अहाँके  क्रम  मे लागल संख्याक पैटर्न बुझै में  आबि रहल अछि?वाह वाह!
अहाँ ठीक चिन्हलियैक......ई एहि लेल फिबोनाची क्रम अछि। कारण ई जे एहि मे तेसर संख्याक उपरान्त प्रत्येक संख्या अपना सँ पहिले अबै वला दू संख्याक जोड़ अछि।
एहि तरहेँ:0+1=11+1=22+1=33+2=55+3=88+5=1313+8=2121+13=34बुझि गेलियैक ने?
वाह रे वाह। चाबस्सी!
आब सब सँ मजगर बात ई अछि जे फिबोनाची संख्याक क्रम हमरा लोकनि के दर्जनों भरि प्रकृतिक पैटर्न मे देखा पड़ैत अछि।कोना?
आउ देखैत छियैक...
अनेको फूल सब मे फूलक पंखुरिक क्रम फिबोनाची संख्या पर आधारित होइत अछि!
कनेक ओहि फूल दs सोचियौक जाहि मे 1,3 वा 5 पंखुरी होइत छैक।( ई सब फिबोनाची संख्या थिक।) नाम मोन पड़ल?
आउ हम बतवैत छी।1 पंखुड़ी वला फूल-(1)ऐंथूरियम (2)कैला लिली।3 पंखुड़ी वला फूल-(3) बोगनविलिया,(4) क्लोवर।5 पंखुड़ी वला फूल-(5) कचनार,(6) गुड़हल,(7) चमेली।
दू पंखुड़ी वला फूल होइत अछि, मुदा बहुत कम होइत अछि। " क्राउन ऑफ थोर्न्स" नामक प्रसिद्ध  एक फूल अछि। ओ सबदिन फुलाई वला काँटदार गाछक एक टा नीक फूल  अछि। दू पंखुरी वला  फूलक उदाहरणक लेल ई सब सँ बढियाँ अछि।मुदा ,चारि पंखुड़ी बला फूल बहुत कम्मे होइत अछि। ध्यान देबा योग्य बात ई अछि जे 4 फिबोनाची संख्या मे नहि अबैत अछि। आब  जखन  कोनो फूल नजरि पड़त तँ ओकर पंखुड़ी स्वयँ गनि के देखब  जे संख्या कतेक छैक, फूल के तोड़ब नहि।
फिबोनाची संख्या लेल डेजी फूलक उदाहरण सब सँ सटीक आओर मनगर अछि।एहि फूलक अलग अलग किस्म मे पंखुड़ी के संख्या अलग अलग होइत अछि। कोनो मे 13, कोनो मे 21 तs कोनो मे 34 - आ ई  सभ संख्या फिबोनाची संख्या अछि।
प्रकीर्ति मे अहू से अधिक ओझरायल मुदा आरो अधिक कौतूहल भरल अचम्भित करै बला फिबोनाची संख्या सब पर आधारित क्रम वा पैटर्न देखवा मे भेटैत अछि।जँ हम कने गणितक सहयोग लेल तैयार होइ तs स्वयं ओकरा बुझि सकैत छी।चलू, प्रयास करै मे कोन हर्ज छैक......जँ हम फिबोनाची  अनुक्रम के शुरुआती संख्या सभ के वर्ग* बनाबी, तs ओकर परिणाम की होयत?
* जखन हम कोनो संख्या के ओही संख्या सँ गुणा करैत छी , तखन जे संख्या अबैत अछि ओकरा ओहि मूल संख्या के वर्ग कहल जाइत अछि।
फिबोनाची अनुक्रम के संख्या सब अछि:1,1,2,3,5,8,13 इत्यादि।जँ हम एहि सब संख्या सभक वर्ग बनाबी तखन हमरा ई सब संख्या सब भेटत। 1² अर्थात 1×1=1 2² अर्थात 2×2=4 3² अर्थात 3×3=9 5² अर्थात 5×5=25 8² अर्थात 8×8=6413² Uअर्थात13×13=169अर्थात फिबोनाची क्रम के वर्ग:1,4,9,25,64,169 इत्यादि होयत।
आब, जेना हम संख्या सभ सँ बनल एक संख्या पैटर्न के त्रिकोण सँ बनल  एक आकृति पैटर्न मे बदललौं, ठीक ओहिना फिबोनाची क्रम के वर्ग सभ के सेहो एक आकृति पैटर्न के रूप देवाक प्रयास करैत छी।एही तरहेँ आब 1²,2²,3², और एहि क्रमक अगिला संख्या के सेहो आकृति पैटर्न मे बदलि सकैत छी। 1² केर संख्या के वर्गक रूप मे बदलनाइ बहुत हल्लुक अछि -मात्र एक वर्ग अर्थात चौकोर आकृति बनेवाक अछि।2² के आकृति पैटर्न रुप मे एहि तरहेँ देखायल जा सकैत अछि-बाम सँ दहिन अर्थात क्षैतिज रूप मे 2 गोट वर्ग आ ऊपर सँ नीचा अर्थात उर्ध्व व्यवस्था मे 2 टा आओर वर्ग।हमरा बुझल अछि जे 2²=4, आ एहि आकृति मे 4 टा वर्ग अछि। एहि तरहक संरचना के ग्रिड कहल जाइत अछि।
एहि तरहेँ ,3² के ग्रिड रूप मे देखेवाक हेतु तीन वर्ग बाम सँ दहिन क्षैतिज व्यवस्था मे और तीन वर्ग ऊपर सँ नीचा अर्थात उर्ध्व  व्यवस्था मे बनाओल जाइत अछि। ओकर संग हम जनैत छी जे 3²=9, ओहि लेल एहि संख्या सँ बनायल गेल ग्रिड मे 9  टा वर्ग होइत अछि।5² कs  वर्ग रूप मे देखवैक लेल 5 टा वर्ग पड़ल।(अर्थात अगल -बगल मे 5 टा ठाढ़ !)
तथा आरो 5 टा ठाढ़(अर्थात एक के ऊपर औरो चारि टा चरहल) एहि तरहेँ 25 वर्गक एक टा ग्रिड बनैत अछि। एहि तरहेँ 8² के ग्रिड मे कुल 64 वर्ग होइत अछि, तथा 13²  के ग्रिड मे169, आओर ई सिलसिला ओहिना बढ़ैत चल जाइत अछि। की अहाँ एहेन ग्रिड अपने सँ बना सकैत छी?
जँ बना सकैत छी तs ओकर अर्थ भेल  अहाँ वर्ग के बढियाँ सँ बुझि गेलौं अछि और अहाँ धन्यवादक पात्र छी।
आब जतेक ग्रिड एखन तक अहाँ बनेलौं अछि, ओकरा सभ के ओना कs सजा दियौक जेना एहि चित्र मे देखाओल गेल छैक।फेर चित्र मे दरसायल सब सँ छोट ग्रिड केर  एक सिरा सँ एक वक्र अर्थात लहरदार रेखा खींचैत ओकरा दोसर सिरा तक लs जाऊ।
आब एहि रेखा के आगाँ बढ़बैत पहिल ग्रिड जकाँ दोसर आ फेर तेसर ग्रिड तक बढ़बैत जाउ आओर ओकरा 13 वर्ग वला ग्रिड तक लs जाउ। एहेन कयला पर वक्र रेखा सँ बनल एक सुंदर बनावट अर्थात एक टा खास तरहक पैटर्न बनि जायत आ जकरा ' फिबोनाची स्पाइरल' कहल जाइत अछि।फिबोनाची संख्याक वर्ग सभ सँ बनल एहि सुंदर टेढ़ -मेढ़ घुमावदार  बनावट तथा प्राकृतिक तौर पर पाओल गेल  ओहने एक 'पैटर्नक' बीच कोनो संबंध नहि त अछि?
ओहेन लगैत तs अछि, कारण हूबहू ओहने फिबोनाची स्पाइरल प्रकीर्ति मे सेहो देखल जाइत अछि!
कतय?
आउ देखू। आओर इहो कि ओहेन आकृति प्रकीर्ति मे छैहो वा नहि।?
एतय एक फिबोनाची स्पाइरल अछि, जाहि मे एक आओर ग्रिड, 21² जोड़ल गेल अछि। देखियौक जे स्पाइरल केर सिलसिला कोना आगाँ बढ़ैत छैक?की ,ई स्पाइरल देखल-देखल सन लगैत अछि?
हँ, लगैत अछि!
कारण ओहने स्पाइरल आकार सभक रचना प्रकृति सेहो करैत अछि।
पिछुलका चित्र वला फिबोनाची स्पाइरल जकाँ बनावट हमरा सभ के समुद्र मे भेटै बला शंख आ सिप सभ मे देखा पड़ैत अछि। (भले दुनू के मिलान करैक हेतु अपन गर्दैन के फिबोनाची स्पाइरल जकाँ घूमावइ कियैक नहि पड़य।.....
....घोंघाक कवच.......
..एतेक तक जे ओकर अंडा सेहो ( देखू ई घुमाव ,पृष्ठ-16 पर देल गेल चित्र जकाँ  घड़िक दिशा दिस नहि अपितु विपरीत दिशा मे अछि)!
एतेक तक जे गोल-गोल घुमैत उठै  वला विहारि 'हरिकेन' अर्थात चक्रवात आओर किछु 'गैलेक्सी' अर्थात निहारिका सभ के सेहो देखला सँ  लगैत अछि जे ओकर बनावट कोनो नै कोनो प्रकारेँ फिबोनाचियेक संख्या क्रम अनुसारे अछि। छै ने चकित करै वला बात?चक्रवातक चक्र.....निहारिका सभक पेंच.....ओ सभ फिबोनाची के फेर मे!
अन्ततो गत्वा.... फिबोनाची संख्या सभक  मन- लग्गू खिस्साक  अन्त मे, आउ हम सब नजरि दैत छी फिबोनाची संख्या क्रम केर इतिहास पर। एगारहम शताब्दी मे, अर्थात आइ सँ प्रायः एक हजार वर्ष पहिले , आइ जे इलाका गुजरात राज्य नाम सँ जानल जाइत अछि,ओहि इलाका मे हेमचन्द्र नामक एक जैन विद्वान रहैत छलाह।कविता और संगीतक अध्ययन करैत- करैत ओ संख्या सभक एक मन- लग्गू  ओ चकित करै वला क्रम केर खोज कय देलनि!
जखन ओ ई ज्ञात करवाक हेतु शोध क रहल छलैथ जे दीर्घ आओर लघु  स्वर कतेक प्रकार सँ लय मे बान्हल जा सकैत अछि, तखन हुनका ज्ञात भेलन्हि जे ओकर संभावना एक गणितीय संरचना पर आधारित होइत अछि।हुनक एहि खोजक  करीब सौ साल उपरान्त, वर्ष 1202 मे , लियोनार्ड फिबोनाची(1170 सँ 1250 ईस्वी) नामक इतालवी गणितज्ञ अपन किताब ' लिबेर अबाशी' अर्थात 'गणनाक पुस्तक' मे ओही संख्या क्रम के बारे मे लिखलन्हि। फिबोनाची कखनोकाल भूमध्यसागर केर तट क्षेत्रक भ्रमण हेतु निकलि जाइत छलाह तथा ओहि रास्ता मे विश्रामक उद्देश्य सँ रुकल पूर्व क्षेत्रक व्यापारी लोकनि सँ  मिलि ई जिज्ञासा करैत रहैत छलाह  जे पूर्व क्षेत्रक लोक गणना कोना करैत छथि।संभव अछि जे फिबोनाची के मूल रूप सँ हेमचन्द्र द्वारा खोज कएल संख्या क्रमक विषय मे ओहि व्यापारी सभ सँ  ज्ञात भेल हो, परञ्च पश्चिमी देश सभ मे एहि संख्या क्रम के बारे मे जानकारी फिबोनाची के मारफद भेल, तें हेतु सम्पूर्ण संसार मे 'फिबोनाची सीक्वेंस' अर्थात फिबोनाची संख्या क्रम के नाम सँ जानय जाय लागल।
मुदा, सावधानी सेहो आवश्यक!
ध्यान रहय... यद्यपि प्रकृति मे बहुतो ओहेन उदाहरण देखवा मे भेटैत अछि जे  फिबोनाची क्रम पर आधारित नजरि मे अबैत अछि, परञ्च ओहनो उदाहरण कम नहि जे एहि सँ भिन्न होइत हो- जेना , चारि पंखुड़ी वला फूल वा क्लोवर के पात सब।जे बात चकित करैत अछि आ सोचैक लेल वाध्य करैत अछि, ओ ई अछि जे प्रकीर्ति मे जतय देखू ओतय प्रायः फिबोनाची क्रम वला संख्या सभ देखै मे अबैत अछि। एखन तक वैज्ञानिक लोकनि एहि बातक जानकारी नहि कs सकला जे आखिर प्रकृति के फिबोनाची क्रम वला संख्या सभ सँ एतेक जुड़ाव छै कियैक।भ सकैत अछि पैघ भs के अहाँ एहि अबूझ पहेलीक निदान ढूँढि ली!
-
सूरज एखनहि एखन अप्पूक घरक चारु दिस ठाढ़ नारियल, आम आ चीकूक गाछ सभक झुरमुटक पाछु डुबल छल। आसमान पर एखनो गुलाबी झलक पसरल छल। भट्टा टमाटर आ  घिउरा बाड़ी मे एखनो मद्धिम रोशनी छल।  चिड़ैसभक झुण्ड उड़ैत अपन खोँता दिसजा रहल छल। अप्पूक माँ रातिक खेनाय लेल माछ बना रहल छल आ हुनका किछु टटका हरिअर मिरचाइ चाही छल। बारह बरखक अप्पू किछु बढ़िया, चमकौआ हरिअर मिरचाइ तोड़य लेल बाड़ी मे गेलहि छल की ओ एकटा भारी आवाज सुनलक, "हमरा बहुत खुशी अछि जे अहाँक परिवार के हमर मिरचाइ नीक लगैत अछि।" अप्पूक रोईआँठाढ़ भऽ गेल, ओ पाछु घुमिकए देखय लागल जे ओकरा पाछु चुपहि-चाप के चलि आएल हें!भरिगर  मुदा प्यार भरल आवाज ओकर अपन ठेहुन तक उँचगर, पात सँ लादल मिरचाइक पौधा सँ अबैत लागि  रहल छल।
"डरु नहि, हम अहर उचू छी, मिरचाइक देवता", आवाज आएल, "अहाँ पौधा के सब साँझ पानि दैत छी आ ओकर देखभाल करैत छी। एतेक प्यार आ देखभाल सँ हम बहुत खुश छी। हम अपन घर सँ हजारो मील दूर छी, एहिलेल अहाँ सँ भेटल देखभाल हमरा लेल बहुत मायने रखैत  अछि।"पौधा सँ आबै वला आवाज के सुनि अप्पू किछु देर तँ सन्न रहि गेल। फेर कने सम्हरि के अप्पू पुछलक, "अहाँ कतय सँ एलहुँ हेँ?"
"दूर, बेसी दूर दक्षिणी अमेरिका सँ। ठीक ठीक कही  तँ मैक्सिको सँ", अहर उचू कहलक। अप्पूकेँ अन्दाज नहि छल जे दक्षिणी अमेरिका कतय छल। एहि सँ पहिने ओ किछु आओर पुछितए आ कि माय भनसाघर सँ चिकरलथि, "अप्पू कृपाकए जल्दी सँ मिरचाइ लए आनब की?
"अहर उचू बाजल, "हमरा लगैत अछि जे एखन अहाँके जेबाक चाही। काल्हि फेर आएब, हम अहाँके  अपन भारत अएनाय आ पूरा दुनिआ धरि पहुँचैक यात्राक बारे मे बताएब। मुदा अहाँ हमर बातचीतक बारे मे ककरहुँ नहि बतेबै।" अहर उचूक बात सँ एखनो आश्चर्यमे डूबल अप्पू मुडी हिलौलक आ घर दिस भागि गेल।                   पछुआरक बाड़ीक छोटसन पौधा एतेक दुर मैक्सिको सँ आएल अछि!!"
मिरचाइ आनय मे अहाँके एतेक देरी किएक लागल?"
माँ पुछि रहल छल। अप्पू के अहर उचूक कहल बात यादि आबि गेल। "अरे ... हमरा ने पौधा मे  बहुत बेसी टमाटर लागल देखाएल। पिछला बेर सँ बहुत बेसी....." ओ बात बनौलक। अस्तु, ओकरा बाद मे पता चलयबला छल जे टमाटरक पौधा सेहो मिरचाइये जकाँ मैक्सिको सँ आएल अछि।
आश्चर्यसँ भरल अप्पू माछ चिखबाओ लेल नहि रुकल। ओ दौड़िकए अपन कोठरीमे गेल आ अपन पछिला जन्मदिन पर उपहार मे भेटल छोटसन ग्लोब उठाकए ताकि लागल। ओ जल्दी सँ अहर उचूक बताओल देश ढूंढि निकाललक, मैक्सिको। 'कमाल अछि!'
अप्पू सोचलक। साँझक प्रतीक्षामे अप्पूक अगिला दिन बड़ मुश्किल सँ बीतल। ओ बड़ कुमोन सँ अपन कक्षा मे पढ़ाई केलक, साँझ के अपन गृहकार्य सेहो जल्दी सँ खतम क लेलक। ओकरा दिलदिमाग मे बस एकेटा ख्याल छाएल छल - बाजय वला पौधा। सूरज डुबयसँ पहिनहि ओ पौधा सींचयबला झारा भरलक आ बगीचा दिस चलि देलक। मिरचाइक पौधा लग आबयसँ पहिनहि ओ भट्टा, पालक, टमाटरक पौधा आ घिउराक बेल के पानि देलक। अप्पू झारा चमकौआ मिरचाइसँ लादल पौधा पर खाली केनहि  छल कि अहर उचू बाजि उठल, "आह, दिनभरिक गरमीक बाद केहन सुकून भेटल!
धन्यवाद अप्पू।"
उत्सुकता सँ भरल अप्पू कहानी सुनय ले ओकरा लग ठेहुनभरें बल बैसि गेल। अहर उचू बात शुरु केलक, "हजारों साल पहिने, दक्षिण अमेरिकाक दूर -  दूर धरि पसरल पहाड़ आ जंगल सब मे इन्का* देवताक राज छल। ओ ओतय रहयबला लोकक लेल मदति लेल चारि भाइ के भेजलनि। इन्कालोग मकै, आलु, आवोकाडो (नासपाती जँका फल ), टामाटर  आओर बहुतो फूल आ सब्जी उगबैत छल। लोकक जिनगी के कने चहटगर बनेबाक लेल भेजल गेल चारु भाइ मे सँ एकटा अहर उचू छल। ओकर आत्मा मिरचाइक पौधा मे बसि गेल जे सभसँ बेसी पसिन्न करयबला फल बनि गेल। "हँ", आवाज विस्मयसँ अप्पू के बतौलक, "मिरचाइ असल मे  एकटा फल छी, जखन की अहाँ सब बुझैत छी जे ई सब्जी छी। ओना  ई  दोसर फल जकाँ मीठ नहि अछि, एहि मे बीआ होइत अछि जाहि सँ नबका पौधा उगैत अछि। एहि कारणे सँ अहर उचूक आत्मा लगातार जीबैत रहैत अछि। मकैक आटा आ टमाटर सँ बनल सादा सुआदक भोजन के चहटगर बनाबय बला मसालाक रूप मे मिरचाइ बहुत प्रसिद्ध भऽ गेल। राजा माँग केलथि कि एजटेक* आ  इन्का लोग राजाक प्रति सम्मान प्रकट करैक लेल, कर रूप मे हुनका पाकल आ सुखाएल मिरचाय भेट करय।""कर की होइत अछि?"
अप्पू पुछलक। "कर यानि टैक्स जे लोग राजा के दैत अछि," अहर उचू समझौलक।इन्का*: इन्कासाम्राज्य पूर्व-कोलंबियाई अमेरिका में सबसे बड़ा साम्राज्य था।एज़्टेक *: एज़्टेक साम्राज्य, या ट्रिपल एलायंस, तीन शहर-राज्यों का गठबंधन था: मेक्सिको-टेनोकतितलान, टेट्ज़कोको, और टाकोपान।
एज़्टेक आ इन्का साम्राज्यआजुक मैक्सिको मे कखनो एज़्टेकलोकक एकटा प्राचीन सभ्यता मेल करैत छल। हुनका सभक साझी भाषा नहुआट छल। लगभग 700 बरिस पहिने ई सभ अपना के एकटा साम्राज्य मे संगठित कऽ लेलक। मकइ, मिरचाइ, आवोकाडो आ दोसर फल उगाबयबला ई सभ एकटा समृद्ध कृषि सभ्यता विकसित कऽ लेलक। सुन्दर बनाबय लेल ओ उत्कृष्ट प्रकारक कपास उगाबैत छल आ ओकरा लग गहना  बनाबय लेल भरपूर सोना छल। एकटा झीलक बीच मे ओ अपन राजधानी टेनोकतितलाननिर्माण केलक। स्पेनवासीसभ एज़्टेकराजधानी टेनोकतितलानपर विजय पओलक
दक्षिण दिस एण्डीज़ पर्वतमाला (आजुक पेरू ) इन्का लोग रहैत छल जे सूर्यदेवक पूजा करैत छल आ मानैत छल जे ओकर एकटा बेटा अहर उचू अछि। ओ एकटा विशाल साम्राज्य बनेलक जे बाद मे दक्षिण अमेरिकाक निचला छोर धरि पसरि गेल छल। प्रभावशाली इन्का राजा करक रूप मे लोग सब सँ सोना, मिरचाइ आ बेगार बसुलैत छल। इन्का लोकनि के पहिया बनेबैक बारे मे जानकारी नहि छल मुदा ओ 25000 मील लम्बा सड़कक निर्माण केने छल। ओ विशाल स्मारक सभक निर्माणक लेल लकड़ीक पैघ - पैघ लठ्ठा पर लुढका के भारी भरकम पाथर आनैत छल। शायद ओकरा पहियाक जरूरतें नहि  छल किएक तँ ओकरा लग ओही पहिया के खींचय लेल घोड़ा या भैंस नहि छल- ओकरा लग सिर्फ बकरीसँ  भारवाही लामाटा छल।एज़्टेकमायाइन्काएज़्टेक-इन्का साम्राज्यक मानचित्र
ई सभ तँ बड़ मजेदार अछि", अप्पू बीचहि मे  बाजि उठल, "मुदा अहाँ अपना देश सँ भारत धरि कोना पहुँचलहुँ?
अप्पू  ग्लोब मे देखने छल जे भारत आ मेक्सिकोक मध्य बहुत पैघ महासागर आ अफ्रीकी महाद्वीप मौजुद अछि। अहर उचू बतेलक,"ई एकटा पैघ कहानी अछि। जे लोक हमर पूर्वजक धरती पर आएल छल आ ओ मिरचाइक पौधा के सौसे दुनिया धरि पहुँचएबामे  मदद केलक, ओ असल मे भारत जेबाक रास्ता खोजैत ओतय  पहुँचल  छल। लगभग पाँच सय बरिस पहिलुक बात छी, एक दिन स्पेनक राजा आ रानी द्वारा भेजल गेल तीनटा व्यापारिक जहाज हमरा ओतय आबि गेल। इटलीक वासी क्रिस्टोफर कोलम्बसक अगुआ मे जहाज सभक ई बेड़ा ई सोचि के एटलांटिक महासागर मे प्रवेश केने छल जे एतय सँ ओकरा भारत जेबाक कोनो छोट रास्ता भेटि जाएत। ओ सोचनहि नहि छल जे ओकरा राह मे विशाल अमेरिका महाद्वीप आ प्रशांत महासागर ठाढ़ हएत।""ओ भारत किएक आबय चाहैत छल?"
अप्पू पुछलक। अहर उचू हँसल, किएक करिआ मिरचाइ, जकरा यूरोपक अमीर लोग अपन खेनाय मे देब बहुत पसिन्न करैत छल, भारते मे उगैत छल। कोलम्बस अपना संग किछु करिआ मिरचायौ आनने छल जे लोकसभकेँ देखा सकी जे ओ कि खोजि रहल अछि। ओकरा पूरा विश्वास छल जे ओ भारत या इंडिया पहुँचि गेल अछि आ एहिलेल ओ एज़्टेक, इन्काआ हमरा ओतुका सभ गोटे के इंडियन या भारतीय कहलक।"
"अच्छा, तँ रैड इंडियन अमेरिकाक मूलवासी छी।" अप्पू विस्मयसँ कहलक। ओ अपन खोज सँ चकित छल आ खुश सेहो।"कोलम्बस बहुते निराश भेल जे ओहि भारतीय लग बेचय लेल करिआ मिरचाइ नहि छल। मुदा ओ ओकरा मिरचाइक कतेको किस्म देखौलक जकरा ओ उगबैत छल। कोलम्बस ओकरा चिखलक आ पओलक जे ईहो मिरचाइ भारतीय मिरचाइए जकाँ तीखगर अछि। ओ ओहि छोट सँ फल के मिरचाइ कहलक आ ओकरा स्पेन लऽ जाय ले बोरा सभ मे भरि लेल। "आजू के ई सोचिकए बड़ मजा आएल जे कोलम्बस जे असल मे करिआ मिरचाइ लय ले आएल छल, हरिअरका आ ललका मिरचाय घर लऽ गेल। क्रिस्टोफर कोलम्बसक 'इंडियन' लोकसभसँ भेट।
अगिला दिन अप्पू बाड़ीक सिंचाई केलाक बाद अहर उचू के पुकारलक। अहर उचू बाजल, "ओह!
हमरा अहाँके  'खोजक युग' के बारे मे किछु आओर बात बतेबाक चाहि।"ओकर बात सुनि अप्पू बहुत रोमांचित भेल, ओकरा लगलै जेना ओ कोनो नब किसिमक कम्प्यूटर गेमक हिस्साबनि रहल अछि। ओकरा मोन मे दुनिआक एकटा धुँधला सन नक्शा आकार लेबय लागल आ ओहिमे पुर्तगाल आ स्पेन आ ओकर महासागरी बंदरगाह जगमगाय लागल। अहर उचू बात आगु बढ़ेलक, "दू हजार साल पहिने सँ यूरोपक लोग भारतीय करिआ मिरचाइक दीवाना छल। रोमन साम्राज्यक समय सँ अमीर मांसक  पकवान सभमे करिआ मिरचाइक खुशबु पसिन करैत छल आ चुटकी भरि  मसालाक लेल बेसी कीमत देबाक लेल तैयार रहैत छल करिआ मिरचाइ कीनय लेल जाँबाज अरब आ ग्रीक नाविक, अरब सागरके पारकए केरल अबैत छल। संग आनल सोनाक  सिक्का आ आन समानक बदला लेल करिआ मिरचाइ यूरोप मे अमीरसभमे बेचि ओ जबरदस्त नफा कमाइत छल।
यूरोपक  साम्राज्ययूरोपक लोक बहुत पहिने सँ अरब व्यापारी सभ द्वारा भारत सँ  आयात कएल गेल मसाला सभक मजा लऽ रहल छल। ओ स्वयं ओतय जएबाक सपना देखैत छल।१४५३मे ऑटोमन तुर्कोक ईसाइ सब द्वारा शासित बायजैंटाइन  साम्राज्य पर कब्जा क लेनाय आ पूर्वी रास्ता के रोकि देलाक बाद यूरोप लेल ई यात्रा करब जरूरी भऽ गेल।        ब्रिटिश साम्राज्य       ब्रिटिश आधिपत्य       फ्रांस       पुर्तगाल          स्पेन       नेदरलैंड       बेल्जियम       संयुक्त राष्ट्र अमरीका१९४५  मे विश्वक साम्राज्य सभक मानचित्र
पुर्तगाली सभ आ स्पेनक लोकसभ समुद्री यात्रा करबा मे समर्थ जहाज आ समुद्री यात्रा में काज  आबय बला उपकरण बनेलक जे ओकरा लेल महासागर मे  यात्रा करब असान बना देलक आ  ओ अटलांटिक महासागर सँ होइत भारत पहुँचय लागल। क्रिस्टोफर कोलम्बस अमेरिका (१४९२)पहुँचल आ वास्को ड गामा भारत (१४९८)।  शुरू मे ओ व्यापारिक अड्डा बनेलक  आ बाद मे धीरे धीरे पुरा देशकेँ चलाकी आ हथियार सभक  बल पर उपनिवेश बना लेलक। कृषि आ खनिज संसाधन सँ सम्पन्न इलाका सभ पर आधिपत्यक होड़ मे जुटल यूरोपक आन देश - ब्रिटेन, हॉलैण्ड, बेल्जियम, फ्रांस, डेनमार्क आ  इटली- दुनिया  मे अपन  अपन उपनिवेश बनाबय मे लागल छल। क्रिस्टोफ़र कोलम्बसक अटलांटिक महासागर मे स्थित सान सलवाडोर द्वीप पर आगमन
ईसाई देश सभक बीच झगड़ा नहि होय एहि लेल पोप  ग्लोब पर एकटा काल्पनिक रेखा सेहो खींचि  देने छल जाहि सँ एकर एक दिस स्पेन अपन आधिपत्य जमा सकय आ दोसर दिस पुर्तगाल।  मुदा  उपनिवेश बसाबैक हंगामा मे ब्रिटेन आ हॉलैण्ड शामिल भेलाक बाद एहि रेखाक अनदेखी भेल। १९४७मे आजादी पाबय धरि भारत ब्रिटिश औपनिबेशक साम्राज्यक मुकुटमणि छल।क्रिस्टोफ़र कोलम्बसक अटलांटिक महासागर में स्थित सान सलवाडोर द्वीप पर आगमन
रोमन साम्राज्यआजुक इटलीक  राजधानी रोम लग एकटा छोट सन राज्यक रूप मे शुरू भेल एकटा सत्ता अगल  बगलक क्षेत्र सभ के जीतिकए एकटा साम्राज्य बनि गेल। ई करीब ५०० साल धरि एकटा विशाल क्षेत्र पर राज केलक। रोमन साम्राज्यक नागरिक सभ मे अलग-अलग जातीय समुहसभकेँ अलग-अलग भाषा बाजयबला लोक शामिल छल। एतबा धरि जे एकटा रोमन राजा सेहो अफ्रीकी मूलक छल। एकटा व्यापक न्यायिक व्यवस्थाक माध्यम सँ शान्तिपूर्ण आ संगठित नागरिक जीवन सम्भव बनाओल गेल, करक रूप मे वसूलल गेल धन एकटा विशाल फौज बना राखय लेल आ शासक वर्गक विलासिताक लेल खर्च कएल  जाइत छल।                                                                         रोमन साम्राज्य भूमध्य सागरक  चारु दिस पसरल, ११७ ई.
चीनी आ भारतीय रेशम सँ लऽ के भारतीय मसाला धरि, आयातित बस्तुसभ सभसँ बेसी लोकप्रिय छल। रोमन साम्राज्य आजुक मिस्र  धरि पसरल तँ भारतक सँग ओकर व्यापार फलय फुलय लागल। भारी मात्रा मे  सोना आ चांदीक सिक्का मसाला कीनबाक लेल भारत भेजय जाय लागल। रोमनक लोग कीमती करिआ मिरचाइ रखबाक लेल चांदीक बर्तन सभक इस्तेमाल करैत छल।  एहि सँ पता लगैत अछि जे विलासिता पूर्ण जीवन मे मसाला सभक कतेक महत्त्व छल। रोम मे विशेष रूप सँ एकटा मसालाक बजार  बनाएल गेल छल आ शहरक सब सँ शानदार सड़कक नाम करिआ मिरचाइ सड़क छल।  रोमन साम्राज्य भूमध्य सागरक चारु दिस पसरल,  ११७ ई.
"यूरोपक  लोग करिआ मिरचाइक दीवाना किएक छल?
साधारण सन करिआ मिरचाइक  गोल दाना, जकरा आइ लोग गामक पन्सारीक दुकान सँ किछु रुपया मे कीनि सकैत, कतेको किलो सोनाक बदला मे भेटैत छल।"  अप्पूक आँखि विस्मयसँ पसारि गेल, "किए?"
"वस्तुक दुर्लभताक कारण छल",अहर उचू बतेलक। "व्यापारी एकटा बहुत दूरक रहस्यमय देश सँ कीनैत  छल। ओ जोखिम भरल समुद्र के पारकए आ फेर दूर धरि पसरल रेगिस्तान मे ऊंट सभक कारवाँ  सँ अपन सफर महिना मे पूरा करैत छल। करिआ मिरचाइसँ खेनाइएटा स्वादिष्ट नहि बनैत छल बल्कि ओ एकर औषधीय गुण सेहो जानि लेने छल। सभसँ बेसी महत्वपूर्ण बात ई  अछि जे  करिआ मिरचाइ सभसँ बेसी कीमती पदार्थ छल। एकर प्रयोगकए के अहाँ दोसराकेँ बता सकैत छलहुँ हम कतेक अमीर छी। राजा आ धनीलोक उत्सवमे आएल अतिथिक बिदाइक  रूप मे, मुलायम, छोट रेशमी झोरीमे राखल कनेक करिआ मिरचाइ  देअथि। एहिलेल, जखन कोलम्बस स्पेनक राजा सँ वादा केलक जे ओ हुनका "मसालाक राजा" बना दैत, तँ  एकर   मतलब छल जे ओ एकटा बहुतो धनी सम्राटक रूप मे जानल जाएत।
मुदा पूर्वी भूमध्य सागर मे विशाल मुस्लिम ऑटोमन साम्राज्यक उदय सँ, जे भारत सँ व्यापारक रास्ता के अपना अधीन कएने छल, यूरोपक करिआ मिरचाइ चाहयबलाकेँ दिक्कत होमय लागल। 'पूर्वी शताब्दी धरि पनियाजहाज बनाबयबला पाल द्वारा यात्रा मे हवाक बेहतर प्रयोग करयबला मजबूत जहाज बनाबय लागल छल। महासागर सभक बारे मे ज्ञान सेहो बढ़ल छल। मुदा तखनो विशाल जलराशि आ ओकर समीप स्थित भूभाग रहस्ये बनल छल।" चांदीक करिआ मिरचाइक  बर्तन
ऑटोमन साम्राज्य ओस्मान बेगक नेतृत्व मे, मध्य एशिया सँ तुर्की भाषा बाजयबला लोग सबहक इस्लाम सँ प्रभावित एकटा खानाबदोश, कबीला, गैर मुस्लिम सँ इलाका जीतबाक लेल निकलि पड़ल। ओस्मान बेगक अनुवर्ती मेहमद द्वितीय १४५३ मे, बायजैंटाइन साम्राज्यक राजधानी काँसटेन्टीनोपल (यानि कुस्तुनतुनिया ) पर कब्जा कऽ लेलक। आगुक शताब्दी मे तुर्की ऑटोमन साम्राज्य (ओकर ई नाम साम्राज्यक संस्थापक ओस्मान बेगक नाम पर राखल गेल छल) एकटा पैघ इस्लामी साम्राज्य मे बदलि  गेल  जाहि मे उत्तरी भूमध्य सागर सँ लऽ के यमन आ मिस्र धरिक इलाका शामिल छल। ऑटोमन साम्राज्य काँसटेन्टीनोपलनगर पर कब्जा
तुर्कीक  सुल्तान मुसलमान होइत छल मुदा ओ अपन  अर्थव्यवस्था के सुदृढ़ बनेबाक लेल अलग अलग धर्मक अनुयायी विशेषज्ञसभकेँ नौकरी पर रखलक। तुर्की सेना एकटा लम्बा चौड़ा वाद्य-यन्त्र सेहो बनेने छल जाहि मे बेस ड्रम, ट्राइऐंगल्स आ सिम्बल्स (ढोल - झाँझ -मंजीरा - झालर  ) जकाँ बाघ शामिल छल जकरा पश्चिमी शास्त्रीय संगीत अपनओलक। एतय धरि जे मोत्जार्ट सेहो एहि सँ प्रेरणा लेलक। बियेनाक घेराबन्दी मे अपन कॉफीक बोरा छोडिकए तुर्की सेना अनचोकेहिमे यूरोपक लोकसभकेँ कॉफी सँ सेहो परिचय करेलक।वुल्फगेंग अमीडस मोत्जार्ट,  पाश्चात्य शास्त्रीय संगीतक विख्यात संगीतकार
समुद्री यात्रा, दिशा सूचक, जहाज निर्माणऑटोमन साम्राज्यक उदय सँ यूरोपक लोकसभ भारत जेबाक लेल नबका रास्ता ताकय लेल विवश भऽ गेल। एखन धरि समुद्रक बारे मे ओकर ज्ञान आ जहाजक संचालनक तकनीक बहुतो बढ़ि गेल छल।  सुदूर समुद्री यात्रा सभक अगुआ रहल पुर्तगाली पहिने सँ नीक नक्शा बनेने  छल आ खगोल सम्बन्धी ज्ञान ओकरा अफ्रीकाक  अटलांटिक तट धरि पहुँचा देलक। ओकराअफ्रीकाक छोर सँ हिन्दमहासागर पारकए के मसालाक देश केरल पहुँचैक उम्मीद छल। पहिने, भारतीय आ अरब लोक, सागबानक पट्टाकेँ नारिकेरक रेशा सँ बनल रस्सी सँ जोडिकए नाओ बनाबैत छल। अरब नाविक तिकोन कपड़ाक पालक प्रयोगकए हवाक विरुद्ध जहाज के चलेबाक तरीका जानि लेने छल। यूरोपक  लोग चीनक लोग सँ पतवारक मदतिसँ नाव के कुशलता सँ चलेनाय सीखलक।एस्ट्रोलेब, एकटा यंत्र जाहि सँ नाविक के समुद्रमे दिशा तय करबा मे सहायता मिलैत छल।
पुर्तगाली सभ सूर्य, चंद्रमा आ तारा सँ भेटल दिशा बोधक  बिना सेहो नाओ चलेबाक लेल एकटा बेहतर दिशासूचकक निर्माण केलक। ई चुम्बक पर आधारित दिशासूचक क बहुत  सुधरल रूप छल जकर आविष्कार मूल रूप सँ चीनी लोकसभ कएने छल। यूरोपक लोकसभ गहींर समुद्र मे अपन स्थिति के आओर नीक ढंग सँ जानबाक लेल एस्ट्रोलेब बनेलक। दिशासूचक क मदति सँ समुद्र मे यात्रा करैत ओ एकटा निश्चित दूरी पर गाँठ  या नॉट लागल पैघ - पैघ रस्सीक मदति सँ नापैत छल ओ कतेक दूर आएल अछि आ कतेक गति सँ यात्रा कऽ रहल  अछि। एहि परम्परा के निभाबैत भाप आ डीजल सँ चलेबाली नाओ आइयो दूरी के किलोमीटर आ मील मे नहि नॉट्स मे नापैत अछि।
"एकटा अन्हरिया राति मे टॉर्च ल के घर सँ बाहर जेबाक कल्पना करू," अहर  उचू  कहलक। "जखन अहाँ टॉर्च जरबैत छी तखन अहाँके सड़क पर किछु फीट धरि तँ साफ देखइत अछि आ सड़कक दूनू कात जे किछुओ  अछि से झलफल देखाइत अछि। मुदा इजोतक छोटसन घेराक  बाहर सब किछु अन्हरिया मे आओर अनजानल हएत। एहने किछु विस्तृत समुद्रमे यात्रा करैत नाविक सभ के लगैत छल। नक्शा बनाबयबला सभ बरिस नाविक सभक बताएल एहने छोट- छोट विवरण सभ के जोड़ि एकटा पैघ तस्वीर तैयार केलक। फेरो ओहि पैघ तस्वीर मे परिचित जगह कम छल आ  अपरिचित  बेसी।
समुद्र मे यात्रा करैत ई तँ खएर पता नहि रहैत छल जे आगु की आबय बला अछि, ओकर अलाबा सेहो ई बहुत जोखिम भरल काज छल। तूफान मे तीन मंजिला मकानो सँ उँच लहर उठैछ जे  आसानीसँ जहाज के गीड़ि सकैत छल। आ एहन सदिखन होइते  छल। हजारो आदमी डुबी गेल जहाज टुटयसँ अनजान जगह पर फँसि  गेल। मुदा फेरो ई  जानबाक लेल जे समुद्रक दोसर कात की अछि, यात्रा कहियो रुकल नहि। किएक?एहि तरहक दुस्साहसिक यात्राक लेल पैसा लगाबय बला धनिक लोकसभक कमी  नहि छल। ओकरा आशा रहैत छल जे वापस घुमयबला नाविक अपना सँग मसाला या सोना या चांदी आनत आ कुल मिलाकए हमर जतेक धन खर्चा अछि, ओहि सँ कतेको बेसी नफा हमरा हएत। यूरोपक लोक, विशेष रूप सँ स्पेन आ पुर्तगालक राजा, भारत सँ सीधा व्यापारकए के नफा उठाबय चाहैत छल। पुर्तगाली सब अफ्रीकाक अटलांटिक कछेरक संग - संग दक्षिण मे नीचाँ दिस जाइत पूबमे भारत पहुंचबाक रास्ता खोजबाक कोशिश केलक। भारतक धन सम्पदा आ मसाला धरि पहुंचबाक रास्ता खोजैत दर्जनों जहाज डुबल आ हजारों जिंदगी खत्म भऽ गेल। मुदा अंत में इएह कोशिश पुर्तगाली नाविक वास्को-ड-गामा के भारत धरि पहुँचलक।"अहाँ इटलीक शहर जीनोआक जहाजी कप्तान क्रिस्टोफर कोलम्बसक बारे मे तँ जनिते छी। ओ विचार केलक जे दुनिया गोल अछि, एहिलेल अटलांटिक महासागर मे मौसमी हवा द्वारा धकेलल जाइत पश्चिम दिस यात्रा करय मे हम जापान आ भारत बहुत जल्दी पहुँच जाएब। अटलांटिक महासागरक दोसर  कछेर पर स्थित  भूभागक बारे मे एकदमे अनजान होयबाक अलाबो कोलम्बस एकटा बहुत गंभीर रूप सँ गलत गणना केलक जे ओकरा लेल असल मे बहुतो भाग्यशाली साबित भेल," अहर उचू बतेलक।
ओ पृथ्वीकेँ असल मे जतेक अछि,ओहि सँ कहीं बेसिये छोट मानि लेने छल। जँ ओकरा यूरोप आ एशिया महाद्वीपक बीचक सही दूरी पता होइते तँ भऽ सकैत अछि जे ओ भारत आबैक कोशिशे नहि करिते। समुद्र मे एकटा पैघ दूरी तय करबाक लेल छुच्छे बेसी खाना आ पानि भेटबाक जरूरत नहि होइछ बल्कि एकटा पैघ नाविक दल आ पैघ जहाजोक जरूरत पड़ैछ। कोलम्बस अविष्कार स्पेनक महारानी इसाबेला के आश्वस्त क लेने छल जे अटलांटिक के पारकए के एशियाक यात्रा, ओहि रास्ता सँ छोट रहत जकरा पुर्तगाली अजमा रहल अछि। १४९२ कय बसन्त मे महारानीक शुभकामना आ पैसाक बुते कोलम्बस साण्टा मारिया, निना आ पिण्टा नामक तीनटा छोट जहाजक सँग एकटा अनजान मंजिलक सफर पर निकलि पड़ल। अन्तहीन सन देखाइत समुद्र पर दक्षिण- पश्चिम दिस कतेको हप्ताक सफरक बाद चालक दल भोजन आ पानि लेल चिन्ता करय लागल। आखिर पूर्णिमाक एक राति मस्तूल पर चढ़िकए निगरानी कऽ रहल नाविक चिचिया उठल, 'धरती धरती।'
भोरे नाविक खुशी-खुशी ओहि धरती पर उतरल जाहि पर पहिने कोनो यूरोपियनक पैर नहि पड़ल छल। ओकरा ओ अजीब लोक भेटल जे कपड़ा नहि पहिरने छल आ जे एहन भाषा बजैत छल जे ककरहुँ  बुझबा मे नहि आबि रहल छल। ई कैरेबियन द्वीप छल मुदा कोलम्बस के विश्वास छल जे हम भारत पहुँचि गेल छी। ओकरा लागल जे जाहि लोकसँ ओ मिलि रहल छल ओ निश्चित रूप सँ भारतीय छल।कोलम्बसक समुद्री यात्राक छह बरिस बाद वास्को-ड-गामा भारत पहुँचल छल।" अहर उचू आगु बतेलक। "ओ पुर्तगालक राजाक आदेश पर चारिटा जहाजक बेड़ा आ १७० नाविक एकटा समुहक अगुवाय कऽ रहल छल। ओकर बेड़ा अफ्रीकाक छोरक चक्कर लगबैत दस मास यात्राकए के कलिकट पहुँचल छल। करिआ मिरचाइ पाबय लेल इएह सही जगह छल। "(वास्को-ड-गामाक पहिल भारत यात्रा ४९७ सँ १४९९ कय नकशा, एकटा मानचित्र)
वास्को ड गामा कालीकटक शासक जमोरिन सँ कहलक, "कि अहाँ  हमरा करिआ मिरचाइक किछु पौधा अपना देश लऽ जाय  ले देब?"
जमोरिन हँसि  के कहलक, "हूँ, अहाँ किछु पौधा लऽ जाए  पाएब।" जल्दीये पुर्तगालीसभकेँ ओकर बातक अर्थ बुझबा मे आबि गेल। करिआ मिरचाइक आयात करबाक बजाय पुर्तगाली भारते मे जमि गेल, १५१० मे ओ एकटा स्थानीय शासक सँ गोवा जीत लेलक। जल्दीये गोवा, यूरोपक करिआ मिरचाइ निर्यात करबाक लेल एकटा पैघ व्यापारिक अड्डा बनि गेल। ओना स्पेनक  राजाक  जगह पुर्तगालक राजा मसालाक राजा बनल।  भाग्यक फेर सँ भारत पहुँचबाक कोशिश कऽ रहल एकटा दोसर पुर्तगाली कप्तान दक्षिणी अटलांटिक मे हबाक रुखिक कारणे सँ रास्ता भटकि के दक्षिणी अमेरिकाक पूर्वी तटपर पहुँचि गेल। ओ जगह ब्राजील कहेलक। ई जगह पुर्तगाली सभक उपनिवेश बनि गेल आ बहुतो नबका आहार एतहि सँ भारत पहुँचल।
एक दिस करिआ मिरचाइ, लौंग, बड़ी इलायची, आ दोसर मसाला सँ लादल बड़का - बड़का व्यापारिक जहाज गोवा सँ लिसबन दिस निकलय तँ ओमहर पुर्तगाली कतेको नब किसिमक फल, सब्जी आ पशु दक्षिण अमेरिका सँ भारत आनय लागल। ब्राजील मे मिरचाइक अलावा अनानास, काजू , आ रबरक पौधा जकाँ कतेको नबका फसिल छल। जल्दीये ब्राजील सँ एहिसभ उत्पाद सँ लादल जहाज पुर्तगालक  राजधानी लिसबनक लेल रवाना कएल जाय लागल जतय सँ ई  माल भारत जायवला जहाज पर चढ़ा देल जाइत छलै। वास्को-ड -गामाक  भारत आगमन
गोवा मे करिआ मिरचाइक एकटा नाम, 'पेरनाम बुको मिर्च' छल। पेरनामबुको ब्राजीलक ओ बंदरगाह छल जतय सँ मिरचाइक खेप अबैत छल। "गोवा दुनियाक लेल भारतक मुख्य द्वार छल", अजर उचू नाटकीय अंदाज में बाजल। ग्लोब पर गोवा चमकय लागल। अप्पू अपन आँखि बन्नकए के ओतुका समुद्र तटक चहल पहलक कल्पना करय लागल जतय विभिन्न पोशाकमे बहुत नाविक आ जहाज छल। "जखन मिरचाइक बीज गोवा पहुँचल तँ व्यापारीसभ ओकरा तुरंत कीनिलक", अजर उचू अप्पूक चेहरा देखैत हँसलक। "एकरा खाय मे बहुतो बेसी सुआद आ सुगंधि भरि देल आ एहि तरहे तेज लाल मिरचाइ हाथे हाथ लगलै। ओ पूरा पश्चिमी भारत मे पसरि गेल आ गोवाई  मिर्चक नाम सँ जानल जाय लागल। किछुए बरिस मे मिरचाइकेँ आओरो किस्म - नमहर, गोल, मोट आ छोट आओरो कतेको रंगक पूरा भारत आ श्रीलंका मे पसरि गेल। ओहि समय बंगाल आ श्रीलंका क बीच बहुत समुद्री व्यापार छल। मिरचाइ ओतय शायद श्रीलंके  सँ पहुँचल छल। शायद एही  लेल बंगालीसभ मिरचाइ के लंका कहैत अछि", अजर उचू कहलक। मुदा मिरचाय की भारते मे रहल?
नहि, ई पश्चिम दिस  यात्रा केलक। व्यापारी मिरचाय के मध्य एशिया हंगरी आ तुर्की लऽ गेल। हंगरी मे एकटा नब तरहक मिरचाइ विकसित कएल गेल। ई खेनाय बनाबय मे  इस्तेमाल होयबला हंगरीक सभसँ पसिनबला मसाला बनि गेल जे हंगरीक  पैपरिका के मशहूर कऽ देलक। एहि तरहें, सुदूर मेक्सिको मे करीब ९०००साल पहिने इंसान द्वारा फसिललक रूप मे अपनाएल गेल जंगली पौधाक बारे मे१६वीं  शताब्दी में स्पेनक एकटा पादरीलिखलक, 'भोजन मे मिरचाइ नहि होअय  तँ मेक्सिकोक लोककेँ लगिते नहि अछि जे ओ  खेनाय खा रहल अछि। ई पौधा दुनियाक आन भाग मे पसरि गेल।
गोवा अन्वेषणक लेल एकटा उत्साहजनक स्थान बनि गेल। बादशाह जहाँगीर हर दू हप्ताक बाद अपन दरबार सँ एकटा अधिकारी के ई देखै ले गोवा भेजैत छल जे नब दुनिआ सँ कोन कोन नबका समान आएल अछि। उत्तरी आ  दक्षिणी बहुत समय धरि नब दुनिआक नाम सँ जानल जाइत छल। अपन एकटा दौरा सँ दरबारक अधिकारी अनानास आ एकटा अजीब सन देखाय बाली चिड़ै - एकटा  टर्की - संग आनलक। जहांगीरक शाही चित्रकार के आदेश देल गेल जे ओ एहि विचित्र वस्तुक चित्र बनाबय। बादशाहक आदेश पर आगरा मे, महल मे प्रयोगक लेल, अनानास उगाबय लेल एकटा खास बगीचा बनाओल गेल। ब्राजीलक भाषा में अनानास के अनानास कहल जाइत अछि आ एकर आगरा मे सेहो इएह नाम भेटल। आलु,  जे छुच्छे  दक्षिण अमेरिकाक पेरू मे उगैत छल, ओहो मुगल रसोई घर मे दाखिल भऽ गेल। जखन ब्रिटिश राजदूत, सर थोमस रो महलक शाहीभोज मे आएल तँ मुख्य व्यंजन एकटा नब कन्द, आलु सँ बनाओल गेल  छल। राजदूत जे पहिने कहिओ एहन सब्जी नहि खएने छल, ओहि पर आसक्त भऽ गेल।
भारत मे, जतय बेसी लोग शाकाहारी छल  मकई,  टमाटर, भिंडी, राजमा, शकरकंद , मूंगफली आ आवोकाडो जकाँ नव उत्पादक अएनाय बरदान सिद्ध भेल। सब्जी सभक संग ढेरक ढेर फल सेहो आएल - पपीता, लीची, अमरूद, शरीफा या सीताफल आ चीकू (मेक्सिको मे एकर मूल नाम चीकोसपोटि अछि)। भारत के पहिनहि सँ समृद्ध टोकरा मे आओरो कतेको आहार जुड़ि गेल।गोवाक बंदरगाह मे व्यापारी
"विदेशी सेहो एतय उगयबला समान अपना संग लऽ जाइत हएत," अप्पू कहलक।  "बिलकुल" अजर उचू बाजल।  "भारतीय करिआ मिरचाइ लेल यूरोपक लोकक विशेष प्रेमक कारणसँ नबका समुद्री रास्ता तकबाक प्रयास भेल। आ एतय पहुँचि के पुर्तगाली सब लाजबाब आम आ नारिकेर पओलक आ ओकरा ब्राजील मे उगेलक। आब ब्राजील आ मेक्सिको मे आम गर्मीक एकटा महत्वपूर्ण फल अछि।"
"मुदा," ओ बुझेयलक, "पुर्तगाली सभकेँ एतय अबयसँ बहुत  पहिने, भारतक एकटा आओर देन छल जे कैरिबियन आ दक्षिणी अमेरिका धरि जा पहुँचल आ  ओकरा समृद्ध बनेलक।  ओ  फसिल छल ईख। ईख बहुत पहिने  दक्षिण पूर्व एशिया सँ भारत आनल गेल छल आ भारतीय ईखक रस के शक्कर मे बदलैक तरीका निकालि लेने छल। सातवीं शताब्दी में भारत आएल चीनी बौद्ध भिक्षु 'मीठ  कंकर' देखि के उत्सुकतासँ भरि उठल छल। चीनक  शक्तिशाली सम्राट ताइझोंग अपन एकटा दूतमंडल सम्राट हर्षवर्धन के दरबार मे ई निवेदन करबाक लेल भेजलक जे ओ अपना ओतय सँ किछु कारीगर भेजथि  जे चीनी लोग के शक्कर बनेनाय सिखा  देअथि। ईख आ शक्कर के चीन सँ परिचय करेबाक लेल किछु बौद्ध भिक्षुक संग दुइटा शक्कर बनबैबला सेहो चीनक यात्रा पर गेल। शक्कर भारत सँ मध्य पूर्व के निर्यात होयबला एकटा प्रमुख चीज छल। अरब व्यापारी सब ईख के भूमध्य सागर द्वीप साइप्रस मे उगेनाय शुरू केलक। यूरोपक  लोक शक्कर के एतेक पसिन्न करैत छल जे स्पेनक  लोकसभ के एहिमे व्यापारक अपार संभावना देखाएल। जँ ईख कैरेबियन आ दक्षिणी अमेरिकाक  नब आ अधिक बरखाबला भूमिपर उगि  गेल तँ ओ शक्कर निर्यात कऽ सकत। ओ अफ्रीका सँ लोक के जबरदस्ती गुलाम बनेलक आ पैघ  स्तर पर ईखक खेती शुरू केलक आ पूरा दुनिआ के शक्कर निर्यात केलक।"अप्पू एहि बात सँ बहुत आश्चर्य चकित छल, "अच्छा तँ हम दक्षिणी अमेरिकाकेँ मिरचाइक बदला मे चीनी देलहुँ!"
सूर्य अकासपर लाली बिखेरलक आ अप्पू बुझि गेल जे माँ ओकरा जल्दीये आवाज लगाबय वाली अछि। अजर उचू अपन बात खत्म करैत बाजल,"देखु ने !
हमर जिनगी आ हमर आहार बाकी दुनिआसँ कोना जुड़ल अछि। आहार बिना पासपोर्टक यात्रा करैत अछि!
हमर आहार सँ दुनिया एक सूत्र मे बन्हाइत अछि।" अप्पूक मोन  ओहि दिन के यादि कऽ रहल छल जखन ओ पहिलुक बेर अजर उचूक आवाज सुनने छल। ओ अपन घरक पाछुक बगीचा मे मिरचाइ आ टमाटरे नहि, चीकू आ पपीता सेहो उगैत  अछि। अहर उचूक के अपन गुपचुप  दोस बननाय आ कमालक कहानी सुनेबाक लेल धन्यवाद दए के अप्पू सोझे अपना घर मे गेल, एकटा कागज लेलक आ ओहिपर रंगसभसँ पैघ पैघ शब्द मे लिखलक 'विश्व बगीचा'। ओ कागज अपन माय के देखाय के बतेलक जे हम एकरा बगीचाक दरवाजा पर लगाएब। अप्पूक  बात सुनि माय विस्मय सँ बाजल, "किएक?
""पैघ  कहानी अछि। जखन बाबा घर आबि  जएताह तखन बताएब," अप्पू हँसलक।
-
कोनो सजाए नैबदमस्ती हम खूब करीआ हल्ला घरमे सेहोबस्तुजात फेकी एम्हरलोटी गर्दामे फेरो
कादो-कदवा बीच लोटाइछप-छप पानिमे भागीमुदा सजाए कोनो नै भेटए निअम एहेन बनाबी
रंग लगाबी कपड़ा-लत्तामेहाथ-पएरमे सेहोमम्मी-पापा भागि-भागिपकड़ए चाहथि नै पकड़ाइ
आस-पड़ोसी करथि शिकाइतपापा-मम्मी मानथि नैखूब सुनाबी खूब बनाबीमुदा सजाए भेटए नै
पंक्ति तोड़ि नवका पाँतीमेसभ बच्चा जे जाएतपुरना पाँतिक छोटका बड़का अंतर तखन मेटाएत
ई देखत आ देत सजाएमुदा तखन हे माइटूटत पाँति नव बनत कोना सजाए भेटत जेदाइ
द्वेष मुदा नै राखी ककरोसँमुदा करी खूब बदमस्तीधार जेना बहैए आगू दिसहमहूँ बढ़िते जाइ छीभेक जेना भदबरियामेटर्र-टर्र गीत गाबएहम गाबी भरि सालमुदा सजाए कोनो नै भेटए
रंजक गाममे  जे पानिक तालाब  छल  ओ लगभग सुखा चुकल छल। मैय्या बरखा लेल प्रार्थना करय लागल। माय घरमे पड़ल सभ बर्तन आ बाल्टी सब के इकट्ठा कऽ ओहि मे पानि  भरि  देलक।  हमरा बेसीसँ बेसी पानि इकट्ठा कऽ के राखय  पड़त," बाबूजी गड्ढा खुनय  लेल औजार इकट्ठा केलक। "जबत घरि बरखा नहि होइछ, ताबत घरि गुजर जोगरक पानि हमरा चाहबे करी," ओ कहलक।
रंज अपन कॉपी आ  पेंसिल निकाललक। फेर अपन दिमागमे पानिक बारे मे सोचैत चलि पड़ल  अपन माय-बाबूजी पाछु, पानीक  तालाब दिस। ओ तालाब निचला सतह  के बहुत बारीकी सँ जाँच केलक। तालाबक तल सुखाएल आ दरारि सँ भरल छल। रंज सोच मे पड़ि गेल, "तालाबक सभटा पानि कतय चलि गेल?
की ओ भागि गेल, की ओकरा किओ चोरा लेलक?
ई एकटा पैघ  रहस्य अछि।"
रंज के रहस्य सुलझाएब बहुत पसिन छल। जेना जखन मैय्याके अपन पढ़यवला चश्मा नहि भेटि रहल छल, तखन रंज ओकराढूंढि निकालने छल। चश्मा मैय्या पोथिमे भेटल, ओही पन्नापर जे ओ पढ़ि रहल छल।  फेर दोसर  बेर - हाथी मरुआक खेतमे आबि जाइत अछि। तँ पता चलल जे ओकर जे पैघ पैघ सूड़ होइत अछि ओहि मे ओ पाकल अनाज के दुरहि सँ सुंघि लैत अछि। आ ओकरा खाय ले आबि जाइत अछि। "हम ओहि पानि  के ढूंढिनिकालब," रंज    बुदबुदााईत कहलक।
रंज सुखाएल काई  आ मरल माँछ के पार कऽ के तालाबक दोसर कात पहुँचल। "की अहाँकेँ पता अछि जे पानि कतय जा सकैत अछि?
""लगैत अछि नीचाँ दिस बहि गेल, " मछुआरा अंदाज लगेलक।
रंज पहाड़ी सँ नीचाँ जाइत ओहि सुखाएल नदीक पाछु केलक जतय ओ नहर खत्म भेल ओतय एकटा आओर तालाब छल। ओतय बहुत बकरीयो छल मुदा पानि नहि छल। रंज बकरी चराबयवला सँ पुछलक, "की अहाँ जानैत छी जे पानि कतय भऽ सकैत अछि?
"भरिसक, ऊपर।"ओ कहलक। हम तँ ओतहि सँ आएल छी, "रंज बजलीह। "पानी ओतय नहि अछि।""तँ आओर ऊपर हएत?"
बकरी चराबयवला बाजल। "ओतहि सँ तँ पानि अबैत अछि। "
रंज तालाब घरि वापस चढ़ल। फेर ओ पहाड़ीक कनेक आर ऊपर चढ़ाल जतय एकटा आर तालाब छल। ओतय ने तँ पानि छल, ने पक्षी, ने नावे। मात्र एकटा  व्यक्ति छल ओतय। "सपना,  हमरा पानि कतहु नहि  भेटि रहल। की अहाँके अंदाज अछि, जे पानि कतय चलि गेल ?
"रंज जोर सँ आवाज लगेलक। ओ सपना के जानैत छल। ओ ओकरे स्कूल मे पढ़ैत छल।
"नीचाँ ", सपना चिल्लाइत जबाब देलक। रंज के एकदम गुस्सा आबि गेल। ओ अपन पैर जोर सँ पटकलक। "नहि।" ओ चिल्लाएल। "नहि अछि। ने ओ नीचे अछि आ उपरे। हम ताकि ताकि के परेशान भ' गेलौ  हें। समझ आएल?
""तँ की, उपर, ओतय?, सपना अंदाज लगेलक। रंज आ सपना दुनु उपर आसमान दिस देखलक। सुरज वापस ओकरा दिस घुरलक। आसमान उज्जर छल, गर्मी आ गरदा सँ भरल। "नहि", दुनु हामी मे सिर हिलेलक। ओतय तँ एकदमे नहि भ 'सकेछ।
रंज हताश भ 'के सपनाक सँग नाव मे जा के बैसि गेल आ कलमकड़ीक एकटा टुकड़ा चबाबय लागल। ओ गर्मी आ थकानक मारे बेहाल छल। मजुक माता- पिता गाम  छोड़ि चल गेलाह, "रंज कहलक। ओ शहर चल गेलाह जतय पानि अछि। भरिसक हमरा सब के एतय सँ चलि जेबाक चाही।"
"अहाँ जाउ," सपना खिसियाइत कहलक। अहाँके कियो नहि कहलक एतय रहय लेल। "हँ!
हँ !ठीक अछि", रंज तामस मे कहलक आ पैर पटकैत घर चल गेल। मुदा किछुओ ठीक नहि छल। पानि एखनो नहि छल। आ ने बारिस। अगिला दिन रंज छोट सन गिलास मे  तालाबक गदला पानि सँ दाँत माँजलक। "आकथू।" रंज थुकलक।  स्कूल मे आधा खाली छल। बहुतो परिवार ओहि इलाका के छोड़ि चुकल छल।
रंज सँ आब आओर बर्दास्त नहि भेल। ओकरा अपन सभटा दोस्तक याइद आबि रहल छल  पर्यावरण अध्ययनक क्लास चलि रहल छल। क्लासक बीच मे उठल आ स्कूलक बाहर भागि गेल।
ओ भागैत रहल, भागैत रहल, भागैत रहल,। ओ बुरी तरहें हाँफि रहल छल। आखिर मे ओ सड़कक  किनार मे  जा के बैसि गेल। "हमरा पानि के ताकैये पड़त," ओ हाँफैत  बाजल। "की हम मदद करू?
"एकटा आवाज आएल। ओ सपना छल जे रंज के स्कूल सँ भागैत देखने छल ।  रंजक चेहरा चमकय लागल। "हँ!
""हमरा ई ठीक सँ करय पड़त, "सपना कहलक। "एकदम सेनेटरी इंजीनियर जकाँ।"      "ककरा जकाँ......?"
रंज पुछलक। "सेनेटरी इंजीनियर ओ होइत अछि जे पानिक पाइप, टंकी आ नाली सब बनबैत अछि। जखन हम पैघ भ ' जाएब तँ हमहुँ एकटा सेनेटरी इंजीनियर बनब," सपना कहलक। बहुत मथापच्चीक बाद दुनु गामक नक्शा बनेबाक ठानलक जाहि मे तालाब  आ नदी  सब रहय जाहि सँ ओकरा पता चलि पाबय जे पानि कतय गेल अछि।
आखिर ओ  दुनु आराम सँ बैस गेल आ अपन बनाएल नक्शा के बहुत ध्यान सँ देखय लागल  "हम एखन घरि  ई तालाब नहि देखलहुँ, "रंज बहुतो तालाब मे सँ  एकटा दिस इशारा केलक।  "चलु,  चली," सपना हामी भरलक। रंज आ सपना दुनु पहाड़ी पर चढ़य लागल। एतुका सरितो सुखाएल छल। "शायद हमारा स्कूल छोड़ि के नहि ऐबाक चाहि छल। इहो तालाब शायद सुखाएले हएत," सपना उदास भ 'कहलक।
मुदा जखन ओ दुनु  तालाब लग पहुँचल, ओकरा अपन गलतीक एहसास भेल।  तालाब तँ पानि सँ लबलबा भरल छल।
सपना एकटा  छोट सन पंप दिस इशारा केलक जे तालाब कात मे लागल छल। महारक ठीक नीचाँ एकटा टैंकर छल, जाहि सभटा पानि जमा भ रहल छल। एकटा  आदमी टैंकर के बगल मे ठाढ़ छल आ निगरानी क' रहल छल। "रहस्य सुलझी गेल", रंज तामस मे बाजल। आमतौर पर रहस्य सुलझलाक बाद जासुस सब के खुशी होइत अछि। मुदा  रंज के बहुत तामस आबि रहल छल।
"अहाँ हमर पानि कतय ल 'जा रहल छी?
"रंज जानय चाहैत छल। "शहर ", आदमी कहलक। ओतय बहुत लोग अछि। एहिलेल ओकरा बेसी पानिक जरूरत अछि।""ई एकदम सही नहि अछि ", सपना कहलक। आदमी अपन कंधा उचकाबैत बाजल, "ई तँ। एहने अछि।""हमर दोस एकटा सेनेटरी इंजीनियर अछि, " रंज चिकरैत  बाजल। "ओकरा पता अछि जे की उचित अछि आ की नहि।"आदमी हसलक, "सेनेटरी इंजीनियर?
आओर अहाँ?
अहाँ तँ एखन बच्चा छी।"सपना धीरे सँ कहलक, "हँ हम बच्चा जरूर छीl नीक जँका जनैत छी जे अहाँ हमर पानि नहि ल ' जा सकब।""घर जाउ", आदमी बाजल। "अहाँ किछु बदलि नहि  पाएब।"
"हम अहाँक पंप तोड़ि देब। "रंज चिल्लाएल आ हाथ मे लाठी ल के पंप दिस दौड़ल। "ओहो!"
आदमी बाजल। मुदा तै लगैत छल जे सेनेटरी इंजीनियर पंप बनबैत अछि, तौड़ैत नहि?"
"हँ....... नहि..... एहि तरह नहि....... सपना दुखी होइत कहलक। मुदा रंज कहलक, "हम एकटा जासूस छी। हम किछुओ क' सकैत छी। "
रंज लग एकटा बढ़िया योजना छल। तो पंप सँ जा के चिपकि गेल। "आब अहाँ एकरा नहि चला सकब।" सपना सेहो भागि के गेल आ पंप के जकड़ि लेलक। "ऐ!"
आदमी चिल्लाएल। आब ओ बहुत तामस मे छल। "घर जाउ अपन"ओ कहलक।
ओही  समय  घनघोर मेलागि गेल। आकाश मे जोर सँ गड़गड़ाहट भेल, बादल गरजय लागल, बिजली चमकय लागल आ जोर सँ बारिश होमय लागल। सपना खिलखिला के हँसल लागल।  "मानसून अाबि  गैल।""हम तँ घर जा रहल छी, अहाँ जाउ ने जाउ," टैंकर वला आदमी कहलक।  बारिश होइत  रहल, होइत  रहल, होइत  रहल।
व्हूश, तालाबक बान्हक उपर सँ पानि बहि निकलल आ नदी मे बहय लागल। पानि ओकरा भीजा देलक।  "पानि  मिलि  गेल। रहस्य सुलझि गेल।" रंज बाजल। "याहू!"
दुनु  खुशी सँ  चिल्लाए लागल।
पानि  सँ  जुड़ल  शब्द तालाब- मानव निर्मित जल संचय करबाक साधन। तालाबक  आकार छोट सँ ल  के पैघ झील धरि भ 'सकैत अछि। बान्ह या मेड़ - माँटि  आ पत्थर सँ बनल एकटा छोट दिवार तालाबक पानी के रोकबाक काज आबैत अछि।
सरिता- एकटा छोट नहर जाहि मे पानिक छोट  धारा बहैत  अछि।  जल स्रोत- एहन जगह जतय जमीनक अंदरक पानि उपरका सतह  पर  आबि इकट्ठा भ 'जाइत अछि।  भौम जल स्तर या वाटर लेवल- जमीनक अंदर इकट्ठा भेल पानिक स्तर। कुआँ के एतेक गहींर खोदय पड़ैत अछि जे ओ जल स्तर धरि पहुँचि जाय। तखने ओहिमे पानि अबैत अछि।
-
“फू!
फू!” अन्ना मणि अपन जन्मदिनक केक पर लागल आठो मोमबत्ती फूँकिकए बुता देलथिन्ह। "जन्मदिन मुबारक होमय अन्ना। "ओकर भाई - बहिन चिकरि बजलथि। अन्नाक परिवार बहुत पैघ छलन्हि। आ पहाड़ पर बनल हुनकरघर सेहो। मुदा हुनकर जन्मदिन पर ओकर बस एकटा छोट सन इच्छा छलन्हि।
अन्ना मणि अपन जन्मदिनक उपहार फाड़ि के खोललथि आ धीरे सँ भीतर तकलथि। अन्दर किछु चमकि रहल छल। "हीरा जड़ल कानक बाली?
ओहो!
"ओकरा हीरा जड़ल कानक बालीनहि चाहय छलन्हि। ओ ओकरा लेल महग आ निरर्थक रहै। की अहाँ जनैत छी जे अन्ना वास्तव मे की चाहैत छलथि?
बस किताब, किताब आ बहुते रास किताब!
"हमरा घर मे किताब अछि तँ ठीके," हुनकर भाइ बजलाह। मुदा अन्ना तऽ पहिनहि ओसभ पढ़ि चुकल छथि।"पुस्तकालयमे आओरो किताबअछि, " हुनकर दादा इशाराकयलन्हि। मुदा अन्नाओहो सभ पढ़ि चुकल छथि।ओ तमसाकए अपन कोठरी मे चलि जाय छथि, "हम्म!"
किछु देर बाद, अन्नामणिक   केबाड़ पर एकटा ठक-ठकयबाकअबाजभेल। मुदा बाहर तँ केओ नहि छल!मुदा किछु तँ छल!
ओतहि   केबाड़ लग राखल छल एकटा बहुत पैघ डिब्बा। "नीक होएत जँ एहि मे आओर गहना नहि होय," ओ जोर सँ बाजल। डब्बा मे गहना नहि छल।ओहि मे छल एकदम नबविश्वकोश संग्रह। "एतेक रास किताब, अहा!"
अन्ना भरि घर खुशीसँ दौगैत रहलीह आ सभसँ गला मिलयलन्हि।
बहुत सालक बाद आओर बहुतो किताब पढ़लाक बाद अन्नाकेँ एकटा प्रसिद्ध वैज्ञानिकक प्रयोगशालामे नौकरी भेटि गेल। "हमरा एतय की करय पड़त?"
अन्ना पुछलन्हि। वैज्ञानिक एकटा डिब्बा दिस इशारा कयलन्हि। की अहाँ बता सकैत छी जे हुनका डिब्बा मे की भेटलन्हि?
"हीरा?
अएँ?"
अन्ना कहलन्हि। मुदा एहिबेर हीरा के पहिरय नहि लेल। ओ परीक्षणक लेल छलथि।  वैज्ञानिक चाहैत छल जे अन्ना  मणि ओहि चीज केँ ताकिनिकालथि जे हीरा केँओकर चमक प्रदान करैत अछि। तेँ अन्ना हीराक बारे मे बेसी जानकारी प्राप्त करबाक लेल ओहि सँ सम्बंधित  किताब पढनाय शुरू कयलथि।किताब,  किताब, ढेर रास किताब।
वैज्ञानिक बनब हुनका लेल सभसँ नीक काज छल। ओ किछुओ पढ़ि सकैत छलीह। जे हुनकर इच्छा होयन्हि। अन्नाकेँ चमकैत बस्तु नीक लागन्हि। आ हीरा सँ बेसी की  चमकैत अछि?
सूरज!तँ अन्ना सूर्य सँ सम्बंधित किताबसभ पढ़लथि।  सूर्य, सूर्यक किरण आ मौसम। ढेर रास किताब।
अन्ना हजारो प्रयोग कयलन्हि। ओ बहुत रास एहन उपकरण बनयलन्हिजाहि सँ हम कोनहुजगहक मौसमक जानकारी प्राप्त कऽ सकी।
मुम्बई मे कतेक गर्मी अछि?
अन्ना ओकरा नापबाक एकटा उपकरण बनयलथि। चेन्नई मे कतेक हवा चलि रहल अछि?अन्ना एहि लेल सेहो एकटा उपकरण बनयलथि।
हुनका सभकेँ खास उपकरण के बनयबामे कतेको महीनालागल। ई एकटा खास तरीकाक गुब्बारा छी जकरा ओजोनसोंड कहल जाएत छै। एहि गुब्बारा सँ एकटा छोटसन यंत्र जुड़ल रहैत अछि जे हवा मे पाओल जायबलाकेँऊँचाइओजोन गैस के नापैत अछि। ई  गुब्बारा बहुतो ऊचाई धरि उड़ि सकैत अछि। ओ देखु!
ओ उड़ि रहल अछि अन्ना मणिक ओज़ोनसोंड!
कनेक अनुमान  लगाउजे अन्ना मणि कुल मिलाकए  कतेक उपकरण बनयलथि?करीबन एक सौ मौसमीय उपकरण!हुनकर अपन एकटा कारखाना सेहो छल जहिमे ई सभटा उपकरण बनायल गेल।एहन लगैत छल जे ओ किछुओबना सकैत छलीह।
अन्ना मणि देशक सभसँप्रखर मौसम वैज्ञानिकमे एक बनि गेलीह।जखन ओ बएसगर आ आओर बेसी विख्यात भऽ गेलीह, तखनो हुनकर ख़ास मित्र नहि बदलल। हुनकर असली दोस्त वएह छल।किताब, किताब आओर बहुत रास किताब।
कालानुसार अन्ना मणि का जीवन परिचय२३ अगस्त, १९१८ - अन्ना मणिक जन्म पीरमेडु, केरलमे भेल। १९४० – हुनका बेंगलुरु स्थित सी.वी.
रमण 'क प्रयोगशाला मे कार्य करबाक हेतु छात्रवृत्ति भेटल।१९४५ – ओ मौसम विज्ञानक अध्ययन करबाक लेल  इंग्लैंड चलि गेलीह।१९४८ – ओ वापस आबि भारतीय मौसम विभाग, पुणे सँ जुड़ि गेलीह।१९६२ – ओ ओज़ोनसोंड परियोजना पर अपन कार्य आरंभ करैत छथि।
१९६२ – ओ ओज़ोनसोंड परियोजना पर अपन काज आरंभ करैत छथि। १९७६ – ओ भारतीय मौसम विभाग मे उप महा निदेशकक पद सँ सेवामुक्त भेलीह।१९८० क दशक मे (सटीक वर्ष अज्ञात) - अन्ना  उपकरण बनयबाक अपन स्वयं केर कंपनी शुरू कयलन्हि।१६ अगस्त, २००१ - केरल मे अन्ना मणिक देहांत भऽ गेलन्हि।
मौसम सँजुड़ल मज़ेदार शब्द मीटयोरोलॉजिस्ट (एना बाजु: ‘मीट-योर-ओ-लो-जिस्ट’): एहेन वैज्ञानिक जे विभिन्न क्षेत्रक मौसम आ  जलवायुक अध्ययन करैत अछि। अन्ना मणि एहने  सर्वश्रेष्ठ वैज्ञानिकमे सँ एक छल। ओज़ोनसोंड (एना बाजु: ‘ओह-ज़ोन-सोंड’):ओज़ोनसोंड एहेन गुब्बारा होइत अछि जे आसमान मे खूब ऊँचमेउड़ैत अछि। एहि गुब्बारामे एहेन उपकरण जुड़ल होइत अछि जे वायुमे उपस्थित ओज़ोनक मात्रा केँ नापैत अछि। ओज़ोन हमरासभ लेल महत्त्वपूर्ण अछि किएक तँ ओ सूरज सँ आबै वला हानिकारक किरण सँ हमरासभक बचाव करैत अछि। वायु मे ओज़ोनक मात्राक कम होयबहमर सभक लेल चिंताजनक अछि। जं अहाँ एकटा वैज्ञानिक बनि पाबी तऽ अहाँ कोन विषयक अध्ययन करय चाहब?
पुस्तकक विषय मे एकटा जानकारीई पुस्तक अन्ना मणिक जीवन पर आधारित एकटा वृतांत अछि।
-
मुम्बईमे बहुत लोकछै, ट्रेन आओर टैक्सी सेहो|एतय बहुत रास बाटपर प्रसन्न कुकुर सेहो रहैत अछि|चलू, एकर गलि-कूचीक भ्रमण कएल जाय आओर अहि नगरीक बाटपरक कुकुरसभ संग भेंट कएल जाय|
ट्रेफिक नामक कुकुर केँ यातायत पुलिसक सहयोग केनाय बड़ नीक लगैत छै|जखन केओ नियमक पालन नहि करैत छै, ट्रेफिक गाड़ी केँ  दौड़िकए पकड़ि लैत छै आ आगु जाऽ कऽ ठाढ़ भऽ जाइत छै| केओ ओकरा नजरिसँ बाँचि नहि सकैत छै|
चीकू नामक कुकुर एकटा सिनेमाघर लग रहैत अछि| ओ ओतुक्का सुरक्षाकर्मीसभक संग खाएत-पीबैत आओर खेलैत अछि|जाड़क  रातिमे चीकू अपन सुरक्षाकर्मी मित्र सभक बनाओल स्वेटरमे घुसि जायत अछि|
पेरिअप्पा नामक कुकुरक पसिनक भोजन इडली आओर डोसा अछि|नित्य ओ तीन टा विभिन्न भोजनालय जाएतअछि आ जलखै आओर दिनुका एवं रतुका भोजनक लैत अछि| पेरिअप्पा हरदम खाएत रहैत अछि बाभोजनक स्वप्नमे डूबल रहैत अछि|
चम्पी नामक कुकुर बड़का मैदान लग रहैत अछि, जतय नेनासभ क्रिकेट आओर फुटबाल खेलाएत छै|मौर्याजी, कुसियारक रस बेचनिहारकेँ, पहिने ई चम्पी भेटलन्हि| तखन, ओ अप्पन कपारमे मालिश करबा छलाह  जकरा चम्पी सेहो कहैत छै|ताहिसँ ओ कुकुरक नाम चम्पी पड़ि गेलै|
एकटा गिरिजाघरक प्रबंधक द्वारा, एकटा छोट पिल्ला रूपमे होल नामक कुकुरकेँ मुसरीक बिल बा होलसँ बचाओल गेलै। आ तहियासँ ओकर नाम होल पड़ि गेलै।होल सिनेमाघरक सीढ़ीपर बैसल रहैत अछि आओर अबैत-जाएत सिनेमा देखनिहारसभकेँ देखि नाङरि डोलबैत रहैत छै|
कप्तान नामक कुकुर पार्कमे, जतय कहियो सचिन तेन्दुलकर क्रिकेट खेलने छलाह| ओकरा दौड़यमे बड़ मोन लगैत छै|प्रत्येक वर्ष ओ मुम्बई मैराथोनमे सभ संग दौड़ैत अछि आ दौड़क समाप्त सेहो करैत अछि| केओ ओकरा मेडल नहि दैत छै, किन्तु ओ एकटा बिस्कुटसँ संतुष्ट रहैत अछि|
बोगी नामक कुकुर ट्रेन देखि मन्त्रमुग्ध रहए अछि|ओ प्रथम-श्रेणीक महिला डिब्बामे भेटल छल| बोगी ट्रेनमे साहसिक अनुभव हेतु चढ़ल छल| किन्तु ओकरा लग टिकट नहि छल|
कालू नामक कुकुर मुख्यतः नगरीक विभिन्न भागमेविचरण करैत अछि| ओकरा नक्शा केर कोनहु दरकार नहि छै|कोनहु दिन ओ समुद्रक कछेड लग टहलैत अछि, तँ कोनहु दिन रेलवे स्टेशन चलि जाएत अछि| एक दिन अपन दोस्तक पाछु-पाछु ओ एकटा ट्रेन में चढ़ि गेल|
काली नामक कुकुरकेँ नेनासभ संग खेलब बहुत पसिन पड़ैत छै| जखन बच्चासभ ओकरा भरि बाँहि पकड़ैत  छै, ओ बड़ प्रसन्न होयत अछि| ओ बच्चा सभकेँ अपन सवारी सेहो करय दैत छै| कालीक देखभाल मोहल्लामे रहैत एक परिवार करैत अछि|
मुम्बई केर कुकुरमुम्बई नगरीक सड़क बिना कुकुरक सोचनाय कठिन अछि| एहि अपोसल कुकुरसभ, संगहि जिनकासँ एहि पोथीक खिस्सामे सम्पर्क भेल, तकर देखभाल आ भोजनक व्यवस्था नगरीक हजारो लोकसभ मिलिकए करैत छथि| चाहे ओ मोहल्लाक मोची भैया होयथि, चाहे पुलिस, खोमचा वला भैया, चाहे कूड़ा बीनयबला बा ऊँचका पैघ बहुमंजिला घरमे रहैत लोक| कुकुर सभक नाम होयत छै, जेना कि कालु, टामी, जूली आ ओकर नाम सिनेमाक कलाकारक पर सेहो रहैत छैक, जेना कि ऐश्वर्या, सलमान आओर शाहरुख| "द वेलफेयर ऑफ स्ट्रे डोग्स" संस्था सभ कुकुरक चिकित्सीय एवम टीकाकरणक व्यवस्था पिछला बीस बरखसँ कऽ रहल अछि|
एहि पोथीक चित्रसभ बनाओल गेल अछि, रेखांकन ओ चित्रण केर संयोजनसँ।रेखांकन कएल गेल अछि सुमेधा साह द्वारा|फोटोसभ लेल गेल अछि हाशिम बदानी द्वारा|
-
चीकू अपना संगी-सहेलीमे सभसँ दुखी बचिया छ्ली।   ओ अपन कक्षाक सभसँ दुखी बचिया अबस्से छली।  शायद संसारक सभसँ  दुखी बचिया सेहो छली।
संगी-सहेली?
चीकूक केओ संगी-सहेली नहि छलैक। ओकरा संग केओ खेलाए नहि चाहैक। कारण, ओकर माथक ऊपर एकटा मेघ लटकल रहैत छलैक। कचरा मेघ।
ओहि कचरा मेघमे नारंगीक छिलका, बिस्कुटक खलिया पैकेट, टूटल खेलौना, पेंसिलक छीलन, टेढ़-टूढ़ प्लास्टिकक बोतल आ रंग-बिरंगक प्लास्टिकक झोरी रहैत छलैक। आ एहि सभक चारूकात रहैत छलैक भिनभीनाइत माछीक समूह।
एहन बचियाक संग केओ ने खेलs चाहए, जकरा माथ पर कचराक मेघ लटकल हो।  मानि लीअs जे केराक सड़ल छिलका जँ माथ पर खसि पड़तै तँ?
छी - छी!
चीकू नुक्का - चोरी सेहो ने खेलाए पाबए। मेघ देखिए कs सभ बूझि जाइक जे ओ कतs नुकाएल अछि।
ओ सोनाकें कहलकि, "चल, हम  आ तों संगे स्कूल चलैत छी।" सोना उन्टे मुहें चलि गेलि। "हम अहाँक पेंसिल छीलs बला ली?
"ओ स्वीटीसँ पुछलकि। स्वीटी ओकरा मुँह दुसि सीट बदलि लेलकि आ आशाक संग बैसि गेलि। चीकू के अपन खेनाइयो एसगरे खाए पडैत छलैक।  चीकूकें बुझएलैक जे मायक कहल करक चाही।  माय ओकरा कहल करथिन - कचरा जतए-ततए नहि फेकू।
"केराक छिलका बाट पर नहि फेकू।  बिस्कुटक खलिया पैकेट कचरादानी मे फेकू।" मुदा चीकू किछु ने सुनलक। ओ खाली हँसैत रहल आ जतs-ततs कचरा फेकैत रहल।
एक दिन माय बहुत तमसा गेलखिन।  कहलखिन,"आब यैह कचरा सब अहाँकेँ पछुऔने  रहत।" चीकू हँसैत रहल। दोसर दिन भोरे-भोर दुर्गन्ध आ माछीक भिनभिनीसँ चीकूक निन्न टुटलैक। कचराक मेघ ओकरा माथ पर लटकल छलैक। माय जे कहलखिन - से भs गैलेक। आब चीकूकेँ हँसियो ने निकलै।
चीकू सभ प्रयास कs चुकलि।  ओ चिचिया कए मेघकेँ दूर भs जाय लेल कहलकि। मेघकेँ कचरादानीमे फेकबाक प्रयास कएलकि।  मुदा कचराक ओ मेघ कोनो तरहें ओकर पाछाँ नहि छोड़लकै।  तखन चीकू बहुत बेसी दुखी भs गेलि।
तकर बाद एकटा घटना घटलैक। चीकू बालाकेँ केराक छिलका बाट पर फेकैत देखलकि। चीकू खौंझा गेलि। ओकरा चीकूक माथ परक कचरा मेघ नहि देखएलैक की?
ओ जोरसँ बाजलि, "रे बुड़बक!
बाट पर छिलका नहीं फेक। केओ पिछड़ि जएतै।" बाला कचराक मेघ देखि कए डेरा गेल।  ओ छिलका कचरादानीमे फेकलक।
अगिला दिन, कचराक मेघ छोट भs गेलैक। "ई कोना भs गेलैक?"
चीकू सोचए लागल।  तखन चीकू रीमा काकीकेँ प्लास्टिकक झोरी फेकैत देखलक।  "काकी!"
चीकू कहलक, "कृपा कs ई झोरी सब उठा लीअs आ फेरसँ प्रयोग करs लेल राखि लीअs"। रीमा काकी झोरी सब उठा कs चलि गेलीह।  अगिला दिन जखन चीकू उठल, तँ मेघ बहुत छोट भs गेल छलैक। चीकू मुस्किआयल। ओ बूझि गेल जे ओकरा की करबाक छै।
जखन केओ बिस्कुटक खाली पैकेट वा पेंसिलक छीलन फेकथि, चीकू हुनका रोकि दनि।  ओ सभटा टेढ़-टूढ़ प्लास्टिकक बोतल उठा कs कचरादानीमे फेकि देलक। ओकर गाम स्वच्छ भs गेलैक। आ एकदिन सब कचरा पूर्ण रूपसँ बिला गेलैक।  शायद आब चीकू संसारक सबसँ खुश बचिया बनि गेल।
चीकू फेर कहियो जतs-ततs कचरा नहि फेकलक।  आब ओकरा स्वच्छ गाममे रहब नीक लगैत छलैक।  मुदा, ओकरा एहि बातक भय सेहो छलैक जे कोनो दिन कचराक मेघ घूरि ने आबए। के जानए?
चलू!
कचराक मेघक बारेमे किछु गप करी।अहाँ कहियो ई विचार कएलियैक जे कचरा फेकलाक बाद ओ कतs जाइत अछि?
नहि, ओ अहाँक माथ पर मेघ नहि बनबैत अछि। ओ कचरा अहाँक घरक कात-करोटमे ढेरी बनि जाइत अछि।  जखने जतs-ततs कचरा फेकैत छियैक, ओ बाट पर जमा भs जाइत अछि।  ओहिमे सँ किछु घरक नाली सभमे फँसि जाइत अछि। ओहिसँ नाली सभ जाम भs जाइत अछि आ ताहिसँ माछी सब जन्म लैत अछि।  ओ माछी सब भयानक बीमारी पसारैत अछि। अस्वच्छ वातावरणमे रहब ककरो नीक नहि लगैत छैक।  चीकूसं पूछि कs देखियौक।
कचराक मेघ नहि बनैक, ताहि लेल अहाँ ई काज सब कs सकैत छी - - जतs-ततs कचरा नहि फेकू।- कचरा सदैब कचरादानीए मे फेकू।  कचरादानी नहि भेटए, तँ ताकू।- केरा खेलाक बाद ओकर छिलका बाट पर नहि फेकू।  कोनो छोट झोरीमे राखि लिअs आ जतs कचरादानी भेटए, तँ ओहिमे फेकि दियौक।  - बहुत वस्तु एहन छैक जे काजक नहि लागि सकैत अछि।  जेना कागजक झोरी।  मुदा, ओकर दोबारा प्रयोग संभव छैक। एहन वस्तुकें घर लs जा कs  फेरसँ प्रयोग करू।- कचरादानीक मुँह मूनि कs राखू जाहिसँ ओहिमे माछी नहि जाए।
Acknowledgement We wish to thank Mr. Pradip Bihari, theatre aficionado, creator of stories,published writer proficient in Maithili, Hindi and Nepali andrecipient of the Sahitya Akademi Award, 2007,  for supporting us and for graciously reviewing the translation of this book..
Project Lemon Choos aims to create and make available, quality children’s literature in Maithili – a language of north Bihar, foremost on many a children’s tongue, yet struggling to hold its own against other socially and politically dominant languages.
In addition to creating original works in Maithili, the project also involves translations of some of the choicest works in children’s literature from across the world, that validate children’s imagination and keep their inner world thriving.
We hope Maithil children savour these books, much like the Lemon Choos we all savored as children.
It is an initiative of the Aripana Foundation, a not-for-profit organization based in Darbhanga, Bihar.
To know more, visit www.aripanafoundation.org
जलोदीप (बाल नाटक)गजेन्द्र ठाकुरनाटककार गजेन्द्रठाकुरक जन्म भागलपुरमे सन् १९७१ मे भेलन्हि आ आइ काल्हि ओ दिल्लीमे रहै छथि।
जलोदीपपात्रचारिटा बच्चा।बच्चा मने बच्चा, बौआ आकि बुच्ची।तीनटा लोक।लोक माने लोक, पुरुष आकि स्त्री।भीड़। भीड़माने भीड़, महिला वा पुरुख। पूर्वदृश्य(चारू कात जलामय। लोक सभ मंचपर थहाथही कऽ रहल छथि, पानि..बाढ़ि..आदि शब्दसँचारूकात जलामय हेबाक अनुभव सभ कऽ रहल छथि।  एकटा बच्चा कोहुना कऽ बाढ़िसँ बाहर निकलैत मंचदिस नीचाँसँ हाथ बढ़बैत अछि। लोक सभ ओकरा दिस दौगल अबैत अछि।बच्चा: न। हम तँ ठीके छी। मुदा हम्मर...(मंचपर अन्हार पसरि जाइत अछि।)
दृश्य १ (छहर दिससँ लोक सभ आबि रहल अछि। मंचक पाछाँक भागमे ऊँच स्थल बना कऽ ई प्रभाव उत्पन्न कएल जासकैत अछि। अनघोल भेल अछि।) पहिल लोक: हे बाइस फीट पानि आबि रहल अछि। घण्टा भरिमे सभटा डूमि जाएत। चौकीपर चौकीगेटह। बड़का-बच्चाक छतपर बच्चा सभकेँ दऽ आबह।दोसर लोक: बाइस फीट तँ नै मुदा हिलकोरक अबाज अबैत सुनने आ देखने रहिऐ। झझा देलकै, छहरकऊपरसँ पानि खसलै। झंझारपुर दिसुका बान्हपर जोर रहै। मुदा मारवाड़ी सभ झंझारपुरदिसुका पुबरिया बान्ह बचेबाक लेल सुनै छिऐ जे अप्पन सभक दिसुका पछबरिया बान्हतोड़बा देलकै।पहिल लोक: सुनै छिऐ से सत्य नहियो भऽ सकै छै। आ एतेक टा बान्ह कोना तोड़ल हेतै।
तेसर लोक: से की कहै छी। गोपलखाक सोझाँमे दू छह मात्र मारबाक देरी रहै।पानिक जोर तँ अहू दिस रहै। भने ओतइ टुटलै। अपना गामक सोझाँ जे टुटितै तँ गामे भँसि जइतै।दोसर लोक: आब से बहस करबाक समए नै अछि। अपन-अपन होस धरै जाउ। पहिने बच्चा सभकेँ बचाउ। (अन्हारपसरि जाइए।)
दृश्य २ (चौकीपरचौकी गेटल अछि। ओइपर चारिटा बच्चा बैसल अछि। तीनटा बच्चा खेला रहल अछि, एक दोसराक हाथपरथोपड़ी पाड़ि रहल अछि मुदा चारिम बच्चा, जे नाटकक प्रारम्भमे आएल छल, गुमकी लाधने चौकीकएक कोनमे बैसल अछि। अचानके ओहो तीनू बच्चा खेल बन्न कऽ दैत अछि आ चारिम बच्चा दिस साकांक्षहोइत अछि।)पहिलबच्चा: (चारिम बच्चासँ)एना किए मुँह बिधुऔने छँह। आ, खेलाइ छी सभ।दोसरबच्चा: हइ, नै कहींकिछु। बेचारोक घरमे सभ बाढ़िमे दहा गेल छै।तेसरबच्चा: मुदा घर तँठीके छै।दोसरबच्चा: कोठाक घरछै, तैँ नै टुटलै।
पहिल बच्चा: आब जे भेलै से भेलै, आबि जो। (ओ उठि कऽ जाइए आ ओकरा हाथ पकड़ि कऽ आनैए। पहिल, दोसर आ तेसर बच्चा ओकरा घेर कऽ बैस जाइए।)पहिल, दोसर आ तेसर बच्चा (समवेत स्वरमे): दुख बिसरबा लेल खेल खेलेनाइ बड्ड जरूरी छै। आइ तोरे मोनसँ हेतै खेल। कह कोन खेल खेलाइ। जे भेलै से भगवानक लिखल।चारिम बच्चा: नै, भगवानक लिखल नै। लोकक लिखल। हमर बाबू कहैत रहथि, सभटा छिऐ मनुक्खक खेल। खेलेमे ओ खेल जे हम खेलाए चाहै छी।पहिल, दोसर आ तेसर बच्चा: हँ, से तँ ठीके। जे खेल खेलाए चाहमे से हम सभ खेलाएब।चारिम बच्चा: ठीक छै, तँ खेल खेलाइ छी पहाड़क।तेसर बच्चा: मुदा पहाड़ तँ ऐ इलाकामे छैहे नै।चारिम बच्चा: कोना नै छै। ओ बान्ह सभ जे बान्हल छै से की छिऐ।
Gajendra Thakur asserts the moral rightto be identified as the author of this work.
Every effort has been made to trace or contact all copyrightholders.
The publishers will be pleased to make good any omissions or rectifyany mistakes brought to their attention at the earliest opportunity.
All rights reserved.
This book issold subject to the condition that it shall not, by way of trade or otherwise,be lent, resold, hired out, or otherwise circulated without the publisher’sprior written consent in any form of binding or cover other than that in whichit is published and without a similar condition including this condition beingimposed on the subsequent purchaser and without limiting the rights undercopyright reserved above; no part of this publication may be reproduced,
stored in or introduced into a retrieval system, or transmitted, in any form or by any means- photographic, electronic, mechanical, photocopying, recording, taping, information storage- or otherwise, without the prior written permission of both the copyright owner and the aforementioned publisher of this book or as expressly permitted by law.
पैघ काज त पैघ होइते अछि, ओकरा जोर के सामने कोनो आन के जोर नहि चलैत छैक!
छोट काज दोसर स्थान पर जरूर अबैत अछि, परञ्च ओकर महत्व कम नहि कहि सकैत छी। तात्पर्य ई जे जखन जाइक होइत छैक तँ जाइये पड़ैत छैक!
देह मे बाँचल गंदगी के निकास हेतु प्रकृति दबाब बनबैत छैक आ  ओकरा अनसुनी नहि कएल जा सकैत अछि!किछु लोक अपन घरे मे निबटा लैत छथि आओर किछु केँ बाहर जाय पड़ैत छनि। किछु काज भेलाक बाद जलक प्रयोग कs परिष्कृत होइत छथि  आओर किछु केँ  जलक प्रयोजने नहि होइत छनि। इतिहासक अलग अलग समय मे संसारक अलग अलग भाग मे  किछु अलगे तरीका  सब रहल अछि।
अतीतक शौचालयबहुत पुरान बात अछि, 3000 सालो से पहिले , सिंधु घाटी के लोक सभक गृह बहुत सुंदर छलनि जाहि मे घरेक अन्दर शौचालय छल। लोक बिल्कुल एकान्त मे अपन काज निबटा लैत छलाह आ  बाल्टी भरि जल उड़ेल कs गंदगी के नाली मे बहा दैत छलाह। एहि तरहेँ ओ लोकनि , अपन घरो के संगहि सडको के साफ सुथरा रखैत छलाह।
आजुक भारत ओ पाकिस्तान मे जे सिंधु घाटी सभ्यताक शुरुआत भेल, संसारक तीन सब सँ पुरान सभ्यता मे सँ एक छल। आ बांकी दू सभ्यता मिस्र वो मेसोपोटामियाक  छल।सिंधु घाटी सभ्यता अंतर्गत जे खंडहर हमरा सभ के भेटल अछि एहि सँ ई बोध होइत अछि जे ओ लोकनि बड़का बड़का मकान ओ इमारत बनेबा मे धुरंधर छलाह आ संगहि धातुक ओ भठ्ठी मे पकायल माटि सँ चीज सब तैयार करै मे सेहो। सँगे संग ओ लोकनि शहर भरिक गंदगी भरल जल सँ छुटकारा पाबैक लेल बड्ड सूझ बूझ के प्रयोग करैत नाला - नाली के जाल बिछेने छलाह।
ओहि दौर मे संसारक दोसरो भाग मे सेहो शौचक हेतु एहने मिलैत जुलैत व्यवस्था छल। मिस्र तथा बेबिलॉनियाक घर सभ मे सेहो शौचालय घरक भीतरे होइत छल। स्कॉटलैंड केर ' स्कारा ब्रे' आओर भूमध्य सागर इलाका मे 'मिनोअन क्रीट' केर घर सभक खंडहर मे एहने नाला सब निकलैत देखबा मे अबैत अछि। ई सभ देखि लगैत अछि जे शौचालय घरक अन्दरे होइत होयत।ओकर किछु समय उपरान्त, प्रायः 2000 वर्ष पहिले, रोम के लोक सार्वजनिक शौचालयक प्रयोग करैत छलाह।  एक नमहर  पाथर केर चबुतरा मे थोड़े थोड़े दूर पर  मोख जकाँ छेद काटल रहैत छलैक जेना कि ताला मे चाभी लेल छेद रहैत छैक।लोक सभ एहि मोख पर बैस बगल के लोक सभ सँ गप्प सप्प सेहो करैत छलाह संगहि शौचो क्रिया सँ निपटैत छलाह। हम कहलौं ने जे शौचालय "सार्वजनिक "होइत छल।
आब अहाँ सोचैत होयब जे शौच क्रिया उपरान्त ओ सभ सफाई कोना करैत हेताह?
हमरा  द्वारा ओ सभ बतेलाक बाद भ सकैत अछि जे  अहाँ सभ के होइत हैत जे कदाचित ई सभ प्रश्न नहि पूछल जाइछ।एक नमहर सन छड़ी होइत छल, जकर अगिला हिस्सा पर गदगर स्पॉन्ज लागल होइत छल। स्पॉन्ज बला हिस्सा के तसला मे राखल जल मे डुबा ,शौच क्रिया उपरान्त पाँछा मे लागल गंदगी के साफ करैत छलाह। अपन साफ केलाक बाद फेर ओ छड़ी दोसर पड़ोसी के द देल जाइत छल सफाईक  उपयोग हेतु आ ओ सेहो ओही तरहेँ ओकरा जल मे डुबा सफाई  करैत छलाह। अहाँक बास्ते एक टा हमर नीक सलाह अछि  जे जहिया कहियो अपना आप के ओहेन जगह पर पाबी तँ पहिल सीट पर बैसब।
रोम मे सभ कियो के ओहेन जगह पैखाना करैक लेल नहि जाय पड़ैत छलैक। जे बड़का रईस होइत छल  ओ अपनहि घर मे एक टा ओहेन बर्तन रखैत छल जाहि मे ओ शौच क्रिया क सकैत छल। शौच क्रिया करैक उपरान्त, बर्तन के बाहर सड़क पर खाली क देलनि, इएह करैत छलाह। आब अगर ओही समय मे जँ कियो सड़क सँ घुरलाह तँ ओ हुनकर भाग्यक दोष!प्रायः 500 वर्ष पूर्व, इंग्लैंडक महारानी एलिज़ाबेथ अपन घर मे शौचालय बनबौने छलीह। ओहि मे एक टा पाइप होइत छल जे बाहर बनल एक खैध सँ  जुड़ल रहैत छल। ओहि खैध मे शौचालयक मल बहि के जाइत छल। परञ्च ओ एहि शौचालयक अधिक उपयोग नहि क सकलीह कारण सीवर से अबै बला दुर्गन्ध सँ शौचालय  भरि जाइत छल जाहि सँ साँस लेनाइ कठिन। फेर की छियैक, ओ फेर सँ पात्र बला पद्धति पर आबि गेलीह।
आइ -काल्हिक शौचालयआइ-काल्हिक शौचालय मे दुर्गन्ध नहि अबैत अछि। ई केना संभव भs सकल हेतैक।1775 मे, अंग्रेज अविष्कारक  अलेक्जांडर कमिंग ओकर तरीका तकलनि।सीवेज लाइन सँ जोड़ैक लेल  ओ सीधा पाइप के स्थान पर ओ अंग्रेजीक अक्षर 'स' आकृति के पाइप के उपयोग केलनि।  एहेन कएला सँ मल-मूत्र आ गंदा पानि त पाइप सँ निच्चा चल जाइत छैक, परञ्च दुर्गन्ध ऊपर तरफ कथमपि नहि आबि सकैत छैक। अपने सब ध्यान देने हेबैक जे 'टॉयलेट' मे फ्लश केलाक बादो, हरदम थोड़ेक पानि भरले रहैत छैक।इएह पानि दुगर्न्ध के ऊपर अबै सँ रोकैत छैक अर्थात 'सील' के काज करैत छैक।
ठीक पुरान जमाना जकाँ,एखनो संसार के अलग अलग भाग मे अलग अलग शौचालय होइत अछि।कोनो कोनो जगह त शौचालय होइते नहि अछि। कतउ कुर्सी जकाँ बैसइ के व्यवस्था रहैत छैक आ कतउ बैसइ मे उकरु होइत छैक। कतउ ' फ्लश' हेतु जल सँ भरल बाल्टी रहैत अछि  आ कतउ पानि सँ भरल टंकी रहैत छैक जकर 'हैंडल' घुमेला सँ अथवा जिज्जिर खिंचला सँ 'फ्लश' लेल पानि निकलैत छैक। कतउ शौच क्रियाक उपरान्त कागज सँ पोछि कs सफाइ कएल जाइत अछि आ कतउ बाल्टी मे भरल पानि सँ वा नल सँ धोल जाइत अछि।
किछु शौचालय ओहेन होइत अछि जे  ओहि मे जल के प्रयोग होइते नहि अछि, जेना कि हवाई जहाज मे। उड़ानक समय होइ बला हलचल के कारणे कियो ई चाहतैक जे ' टॉयलेट पॉट,  जल नहि भरल होइक। जहाज मे एक शक्तिशाली ' वैक्यूम' होइत अछि जे मल के निच्चा बनल टैंक मे खसा दैत छैक। हवाई जहाज जखन निच्चा उतरैत छैक, तखन ओ टंकी  खाली क देल जाइत  छैक।जमीनो पर बिना पानि वला 'टॉयलेट' होइत छैक। ओ ओहेन ठाम बनायल जाइत अछि जतय पानि के अभाव अछि, जेना कि तमिलनाडू ओ महाराष्ट्र के दूर दराजक गाम मे। ई बढियाँ जकाँ काज क रहल छैक, त कियैक नहि आनो ठाम ओहने शौचालय बनाओल जाय?
कारण हम सब जतेक कम जलक उपयोग करबैक 'सीवेज' सेहो ओतवएक कम हेतैक आ हमर धरती ओतवएक सुन्दर भs जायत। बात सही छैक नै?
भविष्यक शौचालयजल रहित शौचालय कोना बनैत अछि?सर्वप्रथम ई ध्यान रखैक होइत छैक जे  मल आ  मूत्र अलग रहैक। ई ओतबो गंदगी भरल काज नहि जतबा सुनै मे लगैत अछि - बस 'टॉयलेट पॉट'     सोचि - विचारि 'डिज़ाइन' करैक होयत। जेना कि बाँसक एक चटाई जे जालीनुमा ढलान स्वरूप मे रहत आ ओहि सँ पानि तथा पेसाब बहि जाय संगहि मल एक अलग खधिया मे चलि जाय।
स्वयँ पेसाब सँ कोनो हानि नहि होइत अछि (पेसाब पर जमा होइ वला बैक्टीरियाक कारणे दुर्गन्ध तथा गंदगी पसरैत अछि,) तें हेतु ओकरा जमीन में जायल देल जा सकैत अछि, या फेर ओकरा उपयोग मे आनल जा सकैत अछि। उपयोग केना?
हम बतबैत  छी-पेसाब सँ 'हाइड्रोजन' अलग क ओकरा इंधन रूप में उपयोग कएल जा सकैत अछि।पेसाब मे 'नाइट्रोजन', 'फॉस्फोरस', आओर 'पोटासिम' सेहो रहैत अछि जे खादक काज करैत अछि।एहि तरहेँ पेसाबक  ठेकान लगेलाक बाद, ठोस मल के की कएल जाय?
जँ  मल के बढियाँ जकाँ छौर आ घास फूसक संग मिला कs खधिया मे पड़ल रहल देल जाय तँ करोड़ो 'बैक्टेरिया' किछु समय मे ओकरा बढियाँ जैविक खाद मे बदलि देत जे खेती लेल बड्ड काजक होइत अछि।
ई शौचालय हमरा सभ के ओहेन साफ सुथरा संसार बनबै मे सहायक होयत जतय मल त बेकार नहिये होयत अपितु एक फायदा बला चीज मे बदलि देल जायत।अगर कोनो शहर मे, सभ घर मे ओहेन शौचालय हो जकरा सँ कोनो 'सीवेज' बाहर नहि निकलैत होय,  बड़का बड़का महग 'सीवेज प्लांट'  के जरूरते नहि पड़त संगहि नाला सब होइत जे 'सीवेज' नदी और झील मे चल जाइत अछि से नहि जायत। नदी और झील सब गंदा होइ सँ बचि जायत। कदाचित ओ सभ भs जाइत अछि तँ  सभक भविष्य सँवरि जायत।
हम पृष्ठ-18 पर लूडो और साँप -सीढ़ी तरहक एक खेला द रहल छी। बस किछु दोस्त लोकनि के जमा करू, एक पासा ल  खेलेनाइ शुरू करू। निच्चा  देल गेल निर्देश सभ सँ अहाँ सभ के खेलाइ मे मदद भेटत।3 पररानीक मल पात्र, रानीक पात्रक अवैध उपयोग।सजा: 2 बेर लेल ओही शौचालय मे पड़ल रहू।6 पररोम केर टॉयलेटक पहिल सीट: गनीमत अछि!
पहिल स्पॉन्ज हमरे भेटत!
7 खाना आगाँ बढि जाऊ!
9 परशौचालय लेल पाँति मे अटकि गेलउँ!2 अथवा 4 आयला पर आगाँ  बढू।12 पररोमक 'टॉयलेट' केर अंतिम सीट:छी-छी!
नै चाही ई स्पॉन्ज?तँ, बैसल रहू। एक बेर छोरू।15 परमोहनजोदड़ो:वाह!अहाँ संसारक सबसे बढियाँ 'टॉयलेट' मे पहुँचि गेलहुँ। एक बेर आर पासा फेकू। जँ 2, 4,6 आयल तँ ओतेक खाना और बढू। जँ 1,3,5 आयल तँ दोसर केर पासा के ओतेक खाना पाँछा धकेल दियौक।
19 परओह!'
टॉयलेट' गंदा छोड़ि देलक!3 खाना पाँछा जाऊ।21 परबिना पानि के शौचालय:अरे वाह!
अहाँ तँ बिना पानिये शौचालयक उपयोग कय लेलौं।छोट रास्ता सँ आगाँ बढि जाऊ।23 परगंदा त ऊपर आबि गेल!बाप रे!
ई की भेलैक, अहाँ पर त गंदा उड़ि के पड़ि गेल!अहाँ आब 1 अथवा 6 एलहि पर आब आगाँ बढू।
-
बरखा भीजी नाची झूलीछप-छप पानिपर उड़ी चलीहाथक थाप चलाबी ओइपरलगा देबै हम उड़ी-बिड़ी
भेल उकासी नाक बहैएबरखा भीजि सिहकैए बसातकुहेस उगैए मन्द सूर्य आगिदर-गिदरनीक करबैए बियाह
बर्खा बुन्नी रोकत किछु नैअप्पन जिद्द मनाबीएकटा आर अछार आएल अछिचलू घूमि कऽ आबी
छहोछित्त आम पेने छीबर्खा घूमि नाचि थाकल छीरोइयाँ भुटकै जाड़ आएल अछि हपसि-हपसि आम खाइत छी
बर्खा बुन्न मुँहमे लोकी सात रंगक वस्त्र पहीरि पनिसोखा संग घुमी-फिरीजाइठक ऊपर हम चहीर
पानि-बिहारि, आम खसए कलममेसतरंगी बुलबुला उड़ैतधार झझाएल बहए खेतमेदेह अड़ा छी धार रोकैत
बीआ-बालि लऽ खेत जाइ छीखेतमे छी, बड़द घुमबैत आम जोम भेटल रस्तामेबीछि आनै छी भिजैत-भिजैत
वनैय्या फूल सभ मीलि बिछै छी बरखा सिखबै संग चलूरंगबिरंगक कीड़ी देखै छीवनैय्याकेँ घरैय्या बनबू
बरखा मासक अकास गर्भसँउनचासो बसात बहत नै चिन्ताआली-पाली घुमी-फिरी छुट्टानै छी हम कुम्हड़क बतिया
तरतड़ा देलक अनागत बरखा ई  नै रोक कोनो, नै टोक कोनो हृष्ट-पुष्ट भऽ जाइ तुरत छीबरखामे नै घुमब कोनो
बाबी आँचरमे नुकबै छथिअपने भीजि हमरा बचबै छथिकोरेमे पएर पटकी हमलोक देखथि आ खूब हँसै छथि तखन भीजि हम भागी कूदि
भऽ जाएब छू (बाल चौबटिया-सड़क नाटक) (मैथिलीक २०१२ मे प्रकाशित पहिल क्लाइमेट-फिक्शन प्ले-Maithili's First Climate Fiction Play originally Published in 2012)गजेन्द्र ठाकुरनाटककार गजेन्द्रठाकुरक जन्म भागलपुरमे सन् १९७१ मे भेलन्हि आ आइ काल्हि ओ दिल्लीमे रहै छथि।
भऽ जाएबछू(बाल चौबटिया-सड़क नाटक)  सूत्रधार: आउ, आउ। ऐ चौबटिया नाटक, सड़कनाटक देखबाले आउ।(सूत्रधार लोक सभ दिस तकै छथि।| हमर कलाकार सभ गप-शप करैत हल्ला जेकाँकरैत छथि।)भीड़सँ आएल पुरुष कलाकार: (कलाकार सभक गोलसँ बहार भऽ निकलैत)- की हौ। की सभ बाजि रहलछह हौ। की छिऐ ?
सूत्रधार: सभ जुमि कऽ आउ। घेराबा बना लिअ। मैथिली चौबटिया नाटकले घेरा बना कऽठाढ़ भऽ जाऊ। चोटगर नाटक हएत।भीड़सँ निकलि कऽ आएल दोसर महिला कलाकार: चल रे चल। एकरा सभक मैथिली नाटकहेबऽ दही। नाटक देखलासँ भोजन चलतौ रौ।
सूत्रधार: नै यै दाइ। भुखलेबला लेल ई नाटक छै। पेटक भूख, मोनक भूख आ बोलीक भूख।महिला कलाकार: से छै। तखन आबै जाइ जो।सूत्रधार: आबै जाउ, आबै जाउ। आइ हएत बच्चा, किशोर, युवा, प्रौढ़ आ बूढ़क लेल नाटक। स्त्री-पुरुषक लेल नाटक। चिड़ै-चुनमुनी लेल नाटक, गाछ-बृच्छ लेल नाटक, हबा-बसात लेल नाटक। सूर्य-चन्द्र-तरेगण लेल नाटक। मूर्त-अमूर्त लेल नाटक। देश लेल नाटक। निन्न आ सपना लेल नाटक।(महिला सूत्रधार बिच्चहिमे आबि जाइ छथि। भीड़सँ आएल वएह महिला कलाकार महिला सूत्रधार बनि सकै छथि।)
महिला सूत्रधार: हे। सोझे कहू ने जे ककरा लेल ई नाटक नै छै। एना पैघ-पैघ गप किए दऽ रहल छी।सूत्रधार: कोनो नाम छुटि गेलै की ?
महिला सूत्रधार: यएह लिअ। सेहो हमहीं कहू। आब ताम-झाम शुरू करू आ देखाउ जे की विस्तारलेने अछि ई नाटक।सूत्रधार: बेस तँ शुरू करू।
(कलाकार सभ एक दोसरामे मिज्झड़ भऽ एक-एकटा फराक पाँती बनबैत छथि। छोट, किशोर,युवा आ बूढ़क पाँती। स्त्री-पुरुषक पाँती। चिड़ै-चुनमुनी जेकाँ छोट बौआ आ छोट बुच्चीबजैत अछि। किशोर सभ हाथमे गाछ-बृच्छक हबा-बसातमे हिलैत पातक फोटो लऽ लैत छथि। युवा पुरुष सूर्य-तरेगणक फोटो आ युवा स्त्री-चन्द्रकफोटो लेने अबैत अछि लेने अछि तँ बूढ़ आ बूढ़ीभूत-प्रेत, भगवान आ स्वप्नक फोटो हाथमे लऽ लैत छथि।)
१ छोट बौआ: हम ओम। हम चिड़ै। नै भगजोगनी।२ छोट बुच्ची: हम आस्था। हम चुनमुनी। हा हा (हँसैत)। भगजोगनी।३ किशोर बौआ: हम जयन्त। हम गाछ।४ किशोर बुच्ची: हम अपाला। हम बृच्छ। हेँ हेँ (हँसैत)।५ युवा: हम विजय। हम सूर्य तरेगण।६ युवती: हम विजया। हम चन्द्र माने चन्दा। खी-खी (हँसैत)।७ वृद्ध: (थड़थड़ाइत) हम नेकलाल। हम भूत-प्रेत-राकश...।८ वृद्धा: हम रामवती। हम स्वप्न माने कल्पना। हम...हम...हम...।(कल्पनाक भाव-भंगिमा तीन बेर करैत छथि।)सूत्रधार: अहाँ सभक काज की ?
महिला सूत्रधार: अहाँ सभक काज की ?
(आब छोट बौआकेँ –ओमकेँ- १ छोट बुच्ची- आस्थाकेँ- २ एना ८ धरि कहब।)
१ सँ ८ (संगे-संग): हम सभ कोनो काजकेँ ढंगसँ कऽ देब, कहि कऽ तँ देखू।महिला सूत्रधार: चिड़ै-चुनमुनी,दुनू गोटे आउ आ भगजोगनी बनि जाउ।(१ सँ ८ संगे-संग चिकड़ऽ लगैत अछि। तखने १ आ २ झोंझसँ निकलि कऽ बगलमेराखल झोरासँ भगजोगनीक फोटो आ दूटा लेजर लाइट लऽ अनै छथि आ शेष छह गोटे एकटा चद्दरिसँदुनू गोटेकेँ अढ़ कऽ दै छथि।) १ : (लेजर लाइट बड़बै छथि): कतऽ छी आस्थू।२ : (चद्दरिसँ बहार भऽ लेजर लाइट बड़बैत)हमदेख लेलौं ई संकेत। हम ओतऽ छलौं झोँझमे।१ आ २(संगे संग बजैत):हँ भऽ गेल।७ आ ८(संगे बजैत): कीभऽ गेल?
१: देखलौं नै जे कोना प्रकाशसँ हमसभ एकदोसराकेँ ताकि लेलौं।७: ई तँ जखन हम मनुक्ख रही, माने मुइलाकपहिने, तखन खूब प्रयोग करैत रही। की यै रामवती।८: करैत तँ रही, मुदा प्रकाश संग कतेकगर्मी आबि जाइ छलै। गुमारसँ जान चलि जाइ छल।७: हे, प्रकाश हेतै तँ गर्मी तँ बहारहेबे करतै।८: नेकलालजी।  सोलह आना ऊर्जामे सँ पन्द्रह आना गर्मी आ एक आनामात्र प्रकाश आनै छलौं अहाँ। बड़का वैज्ञानिक बनै छलौं। प्रकाश तँ आबै छल मुदा गुमारसँजान चलि जाइ छल।
७: अहाँ तँ छीहे कल्पना। मुइलाक बाद तेँने बनि गेलौं कल्पना।८: आ तेँ ने अहाँ बनि गेलौं भूऽऽऽऽऽत,प्रेऽऽऽऽऽत, राकश।७: (कने तमसाइत) हे तँ अहीं कहू जे प्रकाशबिन गर्मीक भेट सकैए। (लोकसभ दिस हाथ पसारि कऽ तकैत अछि)५: (सोझाँ अबैत): नै, ई सम्भव नै अछि।६: ई सम्भव अछि विजय।५: आबि गेली विजया!!!
(आश्चर्यसँ हाथपसारैत अछि।) हिनकासँ कने पूछू जे हिनका लग अपन प्रकाश छन्हि की?
८: नै छन्हि मुदा तैयो रातिमे जे हिनकासँइजोरिया छिटकैए से ठंढा तँ लगिते अछि।७: हा!!!
कल्पना!!!
अपने फुरेने बजैतजाउ…बजैत जाउ…!!!
८: अहाँ जँ जिबैतेमे हमर गप सुइतौं, कल्पनाकरितौं तँ बना सकितौं बिन गुमारबला प्रकाश। ठंढ़ा प्रकाश।
७: सुनऽ हौ ओम-आस्था, बिन गुमारबला प्रकाश !!
(आश्चर्य प्रकट करैत हाथ पसारैत अछि।) आब तोँहीं सभ बताबह जे बिन गुमारबला प्रकाश सम्भव नै छै।१ आ २: (आशचर्यसँ हाथपसारैत) प्रकाशसँ गर्मी निकलतै तँ भगजोगनी तँ मरिये जेतै।८: तखन तों सभ कोना जीवित छह।१: माने?
२: प्रकाश तँ ठंढ़ा होइ छै।१: हमर पुछरीसँ बहराइए प्रकाश, शीतल प्रकाश।२: करैए मोन ठंढ़ा। दैए संकेत आ ताकि लैछी हम सभ एक-दोसराकेँ।८: ओह, हम तकैत रहि गेलौं रातिमे दूरदेशक चन्द्रमा आ करैत रहि गेलौं कल्पना। मुदा अहाँ नेकलाल, किए नै देख सकलौं रातिमेघुमैत भग जोगनी सभकेँ।७: असफल वैज्ञानिक छी हम। राकश बनि घुमैछी, प्रकाशक ऊर्जासँ जड़ै छी। कल्पने, हम नै कऽ सकलौं कल्पना, नै तँ बनि जइतौं भगजोगनी।
८.
जे पूरा कऽ दैतौं अहाँ हमर ओ कल्पना तँ हमहूँ बनि जइतौं भगजोगनी, । नै कटितै एतेक रास गाछ-बृच्छ, बोन देखू कतेक दूर भेल देखाइए (दूर बाध दिस आंगुर देखबैत अछि।)३ आ ४ (समवेतस्वरमे) असगर भऽ गेल छी हम सभ। सूर्य तरेगन चन्द्रमा सन असगर। (ऐ दुनूकेँछोड़ि कऽ सभ कलाकार भीड़मे मिज्झर भऽ जाइ छथि।)४: असगरे रहि गेल छी हम सभ। किछु दिनमेखतम भऽ जाइ जाएब।३: लगैए सएह। बनि जाएब भूत, प्रेत, राकश।(तखने भूत-प्रेतबनल वृद्ध अबैए।)७: से किए, अहाँ सभक ई स्थिति कोना भेल।३: अहाँ द्वारे। ४: अहीं दुआरे।७: आब हम की कऽ देलौं।३: कागच बनबैले हमरा काटलौं।
४: मकान बनबैले हमरा काटलौं।७: मुदा से तँ जरूरी छल। से तँ करैए पड़ितै किने।३: तँ हमरा रोपलौं किए नै। कल्पना किए नै केलौं।(तखने वृद्धाक प्रवेश होइए।)८: कहू। कल्पना किए नै केलौं?
७: कोन कल्पना।८: कल्पना जे कतेक काटी आ तकर कतेक गुनारोपी।७: मुदा हम तँ रोपलौं।३: अहाँ रोपलौं यूकेलिप्टस।४: अहाँ रोपलौं विदेशी गाछ।३: खून..नै नै..पानि पीब गेल सभटा ऐजमीनक।७: हे सभटा हमरे दोख नै दै जाउ। की अहाँसभ ऊर्जा नै खर्च करै छी?
हम वैज्ञानिक छी। सभटा बुझल अइ हमरा।(३ आ ४ समवेतस्वरमे गीत गाबै छथि।)
ऑक्सीजनजरा भोजन बनबै छीकाज मोताबिकसेहो जरबै छीजाड़क मासमेगरम रहै छीनै होइ छैसगरो गरमी तँए(नाचऽ लगैजाइए।)७: बुझल अछि हमरा ई सभ। मुदा गर्मी कम्मेसही आनै तँ छी।३: मुदा सेहो अहीं सभ लेल।७: हमरा सभ लेल। कोना..कोना?
४: जाड़मे फूल तोड़ैकाल हाथ नै ठिठुरएअहाँ सभक तेँ कमलक फूलकेँ गरम राखै छी।७: हे तँ कियो अहाँकेँ काटैए तँ अपनसुरक्षा अपने किए नै करै छी।८: कल्पना..सोचू सोचू।
३: करै छी।४: जतेकसक बनि पड़ैए, ततेक करै छी।(३ आ ४ समवेतस्वरमे गीत गाबै छथि।)काँट देखाकऽ दूर भगाबीफल खुआ कऽभूख भगाबीफूल तोड़िकऽ, लऽ जाउ देवता पितरपरअहाँ चढ़ाउ(नाचऽ लगैजाइए।)३: फल-फूलक लालचो दै छिऐ।४:काँट देखा कऽ डराबितो छिऐ३: मुदा तैयो नै मानै जाइए।८: कल्पना..सोचू, सोचू।७: (वृद्धा रामवती दिस तकैत।) हे कल्पने।हमरा जे अहाँ कहै छलौं जे कतेक काटी, तकर कतेक गुना रोपी, से हिनको सभकेँ कहियौन्हने।
८: हिनकर सभक पएर तँ माटिमे रोपल छन्हि,ई सभ कोना कऽ से करताह।७: (मुँह दुसैत) कल्पना..सोचू..सोचू।(३ आ ४ समवेतगाबऽ लगैए आ वृद्धक मुँह गीत सुनबाक क्रममे झूस हेबऽ लगै छै; मुदा गीत सुनैत-सुनैतवृद्धा मुदित भऽ जाइए। )बीया फँसैएमहीसक केसमे लऽ जाइएओ दूरदेशमेझाड़ैए देहपहुँचाबैए ओतएरोपने पएर,चलि जाइ ओतए!!!!
(बिन हिलनेदुनू गोटे हाथसँ दूर इशारा करैत अछि।)
३: बीयामे तेना कऽ नोकसी सन फाँस बनबैछिऐ जे ओ मालक देहमे बाझि कऽ दूर चलि जाए ।४: आ दूर जा कऽ बीया ओतऽ नव गाछ जनमाबए।३: परागलऽ कऽ टिकली दूर जाइए।४: दोसरगाछकेँ ओइ परागसँ पुष्ट करैए..दूर देशमे।८: कल्पना..ऽऽऽऽऽ।(वृद्ध माथपरहाथ धऽ बैस जाइए, मुदा वृद्धा सेहो ओकर बगलमे बैस जाइए, आकाश दिस चिन्तित भऽ तकैत।)४: जयन्त आब लगैए हमसभ खतम भऽ जाएब।जइ देशक वैज्ञानिक कल्पना नै करैत होथि ओतऽ की हएत?
(हाथ घुमा कऽ पुछै छथि।)३: अपाले। ओतऽ भविष्यक गाछ-बृच्छ विहीनकल्पना सत्य भऽ जाइए।
४: जेना एतऽ भेल अछि।(३ आ ४ कानिकऽ गाबैए।)जड़ि कटनेभऽ जाएब छूफूल पातसभ, लऽ लू मरि गेलसभटा बुतरू(दुनू खोंखीकरऽ लगैए।) (१ सँ ८सभ बैसि जाइए आ गाबैए।)जड़ि कटनेभऽ जाएब छू। जड़ि कटनेभऽ जाएब छूफूल पातसभ, लऽ लू मरि गेलसभटा बुतरू(सभ खोंखीकरऽ लगैए।)
जलोदीपनाटककार गजेन्द्रठाकुरक जन्म भागलपुरमे सन् १९७१ मे भेलन्हि आ आइ काल्हि ओ दिल्लीमे रहै छथि।  गजेन्द्र ठाकुरGajendra Thakur asserts the moral right to be identified as the author of this work.Every effort has been made to trace or contact all copyright holders.
The publishers will be pleased to make good any omissions or rectify any mistakes brought to their attention at the earliest opportunity.
All rights reserved.
नाटककार गजेन्द्रठाकुरक जन्म भागलपुरमे सन् १९७१ मे भेलन्हि आ आइ काल्हि ओ दिल्लीमे रहै छथि।                     जलोदीप      गजेन्द्र ठाकुर
being imposed on the subsequent purchaser and without limiting the rights under copyright reserved above; no part of this publication may be reproduced, stored in or introduced into a retrieval system, or transmitted, in any form or by any means- photographic, electronic, mechanical, photocopying, recording, taping, information storage- or otherwise, without the prior written permission of both the copyright owner and the aforementioned publisher of this book or as expressly permitted by law.
This book is sold subject to the condition that it shall not, by way of trade or otherwise, be lent, resold, hired out, or otherwise circulated without the publisher’s prior written consent in any form of binding or cover other than that in which it is published and without a similar condition including this condition
नीमासँ भेंट करी!
अहाँ जेना हुनका,खेनाइ पसिन छन्हि|किएक ,नीमासदिखनबस खाइत रहय अछि |
चपड़!
चपड़!
उम्आऊँ!
उम्आऊँ!
उम्म्म!
उम्म्म!
ओह!
चिबयबाक काल मुँह बंद राखी नीमा!
ई गरमीक ऋतु रहैत छै,दिन सुन्दर आओर नमहर होएत छै,आओर बाहर गरम रहैत छै,आइ नीमाकी खा रहल छथि?
गरमीक महिना आम खएबाकलेल अछि -पीयर, हरियर आओर लाल|चमकदार लाल कोटक संग फिसलन बला लीचीहरियर धारीदार आओर मक्खन पीयर तरबूजरसदार शहतूत जे मुँह मे फाटि जाएत छैओह!
नीमाकहाथ आब चिपचिपआओर बैंगनी भऽ गेलन्हि!
जखन बरखाक मौसम रहैत छै...घनगर आओर डराओन मेघ प्रकट भऽ जाएत अछि....आओर बाहरबरखा भऽरहल अछि|नीमा आइ की खा रहल छथि?
बरसातक मासमकई खएबाकलेल अछि -पीअर,उजर आओर बैंगनी तटका आओर रसदार मीठगर नेबो,अनानास माथपर मुकुट संग,बैंगनी आओर मुलायम जामुन,ओह!नीमाक जीह मोट आ नील भऽ गेलन्हि!
जाड़क मौसम रहैत छै,दिन आओर छोट भऽ जाएत छै,ठंढ़ा रहैत छै|नीमा आइ कीखा रहल छथि?
जाड़क मास चमकैत पातबला तरकारीसभक मास छै|चुकन्दर लाल सूरज जेना,नमहर हरियरशरीफा|देखू,देखूनीमा अखन गाछक ऊपर चढ़ि रहल छथि,ओह !
नीमा सभटा तेतड़ि तोड़ि लेलथि!
नीमाकेँ खेनाइ पसिन छन्हि। मुदा ओ मौसम अनुकूल भोजन पसिन करय छथि।चपड़!
चपड़!उम्आऊँ!
उम्आऊँ!उम्म!
उम्म!
पूरा संसार मे ,पाँच प्रकारक मौसम होएत अछि-वसंत,गरमी ,बरसात, पतझड़आओर जाड़ |मुदा भारत किछु स्थानपर, जेना कि जेतय नीमा रहय छथि, मौसमसभक संख्या कमिकए बस गरमी, बरखा आ जाड़क छै|
मासक अनुकूल खेनाइ नीमा जकाँ अहूँसभसदिखनरंगीन फल आ तरकारीसभ खा सकैत छी। ई मासक कैलेंडर जाहिसँ अछि अहाँकेँ जेपता चलत कि कोन फल आओर तरकारी पूरा साल खा सकै छी|                       इमली: जनवरी सँफरवरी                           चीकू:जनवारी सँफरवरी आओर मई सँजुलाई                      शहतूत:मार्च सँमई आओर अक्टूबर सँनवम्बर
पालक:मार्च सँ मई,आओर अक्टूबर सँ जनवरीआम:मार्च सँ अगस्ततरबूज:अप्रैल सँ जून
लीची:मई सँ जूनजामुन:मई सँ जुलाईमकई:जून सँ अगस्त
मीठ नेबो:जुलाई सँ अगस्तशरीफा:अक्टूबर सँ फरवरीचुकन्दर: पूरा साल,जाड़मे बेसी खाएल जाएत अछि
-
आइ स्कूलमे हमर पहिल दिन अछि।माय हमर हाथ पकड़ि हमरा सङ्ग चलि रहल छथि।“आब हम पैघ भऽ गेल छी,” हम कहलियनि। “जाए दिअऽ हमरा, जाए दिअऽ!”माय हमर हाथ कसि कऽ पकड़ि लेलथि।
स्कूल लग बहुत रास बच्चा जमा भेल अछि।ओ बससँ अबैत अछि। कारसँ अबैत अछि।रिक्शासँ अबैत अछि। साइकिल सँ अबैत अछि।पएरे अबैत अछि, हमरा जेकाँ।
हम स्कूलक गेट पर पहुँचि गेल छी। माय हमर हाथ छोड़ि देलथि।ओ गेट पर रुकि गेलथि। हमरा अंदर जयबाक अछि।हमर चारू दिस बहुत रास नब चेहरा देखाइ दैये।
हम अपन पहिल डेग उठौलहुँ। फेर दोसर डेग उठौलहुँ। फेर पाछू घुरि देखलहुँ। हम बहुत दूर भऽ गेलहुँ मायसँआ माय दूरसँ हमरा बहुत छोट देखाय लगलीह। की ओ नजरि सँ ओझल भऽ जयतीह?हम दौगि कऽ हुनका लग घूरि अयलहुँ। हमरा नहि बुझाएत अछि जे हम एतेक पैघ भऽ गेलहुँ। हम हुनकर हाथ पकड़ि लेलहुँ। “हमरा छोड़िकऽ नहि जाउ,” हम कहलियनि।
आब सभ गोटे अंदर चलि गेल छल। हम एसकरे बाहरमे छी। शिक्षक बाहर अयलथि। ओ हमरा पर मुसुकि अयलथि। हमहूँ मुसुकीआदेलियन्हि।माय कहलन्हि, “रानी, जखन अहाँ बाहर आएब तऽ हम एतहि रहब।”हमर हाथसँ मायक हाथ छूटि गेल जखन ओ हाथ छोड़यलथि।
हम दौगैत अंदर चलि गेलहुँ। माय स्कूलमे छुट्टी भेलाक बाद ओतहि रहतीह।
-
अमृत पुत्रहम अमृत पुत्री
कृत संकल्पित कीर्ति दहोदिश
सत्यक मनसिसँ कष्ट समुद्र नै भारी
स्वीकृत कार्य नै छोड़बदीन दुखीक दुख मुक्तिसेवा शक्तिसँ नै छोड़ब
ई जादव छथि, एकटा माली। ई गाछ-वृक्षक जगहसँ प्रेम करैत छथि किएक तऽ ओ जगह जीवनसँ भरल रहैत छै। जाहि ठाम गाछ-वृक्ष नहि रहैत छै, ओतहि ओ दुखी भऽ जाएत छथि, कारण जे ओ जगह मृत जीवसँ भरल रहैत छै।
बहुत बरिस पहिने, जखन जादव ब्रह्मपुत्र नदीक काते-कात चलि रहल रहथि, ओ एकटा पैघ गाछ- वृक्ष विहीन जगह पहुँचलाह। ओ स्थान सुखायल आओर गरम रहै । जमीन परहक बालू महीन रहै आ ओहिपर धारीदार चिह्न बनल रहै।
धारीदार चिह्न?
कतेक विचित्र!जादव नीकसँ देखए लेल आओर लग गेलथि। ओह, मुदा ओ बनल धारी नहि रहै!अपितु साँपसँ पाटल जमीन रहै!बीतल रातिक बाढ़िसँ ईसभ एतय आएल हेतै, जादव सोचलथि।
ई साँपसभ सामान्य,स्वस्थ साँप जकाँ ससरि,पसरि आ रेंगि नहि रहल छलैक। जखन जादव ओकरसभक लग गेलथि,ओसभ नहिये फुफकार मारलक,नहिये भागल आ नहिये दाँत गड़एबाक प्रयत्न कएलक। ओसभ एकटा पुरान रस्सी जकाँ पड़ल रहल। असहाय साँप!
ओसभ गरमीसँ मरि रहल रहै!
यदि एहिठाम छाहरि रहितए, यदि एहि वृक्षविहीन स्थानमे किछु गाछ-वृक्ष रहितए तऽ ओसभ छाहरितर पड़ल रहितए!
जादव साँपसभकेँ मरैत नहि देखि सकलथि। ई दृश्य हुनका एतेक दुखी कएलक जे ओ बेसि कानऽ लगलाह।मुदा किछुए कालमे स्वाभाविक होएत सोचलथि। "आओर नहि कानब। आबसँ मात्र प्रयास!
"ओ झट ठाढ़ भेलथि, अपन गाम दिस दौड़ल गेलाह आ बाँसक कोपड़ जमा करय लगलाह जतबा ओ अपन झोरीमे भरि सकथि। सामान्य नबगछुली एहि गरम बालू पर नहि हेतै, लेकिन बाँस भऽ सकैये। बाँस मजगूत होएत छै।
जादव कोपड़ आनि वृक्षविहीन स्थान पर सभ ठाम लगबय लगलाह। ई कठिन आ परिश्रमवला काज रहै, जे सालक-साल लेलक। नदीमे पानि एक साल कम रहै तऽ दोसर साल बाढ़ि आबि जाए, कहुखन अपना संग खूब पाँक-बालू आनय तऽ कहुखन दहैये लऽ जाए। खूब झमटगर बरखा होय आ चलि जाए। मुदा जादव गाछ लगबैत रहलाह।
किछु समयमे, बाँसक जड़ि पकड़ि लेलकै आ बढ़य लागल। जेना-जेना पैघ भेलै, छाहरि बढ़लै आ चुट्टी-कीड़ा सभकेँ जगह भेटलै। चुट्टी-कीड़ासभ जमीनमे घर बनएलक, आ बाँसक निचुलका माटि बदलय लागल। सुखाएल आ उज्जर माटि रंग बदलि भूरा आ दोहर भेलै आ मरल जमीन जेना जी उठल।
जादव आब दुखी नहि रहथि। मुदा प्रसन्न सेहो नहि रहथि। ओ अपन बँसबिट्टीक चारूकात नजरि फेरैत सोचलथि, "एहन किछु बँसबिट्टी रहब नीक, लेकिन कतेक नीक रहतै जे एहिना आनो जगह गाछ-वृक्ष लागि जाए!"
ई विचार हुनका तरंगित कऽ उठल। एना जादव गाम घुरि अएलाह आ बीया-नबगछुली जमा करय लगलाह। अपन तीनटा पैघ बोरामे अर्जुन,अशोक,गुलमोहर,कोरौना,सपाटु,जामुनक नबगछुली भरि लेलन्हि। "आब किएक तऽ एतहुका माटिमे पानि छै आ रंग सेहो भूरा भऽ गेल छै, एतय ईसभ गाछ आ अन्य अनेक गाछ लगाएल जा सकैये।"
जादव अपन नबगछुली आ बीया आनि एहन अन्य स्थानक चारूकात लगा देलन्हि। ई कठिन काज रहै, पीठ दुखायन्हि आ एहिमे कएक साल लगलन्हि। नारंगी,नील आकाश रंग बदलि बैंगनी आ गुलाबी भेल आओर गाम शहरमे बदलल गेल। हवामे धूरा भरलै, आ नदी मटियाएल लगलै। मुदा जादवक मित्र चुट्टी-चाली माटि दोरस करएमे मदति करय, आ नमहर बाँस शीतल हवा संग छाहरि दिअय लागल। जादव गाछ-वृक्ष लगबैत रहलाह।
जल्दीये, हुनकर अर्जुन,अशोक,गुलमोहर,कोरौना,सपाटु ,जामुन आ अन्य बहुत रास गाछक जड़ि धेलकै, नब जड़ि सेहो फेंकलकै आ गाछ पैघ हुअय लागल। जेना-जेना ओ बढ़ल, ओसभ नब बीया पसारलक, आ नब बीयाक जड़ि पकड़य। ठाढ़ि पातरसँ मोटाय, आ शाखा पसरय। पसरि एना बुझाय जेना आकाश छूबि लेत।
किछु गाछवला स्थान जे पहिने वृक्षविहीन रहय, ओ आब सुंदर,हरियर आ अनेक गाछ-वृक्षसँ भरि गेल। मुदा बिना जीव-जन्तुक एहन गाछ-वृक्षवला स्थान रहनहिं कि?
जखन एकटा जीव अएलै, तऽ धीरे-धीरे आनो जीवसभ अपन डेरा बनएलक।
पहिने चिड़ैसभ अएलै। जादवक ओहि गाछ-वृक्षवला स्थानमे अपन डेरा-खोता बनबय लेल लगसँ,दूरसँ ओसभ जमा हुअय लागल। ओहिमे गिद्ध,हवासील,सारस,बत्तख रहै। आओर नीलकंठ,मैना,कठखोधही संग अन्य छोट चिड़ैसभ सेहो रहै।
तकर बाद.
जीव सभ अएलै। ओसभ एहि स्थानमे डेरा बनएबाक क्रममे कूदय,झूलय आ घूमय। ओहिमे महिष,हरिन,खरिया आ लंगूर रहै। आ संगहि हाथी,बाघ आओर गैंडा सेहो रहै।
तकर बाद, ओतय साँप अएलै। ओसभ अपनाकेँ ठंढ़ा राखय लेल जादवक गाछक नीचाँ ससरय,पसरय आ रेंगय। जखन जादव साँप देखलन्हि, ओ नीचाँमे बैसि खुशीसँ कानय लगलाह। ओ ततेक प्रसन्न रहथि जे ओकर काटबाक भय सेहो नहि होयन्हि।
जादवक गाछ-वृक्षवला स्थानमे पाँखि,चोंच,पंजा,नाङ्गरि आ दाँत देखाय लागल। ओतहि आब खाधि,डबरा, जीवक चलबाक चिह्न रहै आ सभठाम हरियरी पसरल रहै। ओ गाछवला स्थान आब जंगल बनि गेल रहय। आओर जादव प्रसन्न व्यक्ति बनि गेलथि।
जादवकेँ एकटा आओर विचार अएलन्हि। "एकठाम बहुत गाछ होयब नीक छैक, ई बूझल अछि। मुदा कतेक नीक रहितए जे सभठाम अहिना अनेक गाछ-वृक्ष रहै!
"आ फेर ओ अपन बियावला झोरा लऽ पूरा संसार घूमय लगलाह। आ एहि क्रममे जतय वृक्षविहीन स्थान देखएमे अबन्हि ओतय बीया लगा दैत रहथिन्ह। आ ओ गाछ लगबैत गेलाह, गाछ लगबैत गेलाह,गांक लगबैत गेलाह। मुदा संसारमे एहन बहुत स्थान रहै जतय गाछ-वृक्ष नहि रहै। आब गाछ-वृक्षवला स्थानसँ वृक्षविहीन स्थानक संख्या अधिक छै। ई दुखी करैत रहन्हि, मुदा जादव एहिबेर बैसि कनलाह नहि।
जादव गाछ लगबैत रहलाह।
आओर गाछ...किछु आओर गाछ!
जंगल पुनर्जीवित करब, कठिन परिश्रमक काज रहै। समुद्रक स्तर बढ़ल जा रहल रहै, हवा बरफ सन भेल जा रहल रहै। शहर, महानगर भेल जा रहल रहै, आओर जादवक बयस बढ़ल जायन्हि। मुदा ओ बीया लगबैत रहलाह।  गाछ लगबैत रहलाह। वृक्षारोपण करैत रहलाह।
जादव वृक्षारोपण करैत रहताह यावत् ई संसार प्रसन्न,सुखी-संपन्न आ बहुत रास गाछ-वृक्षक निवास-स्थान नहि बनि जाइछ।
वास्तविक जीवनमे जादवजादव 'मुलाय' पाईंग एकटा संरक्षक छथि जे भारत सरकारक पैघ सम्मानमे सँ एक पद्मश्री सम्मान प्राप्त कएने छथि। जादव जी आसाम राज्यक 'मजुली' मे रहैत छथि। १६ सालक बयसमे, ब्रह्मपुत्र नदीक कछैरमे दहाकए आएल मरैत साँपकें देखि जादव ओतहि किछु गाछ लगएबाक निश्चय कएलन्हि । शुरुआत कमसँ करैत पहिने बाँस आ तकर बाद पूरा जंगल लगा देलथिन्ह। ओ ई शुरुआत १९७९ मे कएने रहथि। अगिला तीस सालमे, जादव आ हुनकर वृक्षारोपण अभियान बंजर जमीनक माटि बदलि देलकै। ५५० हेक्टेयरमे पसरल बंजर जमीन अनेक वनस्पति आ जीवक घर बनि घनगर जंगलमे बदलि गेल जाहिमे हाथी,बाघ,लंगूर,हिरन आ अन्य अनेको तरहक जंतु आ चिड़ै रहय लगलै। जादव प्रतिदिन अपन  लगाओल जंगल जाएत रहलाह आ ओकरा विस्तार दैत रहलथि, जतय केतहु खाली स्थान देखयमे आबन्हि,ओतहि गाछ लगा दैत रहथि।
आमक गाछ संग बढ़ब:एकटा अभियान वृक्षारोपण केरकि एहिखन आम खएलहुँ?
नीक लागल?
आओर चाही?
आहाँ दुकान जाय कीनि सकैत छी। मुदा ई आओर आनंदकारी लागत यदि अपन खाएल आमक बीयासँ गाछ उगा ओकर फल खाय लेल भेटय। एहि लेल मात्र समय आ धैर्य चाही। पहिने.
अपन घर लग खाली जगह ताकल जाय। अपन मित्र, सहोदर भाइ-बहिन वा केओ पैघ व्यक्तिक मदतिसँ ओहि स्थानमे ई बीया लगेबै। ई सुनिश्चित करबै जे माटि हल्लुक आ ढील होय आ ओकरा पर्याप्त रऊद भेटए। बीयासँ गाछ जनमयमे किछु सप्ताह लागि सकैत छै, तें प्रतीक्षा आ पानि देअब करैत रहय पड़त। आ तें नहिये धड़फड़एबाक छै आ नहिये चिन्ता करबाक चाही।
जखन बीया अंकुरित भऽ जाय आ पैघ आमक गाछ बनि जाय, तऽ आओर प्रतीक्षा ,पानि पटएबा आ रखवारी करय लेल तैयार रहबाक छै।  ई ध्यानमे रखबाक छै जे ओकरा कीड़ा या जानवर नहि खाय, वा ओकरा केओ पीचि नहि देय।  यदि ई प्रतीक्षा असह्य लागय तऽ किताब पढ़ी, गीत गाबी वा किछु आओर गाछ लगाबी। किछु सालक बाद, पैघ होय पर, अहीं संग गाछ सेहो पैघ होएत रहत। जखन गाछ एतेक टा भऽ जाय जे ओहिपर अहाँ चढ़ि सकी या ओकर नीचाँ पिकनिक मना सकी तऽ आनंद आओर बढ़ि जाएत। मुदा आब, आहाँक गाछ फरय लागत,जे आहाँ आ आहाँक मित्र खाय सकैत छी। आओर नीक गप्प जे फड़ल आमसँ चिड़ै,चुट्टी,लुक्खी,बादुर,बानर,मकड़ा आ अन्य जीवसभ आकर्षित भऽ आबय लागत। एहीमे सँ किछु जीव आम खाय लेल आएत, किछ फूलक रस पीबय लेल आएत आ किछु डाढ़ि पर बैसय लेल आओर किछु तऽ आन जानवर सभक राखल सामानमे सँ खाय लेल। किछु गाछक छाहरिमे सुस्ताय लेल आएत आ किछु एकर डाढ़ि  पर सुतय लेल। आहाँक गाछक उपयोग विभिन्न जीव विभिन्न तरहें करए लागत। किछु समय सभदिन बिताबी जे केसभ आहाँक आमक गाछ देखय लेल अबैत अछि, कोन समयमे अबैत अछि आ कि करैत अछि। जेसभ देखएमे आबय ओकरा नोटबुकमे लिखि ली। जेसभ देखी, तकर चित्र सेहो बनाबी। मात्र एकटा बीयासँ आहाँ किसभ कएलहुँ आ सीखलहुँ?
वृक्षारोपणमे आनंद छै ने?
आब सोचि देखियौ जे जादव जी कें कतेक आनंद आ सुख भेटल हेतन्हि एतेक रास गाछसँ भरल जंगल लगाकए!
-
दिलीप भैया अपन जादुई दोकान सँ ई किल्लीप देलनि।
एहिठाम बड अन्हार अछि। कियो ओतय छी की? के छी?
हमरा बाहर मे एकटा पैघ करिया चीज देखाइ पड़ैत अछि। ई की छैक?
आओर ई आवाज़! क्रिक!  क्रिक!  क्रिक! ई की छैक?
. आब हम सियान बुच्ची छी।
हम किछुओ सँ डेराइत नहि छी!
ई हमर विद्यालय अछि। एकरा हमरा लोकनि बाल-वाड़ी कहैत छियै।
हमर भाई मन्नू आ हम बाल-वाड़ी जाइत छियै। ई हमरा सभ सनक नेना भूटकाक हेतु एकटा छोट छीन विद्यालय छैक।
हमरा लोकनि अपन जुत्ता-चप्पल बाहरे छोड़ि दैत छियै।हम सभ अपन जुत्ता-चप्पल पाँति मे लगा कs राखैत छियै। एहि तरहेँ ओ देखबा मे नीक लगैत छै।
अम्मू लग कोनो कुकुरक बच्चा नहि छलै ।मुदा, स्कूल मे ओ सभ के कहने छल जे ओकरा लग एकटा कुकुरक बच्चा छै ।
हम बहुत रास चीज बना सकैत छी।
हम घर आ रेलगाड़ी बनाबैत छी।
""हम तोरा नहि उठा सकैत छियौ, सन्नू!" माय कहैत छथि। "तों  बड्ड पैघ छें!"
"तों असगर स्कूल नहि जा सकैत छें, सन्नू!" बाबूजी कहैत छथि। "तों बड्ड छोट छें।"
""तों बौआक झूलना मे नहि सुति सकैत छें,सन्नू!" बाबा कहैत छथि। "तों बड्ड पैघ छें!"
""तों बौआ के कलम-बाग नहि लs जा सकैत छें,सन्नू!" मैयाँ कहैत छथि। "तों बड्ड छोट छें।"
पुरनका गुलाबी फ्रॉक पहिरs लेल बड्ड पैघ। चुल्हा पर रोटी पकयबाक लेल बड्ड छोट।
बाबाक पीठ पर चढ़बाक लेल बड्ड पैघ? बौआ के अपन पीठ पर बैसबै लेल बड्ड छोट?
"कोन काज लेल हम सही आकारक छी?" सन्नू सोच मे पड़ि गेल ।
"माय मुस्कियाकs कहैत छथिन, "किएक, तों बड़का स्कूल जाइजोगर पैघ भs गेलें।"
Papa."आ हमरा कान्ह पर बैसा कs घुमेबा जोकर तोंछोट  छें,"बाबूजी कहैत छथिन।
"हमरा भोरे टहलाबs लs जयबा जोकर तों पैघ छें," बाबा कहैत छथिन।
"आ हमरा खिस्सा सुनबै जोगर तोंछोट छें," मैयाँ कहैत छथिन।
"आ एहि लेल, तों सदा सर्वदा सहिए आकारक रहबें!" ई कहैत, सब गोटे सन्नू के छाती सँ  लगा लैत छथिन।
हम एकटा सियान बुच्ची छी। हम आनो लोक के मदति कs सकैत छी।
स्कूलक बाद हमरा अपना छोट भाय के  खुआएब नीक लगैत अछि ।ओकरा ई बड्ड पसिन छैक।
जखन हमरा छुट्टी रहैत अछि, तखन हम अपन  माय के आफिस जयबाक तैयारी मे मदतिकरैत छी।
साँझखन  हम अपन पप्पा के दोकानक काज मे मदति  करैत छी।
मुदा कखनो काल माय कहैत छथि," कृपा कs हमरा कोनो मदति नहि करू।"
आ कखनो पप्पा कहैत छथि ,"धन्यवाद, कृपा कs आइ हमरा कोनो   मदति नहि करू।"
किछु काल ओ दुनू कहैत छथि जे अहाँ एक ठाम संच - मंच भऽ कs बैसू । तखन हमरा किताब पढ़ब  नीक लगैत अछि!
अपन मैयाँक मदति कएनाइ हमरा नीक लगैत अछि। ओ हमरा खिस्सा सुनबैत छथि।
हमर भाइ एखनहुँ छोट अछि। ओ एखन किनको कनियो मदति नहि कऽ सकैत अछि।
मुदा हम एकटा सियान बुच्ची छी।
हम आनो लोक के काज मे मदति कऽ सकैत छी।
आई हम एकटा अंतरिक्षयात्री छी।
आई हम छी एकटाबनस्पति वैज्ञानिक।
yself.हम एकटा नsब गाछक प्रकार खोजलौं। एकर नाम हम अपनहि नाम पर राखब।
आई हम छी एकटा ड्रम्मर।
जखन हम खसै छी तँ ओ दौग के हमर मदति करैत अछि।
समीर हमरा ......... पहिरs मे मदति करैत अछि।
आब ......... घुरबाक समय भs गेल अछि।
ओहि राति चान पूर्ण रूप सँ चमकि रहल छल। मंगूक खेत में, टिंकु कें छोड़ि बाकी सब जानवर चैन सँ सुतल छ्ल।
... बंटी कें तितली संग खेलाएब नीक लगैत छैक...
.ओकरा कागतक नाह संग खेलबा मे नीक लगैत छैक।
.ओकरा बालुक किला बनाएब नीक लगैत छैक।
"हम साबुन सँ घृणा करैत छी” ओ चिचिआइत अछि।
बहुत बरख पहिनेक गप्प छै, जखन रुमनिया नेना छलथि, नाना-नानीक संग एकटा बियाह मे गेलथि।
बियाह-घर मे सैकड़ों लोक छलखिन, जाहि मे सँ अधिकांश ओतय छलाह जतय भोजनक व्यवस्था छलै। एहि बीच रुमनिया कतहु भोतिया गेलथि।
जखन किछ हेराइयो जाइक, तs नानी के कनियो अन्देसा नहि होनि। हुनक सोचब छल जे सब ठीक भs  जयतै, सब किछ पहिने जेकाँ फेर सं भs जयतै । तैं नानी एकहु रत्ती उद्विग्न नहि भेलीह।
दोसर बात ई जे रुमनिया मात्र डेढ़ बरखक छ्लीह, तें बड़ चिन्तित छलीह। भरोस नहि छलनि जे नानी सं भेंट भs सकतनि।
मुदा रुमनिया कोनो कननी नेना नहि छलीह। ओ तं बड़ बुझनुक धिया छलीह। ओ किछु आओर करबाक सोचलथि।
ओतेक भीर-भरक्का मे नान्हि टा नेनाक लेल ककरो ताकब बड्ड दुर्गम काज छलैक।
वास्तव मे, लोकक पैर, जुता आ चप्पल देखि अपन लोक के  चिन्हब बेसी सुगम छलैक।
रुमनिया सैह केलनि, ओ घरक एक कोन सँ सभक चप्पल-जुता देखय लगली।
सब स्त्रीगण के साड़ी उठा कs ओ देखय लगलीह। तखन ओ एकटा साड़ी लग अएलीह जे हुनका चिन्हार लगलनि, आ चप्पल के तं ओ चिन्हि गेलीह । जखन ओहि साड़ी वाली के चेहरा ओ देखलथि, तं निश्चितरूपेँ ओ हुनकर नानी छलखिन।
नानी  निहुरि कs रुमनिया केँ कोरा मे लs लेलखिन आ अपन सखी सब के कहलखिन "देखलियै, कोनो चिंताक बात नहि छलैक,जं ककरो किछु हेराइ छैक तं ओ वापस सेहो भेटि जाइत छै।
""हम तोरा नहि उठा सकैत छियौ, सन्नू!" माय कहैत छथि। "तों  बड्ड पैघ छें!"
"तों असगर स्कूल नहि जा सकैत छें, सन्नू!" बाबूजी कहैत छथि। "तों बड्ड छोट छें।"
""तों बौआक झूलना मे नहि सुति सकैत छें,सन्नू!" बाबा कहैत छथि। "तों बड्ड पैघ छें!"
""तों बौआ के कलम-बाग नहि लs जा सकैत छें,सन्नू!" मैयाँ कहैत छथि। "तों बड्ड छोट छें।"
पुरनका गुलाबी फ्रॉक पहिरs लेल बड्ड पैघ। चुल्हा पर रोटी पकयबाक लेल बड्ड छोट।
बाबाक पीठ पर चढ़बाक लेल बड्ड पैघ? बौआ के अपन पीठ पर बैसबै लेल बड्ड छोट?
"कोन काज लेल हम सही आकारक छी?" सन्नू सोच मे पड़ि गेल ।
"माय मुस्कियाकs कहैत छथिन, "किएक, तों बड़का स्कूल जाइजोगर पैघ भs गेलें।"
Papa."आ हमरा कान्ह पर बैसा कs घुमेबा जोकर तोंछोट  छें,"बाबूजी कहैत छथिन।
"हमरा भोरे टहलाबs लs जयबा जोकर तों पैघ छें," बाबा कहैत छथिन।
"आ हमरा खिस्सा सुनबै जोगर तोंछोट छें," मैयाँ कहैत छथिन।
"आ एहि लेल, तों सदा सर्वदा सहिए आकारक रहबें!" ई कहैत, सब गोटे सन्नू के छाती सँ  लगा लैत छथिन।
... बंटी कें तितली संग खेलाएब नीक लगैत छैक...
.ओकरा कागतक नाह संग खेलबा मे नीक लगैत छैक।
.ओकरा बालुक किला बनाएब नीक लगैत छैक।
"हम साबुन सँ घृणा करैत छी” ओ चिचिआइत अछि।
एहिठाम बड अन्हार अछि। कियो ओतय छी की? के छी?
हमरा बाहर मे एकटा पैघ करिया चीज देखाइ पड़ैत अछि। ई की छैक?
आओर ई आवाज़! क्रिक!  क्रिक!  क्रिक! ई की छैक?
. आब हम सियान बुच्ची छी।
हम किछुओ सँ डेराइत नहि छी!
हम बहुत रास चीज बना सकैत छी।
हम घर आ रेलगाड़ी बनाबैत छी।
बैसल रहब बड़ कठिन अछि। चुप रहब बड़ कठिन अछि।
एहि मचलैत औंठा के हिलs नहि देब बड़ कठिन अछि।
एतेक मधुर धुन सभ सुनि नटखट पयर कें रोकब बड़ कठिन अछि।
चूँ, चूँ, चूँ  चिड़ै सभ गबैत अछि।
टप, टप, टिप, टिप नल सँ पानि बहैत अछि।
शी...  शी... कुकर सुर मिलबैत अछि।
जखन कखनो हम सुतबाक प्रयास करैत छी,
टिंगटोंगकेवाड़ीक घण्टी बजैत अछि।
तखन हम दोसर करोट लैत छी ,आ
बज, बजमोबाइल बाजब शुरू भऽ जाइए,
आ ऐबेर ई अछि...डोंग!
ट्रिंग ट्रिंग!की छल ई?
एकटा साइकिल रेस लगबैत!
"ई की?" मम्मा हमरा उठल देखि बजैत छथि,"अखन धरि अहाँ नै सुतलौं?"
"मुदा मम्मा," हम आँखिक भावसँ हुनका कहैत छी, "हम कोना सूति सकैत छी?"
"टिंग, बज, डोंग, ट्रिंग!ई पूरा घर विभिन्न तरहक रिंगसँ भरल अछि!"
एकटा गाछ।
एकटा बानर।
एकटा ढोलक।
ढोलक पकड़।
बानर ढोलक डम।
संगीत उठल डम डम।
एक दिन गाय गौरी ओकरा पुछलक, "अहाँ एत्ते दुखी किए छी भीमा?" भीमा बाजल, "हमरा भोरमे उठल नै होइए आ तइले रामू हमरा दबाड़ैत रहैए। की अहाँ हमरा भोरे-भोर उठा देब?" "हँ उठा देब, गौरी बाजलि। अगिला दिन अहलभोरे गौरी बोमिआयल, मुदा भीमा नै उठल।
साँझमे धारसँ घुरैत काल भीमाक भेँट मोती कुकुड़सँ भेलै। "हमरा भोरमे उठले नै होइए, की अहाँ हमरा उठा देब?" भीमा मोतीसँ पुछलक। "हँ उठा देब", मोती बाजल मुदा अगिला भोर ओ भुकैत रहि गेल मुदा की भीमा उठल? नै यौ।
﻿ओइ साँझ भीमा चीनू मुरगासँ भेँट केलक।  ओ चीनूकेँ कहलक, "अहाँ भोरमे कुकड़ू-कू कऽ कय सभकेँ उठबै छी, की अहाँ हमरो उठायब?" चीनू तैयार भऽ गेल। अगिला भोर चीनू जोरसँ आ बड़ी काल धरि कुक्ड़ू-कू करैत रहल मुदा भीमा नै उठल।
अगिला साँझ भीमा खुशीसँ काँउ-काँउ करैत कालू कौआकेँ देखलक। "कालू अहाँ हमरा भोरमे उठा देब?", ओ पुछलक। कालू बाजल, "किए नै? हम काँउ-काँउ कऽ कय अहाँकेँ उठा देब।" अगिला भोर कालू अपन सक्के जत्ते जोरसँ काँउ-काँउ कएल भेलै, केलक, मुदा भीमा नै उठल।
भीमा दुखी छल। अगिला भोर एकटा माछी एलै आ ओकर नाकपर बैसि गेलै। "आ... छी...!" भीमा  छिक्का करैत उठि गेल।
"देखू हम उठि गेलौं। मुदा केना?", ओकरा अजगुत लगलै से ओ पुछलक। "हम तोरा उठेलियौ", माछी बाजल। "की तूँ हमरा सभ दिन अहिना उठा देमेँ?" "अवश्य", माछी बाजल। भीमा प्रसन्न छल। आब ओकरा भोरे-भोर उठैमे कोनो दिक नै हेतै!
भालू केँ रङ पसिन्न छै।
आब ओकर कान पीअर भऽ गेलै।
आब ओकर पेट भूर रङक भऽ गेलै।
आब ओकर मुँह लाल भऽ गेलै।
आब ओकर हाथ ब्लू भऽ गेलै।
आब ओकर पीठ हरिअर भऽ गेलै।
आब ओकर पएर गुलाबी भऽ गेलै।
आब भालू रङीन भऽ गेल!
ई की! सभटा रङ कतऽ बिला गेल?
ई अछि गाय।
गाय घास खाइत अछि।
ई अछि मुर्गा।
मुर्गा दाना खाइत अछि।
ई अछि घोड़ा।
घोड़ा केराक गाछ खाइत अछि।
ई अछि हाथी।
हाथी कुसियार खाइत अछि।
ई अछि सिंह।
सिंह काँच मांस खाइत अछि।
ई सभ खेनाइ खा कऽ जिबैत छथि।
मुदा सिंहक खेनाइ अलग अछि। ओ माउस खाइत अछि मुदा आन जानवर सभ गाछ-पात खाइत छथि।
