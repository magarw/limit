Heeeee!
Kuli ng'ombe yakutowa kwithu.
Yina mphembe yimoza, kweniso yilije mcira.
Njakututuŵa, yinanthumbo yikulu.
Ning'ombe yankhongono comene.
Mliska wakuyitemwa comene ng'ombe iyi.
Pala ng'ombe zinyakhe zikurya, iyo yikurya payekha.
Ng'ombe iyi yikutimba comene.Ng'ombe zinyakhe zikulimbana nayo yayi.
Pala mungakumana na ng'ombe ngati iyi, mungacita uli?
Nkhuku na Bongololo ŵakaŵa pa ubwezi.
Kweni nyengo zose ŵakaphalizgananga.
Dazi linyankhe ŵakakolerana kuti ŵakatimbe bola lamalundi kuti uyo wakumanya bola wamanyikwe.
Ŵakaluta pamalo ghakutimbirapo bola na kwamba kutimba bola.
Nkhuku yikatimbanga mwaluŵiro, kweni Bongololo wakatimbanga mwaluŵiro comene.
Nkhuku yikatimbira bola kutali, kweni Bongololo wakatimbira kutali comene.
Nkhuku yikayamba kukwiya.
Ŵakakoleranaso kuti ŵatimbe bola lakuhozga vigoli pera.
Bongololo wakaŵa wakwamba kukhala pagolo.
Nkhuku yikahozgapo cigoli cimoza pera.
Nyengo yakuti Nkhuku yikhale pagolo yikafika.
Bongololo wakatimba bola na kuhozga.
Bongololo wakachita njomba na kuhozga.
Bongololo wakatimbaso bola na mutu na kuhozgaso.
Bongololo wakahozga vigoli vinkhondi.
Nkhuku yikakwiya cifukwa yikatondeka.
Yikazomerezga yayi kuti yatondeka.
Bongololo wakamba kuseka cifukwa mubwezi wakhe wakamba kulirira wati watondeka.
Nkhuku yikakwiya comene mwakuti yikayasama kumlomo na kujompha na kumumira Bongololo.
Apo nkhuku yikaweranga kunyumba, yikakumana na Ŵanyina Bongololo.
Ŵanyina Bongololo ŵakayifumba, "Kasi wamuwonako mwana wane?"
Nkhuku yikazgola cilicose cala.
Ŵanyina Bongololo ŵakafipa mtima.
Ndipo Ŵanyina Bongololo ŵakapulika tumazgo twapasipasi.
"Amama nivwirani!"
mazgo ghakacemerezga.
Ŵanyina Bongololo ŵakalaŵiska uku na uku na kupulikizga comene.
Mazgo ghakafumiranga munthumbo mwa nkhuku.
Ŵanyina Bongololo ŵakacemerezga ŵakati, "Gwiriska nchito nkhongono zako zapadera mwana wane!"
Bongololo wakufumiska sungo liheni kweniso wakupulikikwa uheni mumlomo.
Nkhuku yikayamba kupulika kulwala.
Nkhuku yikageya.
Ndipo yikamira na kuthunyaso.
Ndipo yikayethyemula na kukhosomola.
Yikakhosomolaso comene.
Bongololo wakapulikwika uheni mumlomo!
Nkhuku yikakhosomola mpaka paumaliro yikamukhosomolera kuwalo Bongololo.
Ŵanyina Bongololo na mwana wawo wakakwera mukhuni na kubisama.
Kufuma penepapo, nkhuku na bongololo wakayamba kutinkhana.
Kale, kale Zuŵa, Mwezi, Vula na Mphepo ŵakatimbananga.
Suzgo likaŵa lakuti Zuŵa likakhumbanga kuti liwalenge dazi lose.
Mwezi ukakhumbanga uŵalenge dazi lililose.
Vula yikakhumbanga yilokwenge dazi lililose, kweniso Mphepo nayo yikakhumbanga yitimbenge dazi lililose.
Ŵakakhumbanga yayi kupasana mwaŵi.
Ŵakakolerana kuti ŵadumbiskane.
Zuŵa likamufumba mwezi, "Iwe ukucita vici ico cikovwira calo?"
Mwezi ukazgola, "Nkhuŵala nausiku kuti nyama zikapenje cakurya."
Mwezi ukafumba Vula, "Iwe ukucita vici ico cikovwira calo?"
Vula yikazgola, "Nkhucipasa calo maji kuti makuni na vyakumera vikulenge makola.
Nkhupereka maji ghakuti nyama zimwenge."
Vula yikafumba Mphepo, "Iwe ukucita vici ico cikovwira calo?"
Mphepo yikazgola, "Nkhupyera calu kuti cileke kuŵa naviswaswa.
Nkhutandazga vula kuti yikwane calo cose."
Mphepo yikafumba Zuŵa, "Kasi ukucita vici ico cikovwira calo?"
Zuŵa likazgola, "Nkhucipasa calo ungweru na cithukivu, kuti nyama na vyakumera vikhale na umoyo."
Zuŵa, Mwezi, Vula na Mphepo vikategherezgananga apo waliyose wakayowoyanga.
Sono Zuŵa likati, "Mbunenesko kuti waliyose wakucovwira calo munthowa yapadera."
"Enya," Mwezi ukayowoya, "Palije uyo ngwakujumpha ŵanyakhe pakati pithu apa."
"Tingagwiliranga nchito lumoza," Vula yikayowoya.
Mphepo yikati, "Ipo mbwenu tigaŵane madazi."
Ŵose ŵakazomerezgana.
Ndico ciifukwa nyengo zinyakhe mukuwona mwezi pala Zuŵa likuwala.
Nyengo zinyakhe mukupulika mphepo kuputa pala vula yikulokwa.
Zuŵa, Mwezi, Vula na Mphepo ŵakugwirira nchito lumoza makola comene.
Ŵakupulikiskana makola.
Kasi mukutemwa zuŵa, mwezi, vula panji mphepo?
Jambulani ico mukucitemwa comene.
Nita wakulendewera cakuzondoka, sisi lakhe litali likukhwaska pasi.
Makuni, utheka na vinthu vyose nivyakuzondoka yayi.
Malundi ghakhe ghali mucanya mumlengalenga.
Navi wakujumpha apo Nita wali.
Wayowoya kuti, "Nkhakuwonaso pano dazi linyakhe.
Wakhalaso cakuzondoka muhanyawuno!
Nchifukwa wuli?"
Navi wasukhunya kalundi kakhe mucanya.
Nita wakubisama kumanyuma kwa sisi lakhe.
"Nivyakusuzga kuyowoya," wakuphalira Navi.
"Ine nili ngati mwaŵanyane yayi.
Nkhutondeka kukhala pakati pa ŵanyane."
Navi wamukola pakawoko.
Wakukhumba wamovwire kuti wapulikiske.
Ŵakwera lumoza pamunthavi uwo Navi wakutemwa kukwera kuti wawone makola vinthu.
Pamunthavi uwu ŵangawona vinthu vinandi.
Ŵakhazikika pamunthavi nakulaŵirira ŵana ŵakuseŵera.
Ŵana awo mbakuyana yayi.
Chi wanabamba.
Lala nimutali comene.
Bambam ngwavoko kweniso wakucita ivyo wakukhumba.
Lulu wakuŵerenga buku mwacinunu.
Wona sisi la Freya ndanyankhalala.
Sid wakuvwala magalasi kuli kose.
Sono ine, ndine wakughanda comene.
Iwe nawe ndimo ulili wakupambana.
Ulipo wekha yayi.
Munthu waliyose wanacinthu cinyakhe ico cikumupangiska kukhala wakupambana na ŵanyakhe, ukupulikiska.
Ivi vikutipangiska kuti iwe na ine tiŵe ŵakuyana.
Calo ici ndimo cilili.
Nkhwamacitiko yayi kuti tose tiŵe ŵakuyana dankha kuti tiseŵerenge lumoza.
Apa sono Nita wamba kupulikiska, mubwezi uyo wasanga wamovwira.
Kukhala cakuzondoka nchinthu camaseŵera yayi.
Sono wakuseŵera nawaliyose.
Kariza wakatemwanga kufumba mafumbo.
Kaluso aka wakakatola kwa ŵapapi ŵakhe.
Ŵakatemwanga kumuphalira kuti, "Pala ukuleka kufumba mafumbo sono uli mwana mdoko, uzamuŵa wambula kumanya vinthu pala wakula!"
Dazi linyakhe, Kariza wakaŵafumba asambizgi ŵakhe wakati, "Nchifukwa wuli ŵapapi ŵithu ŵakutiphalira kuti tigeze mmawoko nyengo zose pambere tindayambe kurya, nanga wuli mawoko ghithu ghangawoneka kutowa?"
Ŵanyakhe ŵakalitemwa fumbo ili.
Ŵakatemwanga yayi kuti nyengo zose ŵaŵaphalirenge kuti ŵageze m'mawoko!
Asambizgi ŵakazgola ŵakati, "Fumbo liwemi!
Nanga wuli mawoko ghithu ghangawoneka kutowa, ghangaŵa na majeremusi (tuvidonono twakwambiska matenda)."
Ŵakalongosola, "Majeremusi ghakwambiska matenda.
Tingaghawona yayi majeremusi pakugwiriska ntchito maso ghithu pera, tikukhumbika cinthu cinyakhe cankhongono kuti tighawone."
Ŵasambizgi ŵakatola makina ghakuwonera majeremusi mukabati.
"Makina agha ndigho tikugwiriska nchito kuti tiwone tunthu tucokotucoko uto tungawoneka namaso ghithu yayi," ŵakayowoya nthena.
Ŵasambizgi ŵakayendeska kakhuni m'mawoko gha Kariza pacokopacoko nakughapukuta pakagilasi ako ŵakuwonerapo tunthu pamakina ghakuwonera majeremusi.
Ŵasambizgi ŵakawika kagilasi ako pamakina ghakuwonera majeremusi ndipo ivi ndivyo ŵakawona apo ŵakalaŵiska pakagilasi pakugwiriska nchito jiso lamakina.
Nanga wuli mawoko gha Kariza ghakawonekanga kubinkha yayi, mukaŵa majeremusi!
"Pali majeremusi palipose kutizingilira, pavinthu ivyo tikukola mukilasi mwithu, malo agho tikuseŵera kweniso kunyumba kwithu.
Majeremusi agha ghangatipangiska kulwara comene," ŵasambizgi ŵawo ŵakaŵacenjezga.
Ŵakalutizga, "Kuti tikome majeremusi agha, tikwenera kugeza m'mawoko ghithu namaji ghakutowa na sopo, comenecomene pambere tindayambe kurya.
Kweniso, pala talwara tikwenera kugeza m'mawoko kuti tileke kwandaniska majeremusi."
Wati wafika kunyumba, Kariza wakasanga awise ŵakunozga cinthu cakukondweska.
"Mukunozga vici?"
wakafumba.
"Uwu ni mpopi wamkandagiya' (kudyakapo nakugeza)," awise ŵakayowoya.
"Ŵakugwiriska nchito pakugeza m'mawoko."
Kariza wakazizwa ndipo wakati, "Ooo enya!
Ŵasambizgi ŵithu ŵakatiphalirapo zacinthu ici.
Kweni taŵanandi tikacimanyanga yayi.
Cikugwira wuli nchito?"
Ŵakaseka nakumuphalira kuti, "Wize pafupi nikulongole, mwana wane."
"Pakwamba, kanda pathabwa ili lili pasi ili," ŵakayowoya awise.
"Mbwenu, cigubidi camaji cigwedukenge nakupungulira maji m'mawoko ghako.
Ukumbuke kugeza nasopo," ŵakamuphalira Kariza.
Kariza wakakondwa ndipo wakati, "Natenimanyenge wuli ivi nilekenge kufumba?
Mbunenesko nadi kuti pakufumba munthu wukumanya vinandi."
Kamdumbu kane kakucedwa kuwuka.
Ine nkhuwuka mwaluwilo cifukwa ndine wapacanya.
Nkhujula mawindo kuti zuŵa linjirenge.
"Ndiwe nthanda yane," Amama ŵakuyowoya.
Nkhugeza ndekha nyengo zose, kwambula kuvwilika na waliyose.
Nkhopa yayi kugeza maji ghakuzizima, panyakhe kugezera sopo wakucapira.
"Kuluwa yayi kusuka mino," Amama wakunikumbuska.
Nkhuzgola kuti, "Cingacitika yayi na ine."
Pala nageza, nkhukatawuzga asekulu na amama wacoko.
Nkhuŵakhumbira dazi liwemi.
Ndipo nkhuvwala Malaya.
"Nakula sono amama," nkhuyowoya.
Nkhumanya kujala ndekha mabatani na kukaka vingwe vyaskapato zane.
Nkhuwoneseska kuti mdumbu wane wakumanya nkhani zose za kusukulu.
Kusukulu nkhucita makola pacili cose.
Nkhucita viwemi vyose ivi nyengo zose.
Kweni ico nkhutemwa comene, nkhuseŵera na kusewera!
Iyi ni nkhani ya Msungi na nazare yakhe yakupwelelerako nyama zilanda.
Ogasiti ukaŵa mwezi uwo Msungi na ŵanyakhe ŵakatangwanikanga comene ku nazare.
Wakayamba kufika ni Mkite wacaka cimoza.
Wakiza pa thilaki yakale ya biliŵili.
Msungi naŵanyakhe ŵakamucitira citima comene Mkite.
Iye wakaŵa wakughanda comene kweniso wambula kukondwa.
Kweni kwambula kukhaliska, Mkite zikizamo nkhongono.
Iye wakayamba kuseŵera na nyama zinyakhe ku nazare.
Dazi linyakhe mwezi wenewuwo wa Ogasiti, ndege yikadeka panazare yakupwelelerako nyama.
Msungi naŵanyakhe ŵakacimbilira kuwalo.
Mundege mukaŵa zovu yicoko iyo ŵakayidikiska bulangete.
Wakaŵa Ndiwa.
Iye wakaŵa na madazi yankhondi.
Msungi wakaryeskeranga Ndiwa mubotolo.
Mulanda wacitatu mwezi uwo wakaŵa Malea.
Iye wakiza pa thilakitala yiswesi.
Wakaŵa na miyezi yinkhondi na umoza.
Kwambula kukhaliska, Malea uyo ni cipembele wakapanga ubwezi na Enkare, mwana wa njati.
Ŵakalutanga kulikose lumoza.
Usiku unyakhe, ŵose ŵakauka cifukwa cakufika kwa Ambia.
Ambia wakawa namiyezi yinkhondi.
Iye wakafooka comene cifukwa ca ulendo wakhe wutali.
Cifukwa ca singo lakhe litali, Msungi wakakwezganga botolo mcanya pakumuryesa Ambia.
Twamuleza tucokotucoko Abei na Moit tukafika pakati pa mwezi wenewuwo wa Ogasiti.
Mbawala izi zikababika dazi lenelilo.
Zikaŵa zilwali comene.
Waliyose wakaŵa na citima comene nakufwa kwa Abei pakati pajumpha sabata yimoza wakati wafika.
Kweni Msungi na ŵanyake ŵakamponoska Moit.
Ŵalanda ŵaumaliro kufika mu Ogasiti ŵakaŵa Kopi, Kepi na Keji.
Iwo ŵakaŵa na sabata ziŵiri.
Ŵakaŵa na njala comene apo ŵakafikanga.
Msungi na ŵanyakhe ŵakatemwanga nyama zose, natwakusuzga wuwo.
Kamwana kakusuzga comene kakawa ka Lobolia.
Iko kakatemwanga kubisa magilasi ya Msungi.
Ŵanthu wakugwira nchito ku nazare ŵakalimbikilanga comene kulela tuŵana twanyama.
Ŵakagomezganga kuti dazi linyake ŵalanda awa ŵangazakajiyimira paŵekha.
Ndipo ŵangazakawelera kuthondo.
Pakaŵa mnyamata zina lakhe Abel.
Iye wakajipangira gireta.
Abel wakaŵavya munthu wakwendeska gireta lakhe lipsa.
Wakayowoya kwa mdumbu wakhe Meri wakati, "Nkhukhumba munthu wakwendeska gireta lane.
Chonde nipasa mwanchi wako.
Wangakhala mu gireta."
Kweni Meri wakati, "Yayi, nkhukhumba mwanchi wane."
Meri wakati wamukanizga kutola mwanchi wakhe, Abel wakakwiya comene.
Iye wakakola mwanchi nakumuguza.
Meri wakaguza kawoko kanyakhe ka mwanchi.
Abel wakaguza ndipo Meri nayo wakaguza.
Kawoko ka mwanchi kakanyosoka!
Meri wakamba kulira nakucimbirira kuŵanyina.
"Amama wonani," wakayowoya, "Abel wanguguza na kuzgula kawoko kamwanchi wane.
Wakhumbanga mwanchi wane kuti wakhale mugireta lakhe kweni ine nakhumbanga kuseŵera namwanchi wane."
Anyina ŵakati, "Abel wandacite makora."
Anyina ŵakaghanaghana nthowa yakumusambizgira Abel kuti waleke kukola   vakusewereska vya Meri.
Ŵakasanga nthowa.
Ŵakaluta kwaŵanyawo awo ŵakaŵa ŵadokotala ndipo ŵakayowoya kuti, "Nkhukhumba munovwireko conde."
Ŵadokotala ŵakazgola ŵakati, "Mukukhumba wovwiri wuli, ŵabwezi ŵane?"
Ŵanyina ŵakazgola ŵakati, "Mwana wane Abel wanankhalo yiheni madazi ghano.
Wazgula kawoko kamwanchi wamdumbu wakhe.
Wakwenera kucita nthena yayi.
Namacero nimuphalirenge kuti wize namwanchi  kwa imwe kuti muwezgerepo kawoko."
"Conde muzakamuphalire Abel kuti wamulipirani panchito iyo mwagwira.
Walije ndalama, sono muzakamuphalire kuti wacape galimoto yinu yikulu yira  yikuŵa nacuvu nyengo zose," ŵakayowoya nthena ŵanyina.
Ŵanyawo ŵakaseka ndipo ŵakayowoya kuti, "Ee–ee!
Apo viŵenge makola."
Ŵanyina Abel ŵakawerera kunyumba kwawo.
Ŵakamufumba Abel kuti, "Pala walwara panji wapwetekeka ukuluta koci?"
Abel wakazgola wakati, "Pala nalwara panji napwetekeka, nkhwenera kuluta kwa ŵadokotala."
Ŵanyina Abel ŵakati, "Ulikumupweteka mwanchi, sono ukwenera kuluta nayo kwa ŵadokotala."
Sono Abel wakaluta na mwanchi kwa ŵadokotala.
"Mwanchi uyu wapwetekeka comene.
Amama ŵaniphalira kuti nize nayo kuno kwa imwe.
Ŵadokotala, mungaŵikako kawoko kanyakhe kumwanchi uyu?"
Ŵadokotala ŵakazomera.
Ŵakaŵikirako kawoko kanyakhe.
Ŵadokotala ŵakaphalira Abel kuti, "Mwanchi wanakawoko kapsa.
Ukwenera kunilipira.
Unandalama zilinga?"
Abel wakazgola wakati, "Conde ŵadokotala, nilije ndalama.
Ningakwaniska yayi kumulipirani panchito iyo mwagwira."
Ŵadokotala ŵakati, "Ulije ndalama?
Galimoto yane yikulu njakubinkha comene!
Ucape galimoto yane.
Umo ndimo unilipilirenge."
Abel wakatola ndowo yamaji na salu yakucapira galimoto.
Galimoto yikamutolera nyengo yitali kuti wamale kuyicapa.
Ndipo Abel wakatola mwanchi nakumuwezgera Meri.
Ndipo Meri wakakondwa comene wakayowoya kwa Abel wakati, "Ndiwe mulongosi muwemi.
Nawonga pakuwezgerako kawoko kumwanchi wane."
"Mdumbu wane, phepa kuti nkhakwiya na kukupangiska kuti uŵe na citima," wakayowoya nthena Abel.
Kufuma dazi ilo, Abel wakaleka kutola vinthu vyamdumbu wakhe.
Kweniso wakayezgeskanga nyengo zose kuti waleke kumukwiyira Meri.
Abel wakakumbukanga utali wanyengo iyo wakatola kuti wacape galimoto yikulu, yakubinkha ya ŵadokotala.
Wakacikaka kuti nivyambula candulo kukwiya na kuswa vinthu.
"Amama," wakacema Lebo.
"Zaninge muwone.
Vyakuvwala vyose ivi nivicoko comene kwa ine!"
"Niwone," ŵakayowoya Ŵanyina.
"Wonani siketi yane.
Njicoko comene," wakayowoya Lebo.
"Enya, njicoko nadi," ŵakayowoya Ŵanyina.
"Nomsa wangavwala."
"Wonani buluku lane.
Ndicoko comene," wakayowoya Lebo.
"Enya, ndicoko nadi," ŵakayowoya Ŵanyina.
"Nomsa wangavwala."
"Wonani sikipa yane.
Njicoko comene," wakayowoya Lebo.
"Enya, njicoko nadi," ŵakayowoya Ŵanyina.
"Nomsa wangavwala."
"Wonani swentala yane.
Njicoko comene," wakayowoya Lebo.
"Enya, njicoko nadi," ŵakayowoya ŵanyina.
"Nomsa wangavwala."
"Wonani cikhoti cane ca vula.
Nchicoko comene," wakayowoya Lebo.
"Enya, nchicoko nadi," ŵakayowoya ŵanyina.
"Nomsa wangavwala."
"Wonani sokosi zane.
Nizicoko comene," wakayowoya Lebo.
"Enya, nizicoko nadi," ŵakayowoya Ŵanyina.
"Nomsa wangavwala."
"Wonani skapato zane.
Nizicoko comene," wakayowoya Lebo.
"Enya, nizicoko nadi," ŵakayowoya Ŵanyina.
"Nomsa wangavwala."
"Sono unavyakuvwala vinandi," wakayowoya Lebo.
"Aaa!
yayi nilije," wakayowoya Nomsa.
"Vyakuvwala ivi vyose nivikulu comene kwa ine!"
Zovu yimoza yikuluta kukamwa maji.
Nyamalikiti ziŵiri zikuluta kukamwa maji.
Njati zitatu na tuyuni tunayi navo vikuluta kukamwa maji.
Mbaŵala zinkhondi na nguluŵe zinkhondi na imoza zikuyenda kuluta kukamwa maji.
Mbizi zinkhondi na ziŵiri zikucimbilira ku maji.
Ŵacule ŵankhondi na ŵatatu na somba zikhondi na zinayi zikuskamba m'maji.
Nkhalamu yimoza yikubangula.
Nayo yikukhumba kumwa maji.
Ninjani wanamantha na nkhalamu?
Zovu yimoza yikumwa maji pamoza na nkhalamu.
Kalekale pamalo ghakuŵetera nkhuku ghacoko ghapafupi na kamuzi kacoko.
Pakakhalanga kankhuku zina lake Daisy.
"Pala nakula nkhukhumba nizakaphululukenge mcanya, mcanya mumulengalenga."
Daisy wakayowoya.
Kweni nkhuku zinyakhe zikamusekanga.
"Ndiwe wakuziziswa vyakucitika vyako," zikayowoya nkhuku zinyake.
"Tilekenge kuseŵera nawe."
"Daisy, tose tingamanya kupukusa maphapindo kwenimphakusuzga kuti tiphululuke," Ŵanyina ŵakamuphalira.
Kweni Daisy wakaleka yayi.
Nyengo zose wakayezgereranga kupukusa maphapindo.
Puku, puku, puku, wakapukusanga maphapindo kweni wakatondekanga kunyamuka kuti waphululuke.
Wacali kuyezgayezga kuti waphululuke, wakajiyelezgeranga kuti wakuphululuka mcanya mumulengalenga ndipo wakuona nkhuku zose zili pasi.
Wakajiyelezgeraso kuti wakuphululuka kuluska tuyuni tose.
"Abekani!"
Tuyuni tuyowoyenge.
"Nkhuku yakuphululuka!"
Puku, puku, puku, nyengo zose Daisy wakapukusanga maphapindo ghakhe.
Wakanyamukanga kweni wakawangaso.
"Ningaphululuka yayi!"
Daisy wakalira kuŵanyina.
"Ŵanyane ŵakuneneska."
"Daisy, ndiwe wakupambana nankhuku zinyake.
Zikukhumba yayi kuphululuka kweni iwe ukukhumba!
Ungakwaniska," ŵakayowoya ŵanyina.
Namacero yakhe Daisy wakakwera pacanya pacitupa puku, puku, puku, wakapukusa maphapindo.
Wakaphululuka nakupukusa maphapindo, nakupukusa maphapindo, nakupukusa maphapindo…
Phuuu!
Nkhuku zinyake zikamuseka mwakucemerezga.
"Ha ha ha!
Tangukuphalira ise!
Nkhuku zingaphululuka cala!"
Kweni namacero yakhe, Daisy wakakwera pacanya comene, pacanya peneco pa nyumba.
Puku, puku puku, wakapukusa maphapindo ghakhe.
Daisy wakaphululuka nakunjira mumphepo.
Wakapukusa maphapindo ghakhe, nakupukusa maphapindo ghakhe, nakupukusa maphapindo ghakhe comene…
Wakaphululuka kwambula kulekezga!
Mphepo yapasi pamaphapindo ghakhe yikakula ndipo wakaphululukira mcanya comene!
Ndipo tuyuni tukati, "Nchakuziziswa!
Nkhuku yakuphululuka!"
Ndipo nkhuku zinyakhe zikakhumbanga kuŵa ngati Daisy.
Zikati, "Daisy ndiwe wakuziziswa!"
Kale nyama zikaŵavya malundi.
Zose zikakhwaŵanga.
Ŵanthu pera ndiwo ŵakaŵa na malundi, awo ŵakapasika na Maguru.
Zuŵa linyakhe, Maguru wakaghanaghana kuti wapeleke malundi ku nyama zose.
Wakakhumbanga kuti nazo zendenge.
Wakaziphalira kuti wazipenge malundi.
Nyama zikati, "Ciŵenge ciwemi comene kuti tiŵe na malundi."
Zikayimba na kuvina.
Nyama zikati kukhwaŵa kukaŵa kunonono.
Zikapulikanga kuŵaŵa.
Dazi likati lafika, nyama zinandi zikaluta kunyumba ya Maguru.
Nyamalikiti, nkhalamu, zovu, ŵakalulu, ngwina, na tuyuni vikayima pa mzere.
Nyama yiliyose yikapasika malundi yanayi.
Tuyuni tukapasika malundi yaŵiri.
Cili cose cikasintha zikati zapokera malundi.
Zinyakhe zikavinanga na chimwemwe.
Zinyakhe zikawanga.
Zikaluta kukaoneska ŵanthu malundi.
Zikati, "Tizamukhwaŵaso cala."
Wawumaliro pa mzere wakaŵa Bongololo.
Maguru wakafumba, "Kasi waliposo munyakhe pamanyuma pako?"
Bongololo wakazgola wakati, "Yayi, ndine wawumaliro."
Maguru mumtima wakati, "Ngwawumaliro.
Sono Nicitenge nawo vici malundi yose agha?"
Maguru wakampasa Bongololo malundi ghose awo ghakakhalako.
Bongololo wakakondwa comene.
Wakati, "Nendenge mwaluwiro kujumpha ŵanyane ŵose."
Wakati waluta Bongololo, Njoka yikiza kunyumba ya Maguru.
Yikati kwa Maguru, "Chonde nipeniko malundi."
Maguru wakati, "Napereka malundi yose.
Wanguŵa nkhuni?"
Njoka yikazgora kuti, "Nangugonerezga."
Maguru wakayezga kulawiska kuti panyake malundi yangakhalako.
Wakasangapo na limoza yayi.
Maguru wakati kwa Njoka, "Phepha.
Malundi yamala."
Njoka yikakhwaŵira kunyumba kwambula malundi.
Kufuma penepapo, Njoka yikugona comene yayi.
Yikulindizga kuti yizawe yakudankha pamzere pakukatola malundi.
Kalekale, kukawa msungwana munyakhe  zina lakhe Kalabushe.
Kalabushe wakaŵa muyowozi.
Nangawuli anyina ŵakamucenjezganga kuti waleke uyowozi, Kalabushe wakapulikanga yayi.
Amama ŵakhe ŵacoko ŵakakhalanga kusilya linyakhe la muzi uwo Kalabushe wakakhalanga kwambuka khwawa.
Dazi limoza wakalwala.
Pakaŵavya munthu wakuti wangaŵapwelelera.
Anyina Kalabushe ŵakatangwanika comene.
Namise comene ndipo ŵakamupira cakurya Kalabushe kuti wakapereke kwa anyina ŵacoko.
Panthowa, Kalabushe wakakumana na Sinson.
Sinson ni chimbwe uyo wakazgoka munthu.
Sinson wakamufumba Kalabushe kuti, "Kasi wayeya vici?"
Kalabushe wakazgola kuti, "Nayeya nyama, masumbi na mkaka."
Kweni anyina ŵakaŵa kuti wamucenjezga kale kuti wangayowoyanga yayi ivyo wayeya.
Kalabushe wakayowoyaso kuti, "Cakurya ici namupereka kwa amama ŵacoko mbalwari."
Sinson wakamyanga milomo yakhe pakughanaghana vya nyama iyo Kalabushe wakayegha.
Sinson wakacimbira nakukafika kunyumba kwa anyina  Kalabushe ŵacoko pambere iye wandafike.
Wakaŵamira anyina Kalabushe ŵacoko nakujidikiska bulangete lawo.
Kalabushe wakati wafika, wakasanga munyumba muli yiii.
Wakanjira nakucema, "Amama ŵacoko, muli koci?"
Kalabushe wakapulikapo mazgo gha anyina ŵacoko yayi.
Wakanjira kucipinda uko anyina ŵacoko ŵakagona.
Wakazizwa pakuwona kuti munthu munyakhe ndiyo wakadika bulangete.
Kalabushe wakafumba, "Amama ŵacoko, nchifukwa uli makutu ghinu ngakulu muhanyauno?"
Sinson wakazgola kufuma mubulangeti likulu, "Kuti nikupulikenge makola."
Kalabushe wakafumbaso, "Amama ŵacoko, nchifukwa uli maso ghinu ngakulu muhanyauno?"
Sinson wakazgola, "Kuti nikuwonenge makola."
Pawumaliro, Kalabushe wakafumba, "Amama ŵacoko, nchifukwa uli mlomo winu ngukulu muhanyauno?"
Sinson wakazgola, "Kuti nikurye!"
Wakaduka kufuma pabedi nakumumila Kalabushe.
Kalabushe wakalutizga kuyowoya munthumbo mwa Sinson.
Wakafumba mafumbo ghanandi.
Pawumaliro, Sinson wakavuka na mafumbo gha Kalabushe ndipo wakaghanaghana zakumubokola waka Kalabushe.
Ŵanthu ŵam'muzi ŵakaponoska Kalabushe na anyina ŵacoko.
Kufuma dazi ilo, Kalabushe wakaleka vyakuyowoya vinandinandi kwa ŵanthu awo wandaŵamanye.
Aŵa mba Agnes.
Mbasambizgi ŵane.
Ŵa Agnes ŵakwendera nthonga.
Aŵa mba Metobo.
Ni DJ uyo nkhumutemwa comene.
Ŵa Metobo ŵanasuzgo lamaso.
Aŵa mba Moraa, tikukhala kumoza.
Ŵa Moraa ni ŵalimi.
Ŵa Moraa ŵakupulika yayi.
Ŵakuyowoya namawoko.
Uyu ni Osero.
Ni mnyamata uyo wakumanya comene kutimba bola lamalundi pasukulu yithu.
Osero walije mawoko.
Kweni wakuhozga vigoli vinandi vya timu yithu!
Heeeee!
Kuli ng'ombe yakutowa kwithu.
Yina mphembe yimoza, kweniso yilije mcira.
Njakututuŵa, yinanthumbo yikulu.
Ning'ombe yankhongono comene.
Mliska wakuyitemwa comene ng'ombe iyi.
Pala ng'ombe zinyakhe zikurya, iyo yikurya payekha.
Ng'ombe iyi yikutimba comene.
Ng'ombe zinyakhe zikulimbana nayo yayi.
Pala mungakumana na ng'ombe ngati iyi, mungacita uli?
Bawn a ginhtawng jawng pat nhtoi!
Shi gaw shi kanu hpe ginsup saw ai.Rai tim shi kanu gaw bungli kyin taw nga ai.
Shi Bawn hpe  kawa kaw sa na matu tsun ai.
Bawn gaw shi kawa hpe mu ai."Wa!
Baw lung ginsup na i?"
Kawa gaw n ginsup ai ngu tsun ai.
Shi  bungli sa ra ai.Rai tim kawa hta myit n chyan langai nga ai.
Shi Bawn hpe shabawng kaba ni jaw ai.Dai hpang kawa gaw chying hka lam hku na le mat ai.
Bawn shi kashawng hpe mu ai.Su gaw jawng gawk poi lamang a matu maisau pa ni hpe zen let bungli kyin taw nga ai.Shi  Bawn hpe maisau n kau mi jaw ai.
Shi gaw Bawn hpe nbung li galaw na matu tsun ai.
Bawn gaw grai myit n pyaw mat ai.Yawng gaw shi rau ginsup na matu bungli n rau nga ma ai!
Dai majaw Bawn sun wang de sa ai.Shi gaw Bata ngu mying jaw da ai hkai ke rau ginsup ai.
Bata gaw Bawn hpe gum yu ai.Bawn mung Bata hpe yu ai.Bawn hta myit n chyan langai lu ai.
Shi hta shabawng nga ai.
Shi hta maisau pa mung nga ai.Bawn gaw bungli galaw hpang wa ai.
Shi gaw maisau ni hpe zen let shakap ai.
Shakap let zen ai.Bawn gaw nhtoi na na bungli galaw ai.
Hpang jahtum, Laban shani du wa ai.
Yawng gaw gara n sa ai sha nta kaw  nga ma ai.Bawn gaw shi a dinghku masha ni hpe poi lamang shaw shaga ai.Shanhte mau mat ma ai.Ndai gaw Bawn a shangai nhtoi n re.
Dai majaw ndai poi lamang gaw kadai na matu re ta?
Bawn gaw sha mani dan ai.
Shi gaw shi  a dinghku masha ni hpe shi hpang hkan shangun ai.
Bawn gaw mani let gum htawn ai.
Shi gaw shi a dinghku masha ni hpe tsun ai ndai gaw Bata a shangai nhtoi re!
Kawa gaw Bata hpe muk jaw ai.Su gaw shi hpe mak-um tawng jaw ai.Nu gaw u di muk galaw ya ai.
Dinghku masha yawng hpawng nga ai.Yawng hkra rau ginsup ai.Ngwi pyaw ai shangai nhtoi re u ga, Bata!
Lekani nimuphalirani nkhani yane.
Nkhwamba nakupantha waka pacoko.
Nkhugolera na kwendelera uheni comene pala mphepo yaniyeya.
Ndise ŵabwezi ŵawemi, imwe na ine.
Nkhuphika cakurya cinu.
Nkhungweluska usiku winu.
Ninanjomba zinandi.
Ndine yumoza wa banja linu.
Kweni mukwenera kucenjela comene pala mwanicemera kunyumba kwinu.
Nkhutemwa yayi kuti munilekenge ndekha.
Nkhuŵatemwa ŵasambizi ŵane.
Mbasabizi ŵawemi chomene nakuti mbacitima na kuzika mutima.
Ŵalikakiska sisi laŵo ndipo nalo likuoneka makora chomene.
Ŵaliyikamo ulungu wopambanapambana mu sisi laŵo.
Mu ulungu waŵo muliwakubiliŵila, wakutuŵa, wakusweta na wacikasu.
Mayo mukanikakeko sisi nge nizaŵasambizi ŵane.
Para nakula, nizamuyika ulungu mu sisi lane.
Para nakula, nukhumba nkhakhale nge mbasambizi ŵane.
Uyu ni Cona.
Iyi ni Ncheŵe.
Cona na Ncheŵe ŵakukhumba kujambula.
Cona na Ncheŵe ŵakukhumba kupenta.
Cona na Ncheŵe ŵakukhumba kupanga vinthu vyaluso.
Ncheŵe ndiyo yayamba.
Iyo yatola phensulo na pepala lakuyanawaka mphepete zose (sikweya).
Pakwamba Ncheŵe yajambula cakuyana na ovo.
Ili ni thupi la Cona.
Hee, ici nchipusu!
Ndipo wajambula mathilayango yaŵiri pacanya pakhe.
Mathilayango yaŵiri ni makutu ya Cona ndipo wajambulaso thilayango yifipa mkati mwakhe.
Thilayango yifipa ni mphuno ya Cona ndipo wajambulaso kamzere pa canya pa mphuno.
Sono wajambula maso na size za Cona.
Maso ni madontho yaŵiri.
Size ni mizere yiŵiri.
Hee, ici nchipusu!
Ndipo wajambula mulomo wa Cona.
Mulomo nkhamzere.
Kakuwoneka nga nchilembo ca "w" ndipo wajambula maweya ya Cona.
Maweya yatatu kumazere yatatu kumalyero.
Cithuzi cili pafupi kumala.
Wajambula mawoko na malundi ya Cona.
Mawoko na malundi nthumizere.
Wajambulaso njoŵe zakumalundi za Cona.
Njoŵe zakumalundi nthumaseko.
Ndipo wajambulaso mcila wa Cona.
Mcila nkhamzere katali.
Pawumaliro wajambula tumizere pa thupi lose la Cona nakulipenta  mutundu waolenji.
Cithuzi camala.
Hee, ici nchakutowa!
Sono ni nyengo ya Cona.
Watola phensulo na pepala.
Pepala ndalekitango.
Pakwamba Cona wajambula ovo.
Ovo ni thupi la Ncheŵe.
Hee, ici nchiwemi!
Ndipo wajambulaso tunthu tuŵiri tufipa twakuyana na mphembe.
Twakuyana na mphembe tuŵiri ni makutu ya Ncheŵe ndipo wakajambulaso kaseko mkati mwa ovo.
Kaseko kafipa ni mphuno ya Ncheŵe ndipo wajambula mzere pacanya pa mphuno.
Sono wajambula maso na size za Ncheŵe.
Maso nthumadontho tuŵiri.
Size ni mizere yiŵiri.
Hee, ici nchakukholweska!
Ndipo wajambula mulomo wa Ncheŵe.
Mulomo nkhamzere.
Kakuwonekaso ngati nilembo la "w" ndipo wajambulaso madontho kuzingilizga mlomo wa Ncheŵe.
Yatatu kumazere yatatu kumalyero.
Cithuzi cili pafupi kumala.
Wajambula mawoko na malundi ya Ncheŵe.
Mawoko na malundi ni mizere ndipo wajambulaso njoŵe zakumalundi za Ncheŵe.
Njoŵe ni maseko ndipo wajambulaso mcila wa Ncheŵe.
Mcila ukuwoneka ngati luŵa.
Paumaliro wajambula maseko yafipa pathupi la Ncheŵe nakulipenta na mtundu wa yelo.
Cithuzi camala.
Hee, ici nchiwemi comene!
Pawemi Cona.
Pawemi cithuzi ca Cona.
Pawemi Ncheŵe.
Pawemi cithuzi ca Ncheŵe.
Aŵa mbasambizgi ŵane.
Zina lawo Mbasambizgi ŵa Akinyi.
Ŵakutitemwa comene.
Ŵasambizgi ŵa Akinyi ŵakutisambizga vilembo vya mazgo (afabeti).
Ŵakutisambizga vilembo ivyo tingavizunula (mavawelo).
Ningazunula vilembo ivi a, e, i, o, u.
Ŵasambizgi ŵa Akinyi ŵakutisambizga mitundu ya vinthu.
Nkhumanya mtundu wuswesi, wabulu, wabiriwiri, wayelo na wufipa.
Nyengo yakugona, Ŵasambizgi ŵa Akinyi ŵakutiyimbira sumu kuti tigone.
Ŵakutiyimbira sumu yakutipangiska kuti tigone.
Pa Mande, ŵakutiphalira vidokoni vyakuyowoya za ŵanalume awo ŵalikucita vinthu vyakuzirwa.
Pa Ciŵiri, ŵakutidumbira vidokoni vyakuyowoya za ŵanakazi awo ŵalikucita vinthu vyakuzirwa.
Pa Citatu, ŵakutidumbira vidokoni vyakuyowoya zamendero.
Pa Cinayi, ŵakutidumbira vidokoni vyakuyowoya za ulimi.
Pa Cinkhondi, tikuyowoya vidokoni vinthu.
Ŵasambizgi ŵithu mbasambizgi wawemi comene calo cose capasi!
Pala nakula, nkhukhumba nizakaŵe ngati Ŵasambizgi ŵa Akinyi.
Tamara wakaŵa msungwana wavyaka vinkhondi uyo wakakhalanga na ŵapapi ŵake.
Muzi wawo ukaŵa pafupi na thengele ilo mukaŵa nyama zamthondo.
Tamara wakaŵa mwana wakupulikira ŵapapi ŵakhe.
Iye wakaliskanga mberere na mbuzi.
Tamara wakatemwanga kupulikizga kulira kwa tuyuni pala wali kuwuliska.
Pala tuyuni tukulira, iye wakimbanga sumu zakuyana naumo tuyuni tukulilira.
Tamara wakaŵa mwana mcoko kwamba sukulu.
Ŵapapi ŵakhe wakazomerezganga ŵana ŵawo ŵalala, Nashipae na Tasieku kuluta kusukulu.
Sukulu ikaŵa pamtunda wamakilomita khumi kufuma pa muzi wawo.
Nashipae na Tasieku ŵakalutanga naŵanyawo kusukuu namulenji nakuwelako namise.
Iwo ŵakayeyanga vyakurya mumabakuli pakuluta kusukulu.
Tamara wakafumba ŵanyina, "Kasi nilutenge pawuli kusukulu?"
Ŵanyina wakazgola, "Ulutenge sonosono, mwana wane wakutemweka."
Dazi linyakhe, kukiza ŵafumu na ŵanakazi ŵaŵiri pagalimoto.
Afumu ŵakawoneseskanga kuti ŵana ŵakwamba sukulu munyengo yakhe.
Ŵanthu  ŵakagomezganga kuti pala mwana wakukwaniska kukola khutu pala waŵika woko pa mutu, ndikokuti iye wangayamba sukulu.
Afumu ŵakafumba, "Una vyaka vilinga?"
Tamara ŵakazgola, "Nina vyaka vinkhondi."
"Leka tiwone pala ungaluta kusukulu," afumu ŵakayowoya.
Mwanakazi yumoza wakatola woko la Tamara lamalyero na kumuŵika pa mutu.
Tamara wakakola khutu lakhe la mazele.
Tamara wangaluta kusukulu yinyakhe yakupambana na uko ŵakuluta ŵabali ŵakhe.
Yikaŵa sukulu yipsa na yapafupi nakwawo.
Tamara wakakondwa comene.
Mumtima wakati, "Nimanyenge kuŵazga na kulemba ngati Nashipae na Tasieku."
Mwahuno nilutenge yayi kusukulu.
Ni dazi lakupumula!
Mwahuno nilaŵilirenge yayi sinema.
Kulije magesi.
Sono nicitinge vici?
Mwahuno nipulikizgenge thupi lane!
Cakwamba, nikhale dankha cete.
Kuti nipulikizge thupi lane.
Enya, sono nkhupulika mathutiro ghane.
Nkhuthutira mkati na kuwalo, mkati na kuwalo.
Ndipo ningapanga kuti mathutiro ghane ghawe ghaciwawa.
Ssssssssssss!
Na pasipasi.
Mmmmmmmm.
Sono nkhupulika kutchaya kwa mtima wane!
Duu, duu, duu.
Kasi ningawupanga mtima wane kuti utchayenge mwaluwiro panyakhe mwakukwezga?
Enya, pakudukira mcanya makhumi ghawiri.
Sono mtima wane ukutchaya mwaluwiro.
Pala naŵika njowe zane pa woko lane, nkhupulika umo ndopa zane zikucimbilira.
Nkhupulika kuseka kwane,Haha, haha, haaah, haaa!
Nkhupulika kulira kwane.
Boohoooo hooo!
Nkhupulika kukuŵa kwa mapi kwane.
Khwa, khwa, khwa.
Nkhupulika kulira kwa mnthumbo mwane!
Guguluu, guguluu, guguluu.
Nthumbo yane yikuyowoya kuti, "Niryeseni!"
Mphuno yane yikununkhizga cikondamoyo ico cikuphikika mukhicini la ŵamama.
Ndipo sono nkhukhumba nipulike cibwanyu cane cikusumba cikondamoyo!
Dazi linyakhe, amama ŵakagula vipaso vyakupambana pambana.
"Kasi tiryenge nyengo wuli vipaso?"
tikafumba.
"Tiryenge namise vipaso," ŵakazgola amama.
Mdumbu wane Rahim nimuryezi.
Wakalumako vipaso vyose.
Wakarya vipaso vinandi.
"Wonani ivyo wacita Rahim!"
wakakalipa mdumbu wane mdoko.
"Rahim wanankhalo yiheni kweniso ngwakujikuzga," nkhayowoya nthena.
Amama ŵakakwiya comene na ivyo Rahim wakacita.
Nase tikamukwiyila Rahim.
Kweni Rahim wakalongolapo kususkika yayi.
"Mumupenge cilango Rahim?"
wakafumba mdumbu wane mdoko.
"Rahim, ulengenge lusungu sonosono apa," amama ŵakamucenjezga.
Rahim wakamba kupulika kulwara.
"Munthumbo mukuŵinya," wakayowoya pasipasi Rahim.
Amama ŵakamanya cifukwa ico Rahim wakalwarira.
"Vipaso vikumulanga Rahim," ŵakaghanaghana.
Pawumaliro, Rahim wakatiphepiska.
"Nizamucitaso uryezi yayi," wakalaghizga.
Tose tikagomezga ivyo wakayowoya.
