Kadegboŋ nɛ baa tre Nairobi na,  to nɛ mbia nɛ b shin nde wɔfɔ a maŋ kɔ benawuraana ndoŋ na be katuŋ wɔ.
Mbia na shi nde wɔfɔ nɛ bumo kurgepoaan bee keni bumo so nɛnɛ na,  to nna m ba kaa wɔ ndoŋ.
B baa wɔtɔ nna a jo karɛcha kama be kusɔ nɛ k beeŋ tu bumo nɛ b sɔ kumo loŋ.
Kachipurdidi,  awo ko to nɛ mbia na di ŋ koso a bɔɔ bumo be alan.
Ŋkpal awo so nɛ baa kpa edɛ n wɔtɔ epi nɛ b fuge n nase na to a wɔl.
Katuŋ na to be mbia na be eko e daa la Magozwe.
Mo e daa la bumo to be kabibi.
Magozwe daa la nfɛ anyɔ nawule nna nɛ mo tuto nɛ mo nio wu.
Ndoŋ nna nɛ e ya kaa wɔ mo wupa kutɔ.
Kanyɛn ere be sheŋ daa maŋ wɔ kebia na to.
E daa maa shin nɛ Magozwe bee ji a mɔɛ.
Ama e daa shin nna nɛ e bee shuŋ ashuŋ kpakpaso nɛ a chɔ mo so.
Magozwe daŋ baŋ fubel ŋko ŋ kaŋɛ kusɔ ko a laŋɛ kushuŋ na be kaplɛso malɛ mo wupa na daa bri mo nna.
Kacha ko nɛ Magozwe bishi fanɛ e beeŋ tiŋ n nya ekpa n yɔ sukuu a,  nɛ mo wupa bri mo nna nseŋ kaŋɛ,  "Manɛ nɛ fo zuku ere beeŋ tiŋ ŋ koya."
Magozwe ka ji le be awurfoŋ nfɛ asa nɛ e shile mo wupa na kutɔ.
E daŋ ya kaa na kadegboŋ to be kebɔrbi so nna.
Kebɔrbi so be kebaawɔtɔ daa du kpakpa ga nɛ mbia na bee wora wahala pɔɛŋ nsaa nya kacha kama be kusɔjiso.
Saŋko epushi bee pɛ bumo nna,  saŋko malɛ baa bri bumo nna,  nɛ b baa lɔ,  esa kama maa chɛ bumo to.
Amanshɛrbi nɛ baa nya ashi kebaa kule to,  ŋko kebaa tise eruba nɛ abɛlso a fa to nawule e baa la bumo.
Kebaawɔtɔ daa ki kpakpa nna a ti so ŋkpal loŋ be mbia be ntuŋana ka bee tu abar a kɔ a fin kakpa nɛ baaŋ ba wɔ so so.
Kacha ko nɛ Magozwe ya kaa tise asɔ kemuni so,  nseŋ wu buuku dradra kpɛto so ko.
Ndoŋ nna nɛ e ta kumo ŋ kpara kumo be eyurpi na nseŋ ta kumo n wɔtɔ mbe bɔtɛ to.
Yili kamoncha,  karecha kikɛ e beeŋ ta buuku na ŋ keni kumo to be efoto na.
Ŋkpal manɛ so e daŋ maaŋ tiŋ ŋ kraŋ kumo be nsibɛ na.
Efoto na daa ji kebia ko nɛ e daŋ ŋ ki aduple farpo be asheŋ nna.
Ndoŋ nna nɛ Magozwe fara a ku keki aduple farpo be edare saŋkikɛ.
Saŋko,  e bee kaa fɛ nna fanɛ mo e la buuku na to be kebia na.
Kacha ko awo ko to nɛ Magozwe ya kaa yil ekpakar a kule.
Ndoŋ nna nɛ kanyɛn ko ba mo kutɔ m ba kaŋɛ,  "Hɛloo,  ma e la Thomas.
Mee shuŋ m mata nfe nna,  kakpa nɛ feeŋ tiŋ n nya kusɔ ko ŋ ji."
Kumo be kaman nɛ e teŋi enɔ ŋ ŋini lank o nɛ b nyɔɔ kachunɔnyifu nɛ kumo be echenshi la bruu,  nseŋ kaŋɛ,  "Mee fɛ nna fanɛ fo yɔ ndoŋ n ya ji kusɔ ko?"
Nɛ Magozwe keni kanyɛn na nseŋ kilgi ŋ keni lan ŋ kaŋɛ,  "Ashere," kumo be kaman nɛ e kilgi n choŋ.
Yili loŋ be saŋɛ na,  nɛ nɛ mbia nɛ b maŋ kɔ epe na nɛ Thomas deŋ nsaa wu abar saŋkikɛ.
Thomas bee sha kebaa tu basa a bir bare nna ga,  fɔŋfɔŋ mbia nɛ b wɔ kebɔrbi so na.
E daa sha kebaanu basa be kebaawɔtɔ be asheŋ nna.
E daŋ pre kenishi nna n wɔtɔ kusɔ nɛ e bee wora na to ga. Mo alɛ maa wu mbe kumu ŋko a fɛl basa.
Ndoŋ nna nɛ mbia na be beko fara a yɔ lan nɛ b nyɔɔ kachunɔnyifu ɛ bruu na to n ya kaa ji kapaso.
Magozwe daa tase ekpakar nna a keni mbe buuku na to be efoto nɛ Thomas ba chena m mata mo nseŋ bishi.
"Manɛ be asheŋ nɛ keblɔmbi ere bee malga?"
Nɛ Magozwe kaŋɛ,  "K bee malga kebia ko nɛ e bee sha fanɛ e ki aduple farpo be asheŋ nna."
Nɛ Thomas bishi,  "Kebia na be ketre a?"
Nɛ Magozwenya manaŋ ŋ kaŋɛ,  "M maŋ nyi.
M maaŋ tiŋ ŋ kraŋ."
Kumo be kaman nɛ Magozwe fara a kaŋɛ Thomas mo gbaga be kebaawɔtɔ be asheŋ.
Mo wupana nɛ kananɛ eshile mo be asheŋ e daa la.
Thomas daŋ maŋ malga ga,  mo alɛ daŋ maŋ kaŋɛ Magozwe kusɔ nɛ kedaga fanɛ e wora,  E daa kaŋ kusoe nna a nu kusɔ nɛ e bee kaŋɛ na.
Saŋɛ ko baa kaa wɔ chenshi bru be lan na to nna a ji nsaa malga.
Magozwe be kafɛ kudusopo be kakurgeacha,  nɛ Thomas sa mo buuku pɔpor.
Buuku na daa malga kdebi ko to be kebia ko nɛ e daŋ ŋ ki bɔll ŋmɛapo gboŋ be asheŋ nna.
Saŋɛ damta nɛ Thomas kraŋ buuku na ŋ ŋini Magozwe.
Kacha ko nɛ e kaŋɛ mo le,  "Mee fɛ nna fanɛ saŋɛ fo nɛ fo yɔ sukuu n ya koya kakraŋ.
Nuso nɛ fee fɛ?"
Thomas daŋ kaŋɛ nna fanɛ e nyi kakpa ko nɛ mbia beeŋ tiŋ n ya kaa wɔ,  a yɔ sukuu.
Ndoŋ nna nɛ Magozwe fara a fɛ kakpa pɔpor na,  nɛ sukuu be keyɔ be asheŋ.
Nɛ kusɔ nɛ mo wupa kaŋɛ mo fanɛ zuku e la mo,  nɛ e maaŋ tiŋ koya sheŋ na kaa la kashenteŋ a?
Ŋko nɛ b ka yaa kaa biri mo ashi kakpa pɔpor na a?
Nɛ kufu pɛ mo nɛ e fɛ le,  "Ashere ma kebaawɔ kebɔrbi so ere bɔ."
Ndoŋ nna nɛ e kaŋɛ Thomas kusɔ nɛ k bee tɔrɔ mo.
Nɛ Thomas leŋ mo to saŋɛ damta fanɛ kakpa pɔpor na be kebaawɔtɔ beeŋ ba bɔ kakpa nɛ e wɔ na.
Nɛ Magozwe lar n yɔ lan pɔtɛ nɛ kumo be chenshi la kefitiri bumbuŋ na to.
Mo nɛ mbia anyɔ ko e daa wɔ ebu to ashi ndoŋ.
Bumo kikɛ daa la mbia kudu nna n ta Auntie Cissy nɛ mo kul nɛ njɔnɔ asa,  nɛ jiblaŋ,  nɛ kaboe chɛrso ko ashi lan na to.
Magozwe ka fara sukuu k daa du kpakpa nna ga. K daŋ daga fanɛ e baa nyi asɔ damta.
Saŋɛ damta e daa sha keyige nna.
Ama mo alɛ daa fɛ aduple farpo na nɛ bɔll ŋmɛapo na be asheŋ nna.
Nseŋ kpal bumo so,  a maŋ yige.
Kacha ko nɛ Magozwe tase kefitiri bumbuŋ be chenshi be lan na be epunto a kraŋ nɛ Thomas ba chena m mata mo nseŋ bishi,  "Manɛ be asheŋ nɛ keblɔmbi na bee ji?"
Nɛ Magozwe kaŋɛ,  "K bee ji kebia ko nɛ e ki eŋinipo be asheŋ nna."
Nɛ Thomas bishi,  "Kebia na be ketere a?"
Nɛ Magozwe mushe ŋ kaŋɛ,  "Mbe ketere e la Magozwe."
Mee sha k baa kraŋ.
Wanɛ nɛ meeŋ kraŋ ŋ ŋini?
N sipo chesobi bee di nna.
Wanɛ nɛ meeŋ kraŋ ŋ ŋini?
N nio nɛ n nanache maŋ kɔ saŋɛ.
Wanɛ nɛ meeŋ kraŋ ŋ ŋini?
N tuto nɛ n nananyɛn maŋ kɔ saŋɛ.
Wanɛ nɛ meeŋ kraŋ ŋ ŋini?
Meeŋ baa kraŋ a ŋini ma kumu!
Mee sha mabeeŋinipo.
E ler kebita.
Elaeŋinipo lɛla na.
Edu Bɔiŋ n naa kɔkanyiti.
E far mobe kumunɛ ku walɛ.
E ta ashembi wietona n wɔta eminfarso na to.
Ashembi na lakefantaŋ bumbuŋ,afuful, apeper, nɛkuchɔnɔnyufu.
Mma, jaande feeŋfar mabe kumufanɛ ma eŋipo pɛyaere aa?
Saŋɛ nɛ n baŋ yadra maa lɛ gbabeeŋ ta ashembi nwɔta mabe emin tomfar.
Meeŋ ba daŋ a dufanɛ mabe eŋinipo.
Mee sha k baa kraŋ.
Wanɛ nɛ meeŋ kraŋ ŋ ŋini?
N sipo chesobi bee di nna.
Wanɛ nɛ meeŋ kraŋ ŋ ŋini?
N nio nɛ n nanache maŋ kɔ saŋɛ.
Wanɛ nɛ meeŋ kraŋ ŋ ŋini?
N tuto nɛ n nananyɛn maŋ kɔ saŋɛ.
Wanɛ nɛ meeŋ kraŋ ŋ ŋini?
Meeŋ baa kraŋ a ŋini ma kumu!
Jobote koŋnule e naa yɔ nɛ ku ya nuu nchu.
Ajirafu anyɔ e naa yɔ nɛ a ya nuu nchu.
Kupuntona asa nɛ mbuibi ana bee yɔ nɛ a ya nuu nchu.
Achɔŋ anu nɛ aligbi she bee nite ayɔ nchu na sɛ.
A zebra ashunu bee shile a yɔ nchu na a sɛ.
A tangbaga aburwa nɛ a kɔrtɔ akpanɔ bee laŋ nchu na to.
Buluŋ keŋwule ponte.
Ku maalɛ gba bee sha nchu na nɛ ku nu.
Wanɛ e naa ŋana buluŋ?
Jobote koŋwule nɛ buluŋ e naa nu nchu na.
Hamisi bee sha sukuru piŋi pɔpɔr.
Nɛ mo tuto ta mo n yɔ kibɛ to.
Hamisi wu kabinyenibi ka buu piŋi pɔpɔr.
Nɛ mobe mfɛra sa mo, piŋi na la ku lɛla na.
Nɛ Hamisi yɛ, "A daga n ka kɔ piŋi fanɛ kabiina peya na."
Hamisi yɛ, "Mo e naa fa a loŋ be a piŋi na."
Nɛ e kaŋɛ mo tuto fanɛ, e tɔ kukɔ n sa mo.
Nɛ mo tuto kaŋɛ mo, meeŋ tɔ fobe sukuru be piŋi na pɔɛ.
Mabe amaŋshɛrbi maŋ shi fanɛ n tiŋ tɔ piŋi na.
Nɛ Hamisi mo tuto ka sukuru piŋi na.
A purgi mo be ka naŋ sa mo chenji.
Amaŋshɛrbi damta kraa n ka nɛ n tiŋ tɔ piŋi!
Hamisi be kumu lɛla achɛ na!
Piŋi mo nɛ e beeŋ lara?
Dradra na ewura ko e daa wͻta nε baa tεr mo Kayanja.
Mo nε mobe eche nε bumo piibiche Apenyo e daa wͻ lambuto.
Ewurapiibiche Apenyo daa walε kebita amoso benyen damta daa sha nɛ be kil.
Ama ewur Keyanja daa sha kishasɔ damta.
Amata ewur Kayanja be lambu ela ewura Aluda gboŋ be lanta.
Be daa ter mo na loŋ nkpal mobe bechinasapo daa dase mo na.
(Edaa nyane na atu ekama nɛ efil mo!)
Ewura Aluda be eche daaŋ wu nε malaria n chenyɔ na to nε e naa sha eche.
Amoso ewur daŋso numu na yͻ ewura Kayanja kuta nɛ e ya chultε mobe kabiachesobi na.
Be ka bee bir kumo be kilejima na, bemobe kenyε Kakembo nu kumo.
Mo alε nε kabichesobi na daa wͻ bel na nε e futi mobe a soε.
Ndoŋ nna nε ewura Aludah shuli fanε, e beeŋ taa mobe kapεta galga nɛ kabasibi kumaalε kpa daŋεso kechutε na so na.
Ewura Aludah nε Apenyo be kejafo be ntamanto be siriya bee wɔrɔ.
Ewurna nyi anε kumo loŋ maaŋ par mobe ebiche na.
Bͻkwiε pͻε nε kijafo na be kache e fo bumobe kinyɛ Kakembo futi Apenya be asoe loŋ so.
Mobe Ewura piibi fo tuto bee wͻrͻ fo nε Ewura Aludah be Kijafo be siriya bͻkwiε ere to.
Nε ku wͻrͻ kisheŋ purwase n sa Apenyo kumobe faranku na, e mo naa nyi kanane e beeŋ wͻrͻ.
Nε e laŋε mfε mfara, "Ma ere maaŋ kil Ewura Aludah,  kanyen numu daŋso na meeŋ wule n yaa wu Trevor pͻε nε ku ba wͻrͻ."
Trevor daa la Apenyo be edenpo na.
Loŋ be kanye na nε Apenyo yuri n ler lembu na to nε mo tuto daŋ pin nkpanε e yͻ agboŋ daaŋ dii mo Nε e bulͻ kupͻ limpiriŋ na to, n shile n dii a bee, nliŋito nɛ afinri to pͻε n fo Trevor pe.
Ka yaa fo loŋ na nε e gben nε akoŋ nε achukoŋ kumo.
Trevor boshi ma edempo manε e ba fobe kanyiso nε ekpa wͻfɔ ere saŋa ere tô, E nya nyaŋ nchu nuuso n sa mo nshiŋ yige nka wushi.
Trevor maŋ jujoto n kaŋ bishi Apenyo mobe kebͻaya.
Nε Trevor bishi, "Ma edempo manε e bra dalili."
Adenyo futε n malga kagbene jajaso, "Ntuto bee sha na nε e kil mana n as Ewura Aludah kpenso na.
Ama ma ere maaŋ tiŋ kil kanyen burͻburͻ na.
Trevor, fo nɛ mee sha nɛ n kil hali fo ka maŋ kͻ shεŋ ere, n wͻrͻ siiya nε anye e ji e wurfoŋ, mee sha fo ga."
Trevor shu n kaŋε mo fo nyi, "N ka maaŋ n tiŋ nya kechultε be asͻ nε fo tuto bee ŋini na,  n la kabranyenbi tripo na."
Apenyo kaŋε mo, "N nyi,  fo nε mee sha nε n kil."
Nε e fε mfrε gbre, "N kaŋε fo nawule nɛ mee sha nɛ n kil.
E fɛ komobe mfra n kaŋɛ anye e yɔ Kategga n ya wu ekuloŋ wura na nɛ e ta anye n dii lur na be kabaso ndoŋ.
Komo loŋ anyeeŋ shilε nε ntuto maŋ naŋ wu anye."
Ewura Kayanja ba wu fanε mobe ebiche Apenyo be ke ŋana n shile n ler lanto nε e sa mobe bebaŋapoana kɔnɔ fanε bu fin mo kade na to m bra mo.
Ewura na be bebaŋɛpo, nε kade na to ebi kikε fin Apenyo n gben kade na to.
Nε agbo luri Ewura Kayanja nε e yε be luri kupun na to be kapilakama n fin mo.
Apenyo nε Trevor ka kuse a yͻ lur na se, nε bͻrε fara a mͻl.
Nε afuu gboŋ gboŋi fara a da.
Ekuloŋnyen Kategga bee krε mobe ekuloŋ nε bu ya fo.
Nε Trevor kaŋε Kategga fanε e saŋε n ta bumon dii kabaso ndoŋ.
Ndoŋ nna nε Kategga kini, n kaŋε bumo fanε afuu na fara a da kumobe loŋ be enite maŋ wale.
Trevor matiso n ŋini to n sa Kategga kusonε ke baa sha nε e ta bemo n dii lur na.
Nε e soŋi enͻ mobe jifa to n lara kamansharbi fuful n sa Kategga.
Jimanε monε Kategga ka ba nu bumo mpͻl na nɛ kemanshεrbi fuful na nε awobiibi diimo.
Nε e shuliso n sa bumo fenε e beeŋ ta bumo n dii hali kakpa ka maŋ bugina.
Kategga gberge ekuloŋ na mba nchu na ase n kaŋɛ bumo fanε bu luri n ka ta mobe kimoli n fara a muli.
Saŋε na so nε ewura Kayanja nε Ewura Aludah ba fo lur na ase, bu ba wu baasa asa ekuloŋ na to.
Nε ke wͻrͻ bumo fanε bedempobunyͻ na e naa shile.
Kategga gberge ekuloŋ na mba nchu na ase n kaŋɛ bumo fanε bu luri n ka ta mobe kimoli n fara a muli.
Saŋε na so nε ewura Kayanja nε Ewura Aludah ba fo lur na ase, bu ba wu baasa asa ekuloŋ na to.
Nε ke wͻrͻ bumo fanε bedempobunyͻ na e naa shile.
Mee sha mabe eŋinipo.
E ler kebita.
Ela eŋinipo lɛla na.
E du Bɔiŋ n naa kɔ kanyiti.
E far mobe kumu nɛ ku walɛ.
E ta ashembi wieto na n wɔta emin farso na to.
Ashembi na la kefantaŋ bumbuŋ,  afuful,  apeper,  nɛ kuchɔnɔnyufu.
Mma,  jaande feeŋ far mabe kumu fanɛ ma eŋipo pɛya ere aa?
Saŋɛ nɛ n baŋ ya dra maa lɛ gba beeŋ ta ashembi n wɔta mabe emin to mfar.
Meeŋ ba daŋ a du fanɛ mabe eŋinipo.
Ndalo nde.
Ndalo bee sha ebuku be kekraŋ ga.
Pendo nde.
Pendo bee sha debelbi be keji ga.
Ndalo baŋ koso sukuu mo e naa kpa Pendo a yɔ kejito.
E bee sa Pendo nchu lela nna.
Mo tuto bee sa Pendo aboyu nna.
Karechɛ kikɛ e bee nyaŋ Pendo be kenyipo nna.
Pendo kɔ kenyipochu ga.
N tuto bee fa Pendo be kenyipochu na nna.
Ndalo bee nuu kenyipochu pɔpor kacha kama nna.
Amoso e bee kaŋɛ nna,  "Pendo mee chɔrɔ fo ga."
Saŋɛ na ashi Nyamani Kanyen ko e daa wɔ ndoŋ nɛ baa terɛ mo Kiundu.
E daa ji na ga foŋ foŋ eblaŋnɛ e daa sha ga.
Kachako nɛ kade na to be ewura tere bumo kikɛ mobe kebia be kijafo.
Kiundu malɛ nu baasa ka bee malga kijafo ko be asheŋ ashi katumbi.
“Ejikpa nyɔ kachɛ koŋwnle!” nɛ Kiundu fɛ mfɛra.
“Adaga n ka yɔ mboŋ to nyɔ na kikɛ,” nɛ Kiundu malga n sa mobe kumu.
“Meeŋ daŋ ko wule n nite n yɔ katumbi pɔɛ mbita n ba Nyamani.”
Kiundu wule n koso chupur didi n nite n yɔ Katumbi.
E ka ya fo ɛ wu fanɛ budaŋepo na kraa daŋɛ ajibi na nna.
Nɛ Kiundu yɛ, “Meeŋ bita Nyamani pɔɛ mba kamanto.”
Kiundu bita n nite n yɔ Nyamani a fɛ fanɛ e daaŋ ya tu nɛ bu daŋɛ eblaŋ na n luwe.
Nɛ akoŋ kumo.
Ama saŋɛ nɛ e bita mba, n.ɛ bumo alɛ gba kra daŋɛ ajibi na nna.
“Saŋɛ nɛ n ler Katumbi na nɛ bu kra blasé na nɛ be daŋɛ,” mobe mfera to.
“Ajibi na bil ndoŋ.” Amoso Kiundu bita n nite a yɔ Katumbi.
Nɛ akoŋ kumo nanniaerega.
Jiminɛ nɛ Kiundu fo Katumbi nɛ bu tiɛŋ ji n luwe.
Hali nɛ bumo ne bu tere na bee sa ejafoche nɛ ejafonyen na asɔ.
Kiundu maŋ kɔ shɛŋ nɛ e sa.
Kiji to nɛ e ba.
Nɛ kuwɔrɔ Kiundu kagbenejaja nkpal e ka maŋ tu ajibi na so.
Nɛ e bita nite n yɔ Nyamani to.
Akoŋ daa ko mo nɛ e naaŋ gben amoso e nite na bɔin a yɔ.
Saŋɛ nɛ e ya fo Nyamani to nɛ baasa na bee boŋ n she n kaa cha.
Bu ji ajibi na kikɛ n luwe!
Jiminɛ nɛ e nu fanɛ ajibi mo naa wɔta, nɛ e krieŋ.
E maŋ nya eblaŋ m boŋ to nyɔ na be kikama.
Saŋɛ nɛ mobe anishi ka ya buwi nɛ bu sa mo koko gbrɛ kɔpu to!
Kiundu ta akoŋ nna, nite nyɔ epe.
Saŋɛ na ashi Nyamani Kanyen ko e daa wɔ ndoŋ nɛ baa terɛ mo Kiundu.
E daa ji na ga foŋ foŋ eblaŋ nɛ e daa sha ga.
Kachako nɛ kade na to be ewura tere bumo kikɛ mobe kebia be kijafo.
Kiundu malɛ nu baasa ka bee malga kijafo ko be asheŋ ashi katumbi.
"Ejikpa nyɔ kachɛ koŋwnle!"
nɛ Kiundu fɛ mfɛra.
"Adaga n ka yɔ mboŋ to nyɔ na kikɛ," nɛ Kiundu malga n sa mobe kumu.
"Meeŋ daŋ ko wule n nite n yɔ katumbi pɔɛ mbita n ba Nyamani."
Kiundu wule n koso chupur didi n nite n yɔ Katumbi.
E ka ya fo ɛ wu fanɛ budaŋepo na kraa daŋɛ ajibi na nna.
Nɛ Kiundu yɛ,  "Meeŋ bita Nyamani pɔɛ mba kamanto."
Kiundu bita n nite n yɔ Nyamani a fɛ fanɛ e daaŋ ya tu nɛ bu daŋɛ eblaŋ na n luwe.
Nɛ akoŋ kumo.
Ama saŋɛ nɛ e bita mba,  n.ɛ bumo alɛ gba kra daŋɛ ajibi na nna.
"Saŋɛ nɛ n ler Katumbi na nɛ bu kra blasé na nɛ be daŋɛ," mobe mfera to.
"Ajibi na bil ndoŋ."
Amoso Kiundu bita n nite a yɔ Katumbi.
Nɛ akoŋ kumo nanniaerega.
Jiminɛ nɛ Kiundu fo Katumbi nɛ bu tiɛŋ ji n luwe.
Hali nɛ bumo ne bu tere na bee sa ejafoche nɛ ejafonyen na asɔ.
Kiundu maŋ kɔ shɛŋ nɛ e sa.
Kiji to nɛ e ba.
Nɛ kuwɔrɔ Kiundu kagbenejaja nkpal e ka maŋ tu ajibi na so.
Nɛ e bita nite n yɔ Nyamani to.
Akoŋ daa ko mo nɛ e naaŋ gben amoso e nite na bɔin a yɔ.
Saŋɛ nɛ e ya fo Nyamani to nɛ baasa na bee boŋ n she n kaa cha.
Bu ji ajibi na kikɛ n luwe!
Jiminɛ nɛ e nu fanɛ ajibi mo naa wɔta,  nɛ e krieŋ.
E maŋ nya eblaŋ m boŋ to nyɔ na be kikama.
Saŋɛ nɛ mobe anishi ka ya buwi nɛ bu sa mo koko gbrɛ kɔpu to!
Kiundu ta akoŋ nna,  nite nyɔ epe.
Kachako nɛ Epeŋi yili fanɛ e beeŋ ya bɔɔ mo sipo cheso kufɔl so.
Esipoche kufɔl malɛ wɔ awɔlpa be kaba ndoŋ nna.
Kumo be kaman nɛ Epeŋi kaŋɛ abɔrɛwɔlpa le,  "Maaŋ chɛr meeŋ yɔ m bɛta m ba naniere."
Epeŋi ka yɔ nɛ abee chɛ echimu fulful.
Nɛ afuu nɛ ndibi fara a ji emɔrɔ.
Nɛ ndibi nyagbo.
Nseŋ farnyaŋ amo be afantaŋ to n lɛ kaplɛkama.
Nɛ awɔlpa fara a munito.
Nseŋ birito.
Nɛ abɔrɛwɔlpa be kagbene jija amo ŋkpal asheŋ nɛ a bee wora na so.
Nseŋ fara a shu.
Nɛ anishichubi damta wurge.
Nɛ nchu fara a muni durnya kikɛ so.
Saŋɛ ere so nɛ Epeŋi bee blasé nɛ k lar kumo sipo cheso pe ashi awɔlpa be kaba ndoŋ.
Ndoŋ nna nɛ epeŋi wora kufɔl bai bai nseŋ bɛta n yɔ epe.
Nɛ awɔlpa be kagbene fuli ŋkpal e ka wu Epeŋi so nseŋ fulto parr.
Nɛ abee ta amo be afitiri bumbuŋ be asɔbuuso lela m buu.
Nɛ afu bɛta n ya dese.
Nɛ ndibi parga amo be ayabi to a mushe.
Awɔlpa be kagbene daŋ fuli ga ŋkpal a ka naŋ wu amo nio Epeŋi so.
Ndoŋ nna nɛ a ya kaa pel.
Nɛ afitiri nɛ afantaŋ wurbi lar kasawule so a kaŋɛ,  "hɛloo."
Nɛ durnyaŋ kikɛ bee nyɛkpɛso.
Nɛ enio Epeŋi nyaŋɛ n fulto kaplɛkama.
Nseŋ kaŋɛ,  "Ŋ kaŋɛ fanɛ meeŋ bɛta m ba."
Mondli nɛ Mbali nɛ bumo tuto e wɔ bumo be kade to.
Saŋɛ kikɛ baa keni bumo be aya be keto ekpa nna.
Manɛ b ka maaŋ naaŋ yɔ sukuu so so nɛ baa keni aya be keto na ekpa,  ama ŋkpal b ka beeŋ ya bɔɔ bumo nanache so loŋ be saŋɛ na so so.
Bumo nanache na daa wɔ kadebi ko nɛ k mata lɔr gboŋ nna.
Mondli nɛ Mbali be ŋgbene daŋ fuli bumo nna ga ŋkpal saŋɛ ka fo nɛ b naaŋ ya bɔɔ bumo nanache so so.
Kanyɛ nɛ baaŋ klade n yɔ bumo nanache be kade to na nɛ b bela bumo be asɔ n yili.
B daŋ maŋ di loŋ be kanyɛ na,  b baaŋ malga bumo be ewushi na be asheŋ nna kanyɛ na kikɛ.
Karɛ ka cha chipurdidi nɛ b luri bumo tuto be lori to m pɛ kade na be ekpa.
B daŋ far n choŋ abee nɛ asɔbɔya nɛ ndɔ damata ana so nna.
B daa karga elori nɛ baa choŋ so nɛ amo nɛ baa shɛr to nna nsaa boŋ nshɛ.
Ama k maŋ chɛr ko nɛ kegbeŋ pɛ mbia na nɛ b fara a di.
B ka fo kade na nɛ Mondli nɛ Mbali bumo tuto tiŋi bumo.
Nɛ b wu bumo nanache Nobuntu nɛ e dese klaŋ so ashi kadibi be kifito.
Ndoŋ nna nɛ Nobuntu wora bumo mraaba ŋ keta bumo n luri mbe lan to nseŋ fara a cha a kulti ebu to a boŋ nshɛ kagbenefuliso.
Mo nanabiana na be ŋgbene daŋ fuli bumo nna ŋkpal b ka bar mo kadegboŋ to be ŋkɛ so.
Ndoŋ nna nɛ Mondli yɛ,  "Bugi ma kakɛ so pɔɛŋ."
Nɛ Mbali yɛ,  "M-m,  bugi meya so sososo."
Nobuntu ka bugi ŋkɛ na so n loge nɛ e nɛfa mo nanabiana na.
Kumo be kaman nɛ Mondli nɛ Mbali lar kowu n ya kaa pɛl.
Nɛ Nobuntu nɛ mo pibi bir bumo be kanaŋ be asheŋ be bare nseŋ sa abar baru nɛ a wɔtɔ kikɛ nyam.
Kakpa ka bee brito nɛ Mondli nɛ Mbali bɛta m ba lan to nɛ b baa ji kanyɛso be ajibi.
B maŋ ji n loge gba nseŋ fara a di!
Kumo be ŋklade nɛ bumo tuto far mbe lori m bɛta n yɔ kadegboŋ to ŋ ka mbia na nɛ bumo nana Nobuntu nawule.
Ndoŋ nna nɛ Mondli nɛ Mbali fara a chɛ bumo nana to a shuŋ mbe lan to be ashuŋ.
B daa yɔ ebonto nɛ ndibi to nna.
B daa nite a fin ŋkoshi be afule nsaa wora epofantaŋ ashi mbe kudɔbi to a ba lan to gba.
Kacha ko nɛ Mondli yɛr mo nana be ana keji to.
Nɛ ana na ya luri esa ko be ndɔto.
Nɛ edɔpo na nyaagboo ga nseŋ kaŋɛ fanɛ e beeŋ chɛ ana na m muni ŋkpal b ka ji mbe adɔjibi so.
Yili kamɔncha Mondli maŋ naŋ shin nɛ ana na luri asheŋ to kikɛ.
Kacha ko nɛ mbia na nɛ bumo nana Nobuntu yɔ kebɛ to.
E daa kɔ sutɔɔ nna a fa eposɔ nɛ shikiri nɛ kɔya.
Mbali daa sha kebaa kaŋɛ betɔpo asɔ na be yawu nna.
Mondli malɛ e daa bela asɔ nɛ basa tɔ a wɔtɔ asɔ to a sa bumo.
Naniere bumo be ewushi be nchɛ loge.
Adaga fanɛ mbia na e bɛta n yɔ kadegboŋ to n ya kaa yɔ sukuu.
Ndoŋ nna nɛ bumo nana Nobuntu sa Mondli kuwuro nseŋ sa Mbali malɛ awo to be kale.
Kumo be kaman nɛ e bela bumo be ekpa to be ajibi ase n sa bumo.
Mbia na bumo tuton ka ba nɛ e ba a bumo,  b daa maŋ naa sha keyɔ.
Ndoŋ nna nɛ b kule bumo nana fanɛ e tu bumo n yɔ kadegboŋ to.
Nɛ e mushe nseŋ kaŋɛ,  "M bel ga nɛ k naaŋ ya chena kadegboŋ to,  amoso meeŋ baa jo menyi nfe nɛ men ba kaa bɔɔ ma so men be aya be keto kikɛ."
