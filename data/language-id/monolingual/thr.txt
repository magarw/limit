एक दफ्फेर एक मुसो घरके भितर आओ ।सबसे अग्गु बो के दादी देखी । औ जोरसे चिल्लानी, मुसो १कुशन  सब तरे गिरीगए ।
लपक्कसे  झ्यालमे चढतय दउवा  पुछि , कहाँ  रु बोसे  झ्यालमैको पर्दा निकर गए ।आइया  जोरसे कहि , कहाँ , औ डरके मारे  मचियामे चढगइ ।थरीया लुटिया फरमे खररसे गिर गइ ।
मिथुन पहिभइ बिलैयासे कहि , पकड बोके ।बिलैया मुसोके देखि औ खटियाक तरे दबक गइ १ मिथुन चिल्लाइ , मुसो १  औ बो बिलैयाके संग भाजगओ ।
मएँ भजात हौँ जाके , आइया मिर बहादुरी देखके कहि ।बेहु बन्नि निकारी औ मुसोके इतय उतय ढुडन लागे ।तबहि दउवा चलाइ , मुसो तुमहर पिच्छु हए ।मुसो के देखके आइया बिछनाके तरे छुप गइ ।
दादी सोफासे तरे उतरी औ कहि मएँ जानत हौ का करन हए १फिर के दादी अखबारके मोडी औ बोके इतय उतय घसोरन लागि ।
बो मुसो तुमहर  दहिना घेना , दउवा खिडकि के उपर चढत चिल्लाइ ।दादी मुसोके देखि औ सिथरीके तरे लुक गइ । दउवा धिरेसे कहि अब का कराएँ रु
बो झ्यालके उपर औ तरे चढसकत हए । बो झ्यालसे तरे उतरए औ  हल्दि हल्दी उनके देखनसे पहिले सिथरीके तरे घुसगओ ।
घरके भितर मुसाे । एक संग सब चिल्लाए उठे ।हल्लासे छाेटी उठगइ । अाँखी घुसतय बाे अपनी दरीमे बैठ गइ ।अरे बुक सिरहानीमे का रहए ?
बो कि दुइ आँखी चार टाँग औ एक लम्बी पुछ रहए ।मुसो , खुशीके मारे ताली बजात छोटी कहि ।छोटी मुसोके देखी तबहि मुुसो भाजन लागो । छोटी बोके पच्छु लपकि ।
साेफामे कुदके झ्यालमे चढगइ ।मचियामे कुदतपेती सिरहानी मे कलाबजियाक खाता
पर्दाके बिचसे दाैडत पेति थरीयासे सिकलके धिरेसे माेखाेसे बाहेर ।
हिनाै नैयाँ हुनाै नैयाँ कहाँ हए तय ?
खटियक उपर नैयाँ ।सिथरीके तरे फिर नैयाँ ।
डब्बाके भितर नैयाँ ।मिर लल्लक मेडिक तरे नैयाँ ।
मिर तकियक तरे नैयाँ ।मिर झाेलके भितराै नैयाँ । उँहुँ उँहुँ ,तुम कहाँ  हराए गए हाै ?
मय सबय काेनेम ढुडाे ।मय सब किताबके भितर देखाे ।
मैंय कुर्सीक तर ढुडाे ।मय स्टुलके  तरे फिर ढुडाे ।पर तुम कहाँ चले गए हाै ?
बजारसे लाैटत पेती नानी कहि ,देखाै त जा का हए । माेके  फुलबागमे मिलाे  ?
जा त  उडत हए , कुदत फाँदत हए ।गाेलमाल  घुमत हए अाै जा झुलत फिर हए ।
अाेहाे नानी , तुम  कितनी अच्छी हाै ।याे याे तय त मेराे प्यार  ढुँढ निकाराे ।
याे याे ?
कित्ताे अच्छाे नाँव हए ।जा किताने अच्छाे खिनाैना हए ।मय जा से खेलन चाहत हाै ।माेके जासे खेलके  बहुत मजा अाइ ।
हाँसत हाँसत मस्ती करत  ,नानी मेर प्याराे खिलाैनासे खेलत रही । पुरी दिन ,
जा एक नया दिन कि सुरुवात रहए ।बन मे दिन कि कलिली किरण फैलन डटी रहए ।चिरैया जग गइ रहए ।
एक गुजर एक बडोसो भुरो पत्ता के भितर खोच मे दुबकी रहए ।चिरैया कि चि चि से बो जग गइ।
"जाबओ हिनासे !
मोके सोन देबवो !"
बो बरबरानी ।मए जानत हओ, सबेरो हुइ गओ हए ।"तुम लोग रोजए जक ताही हल्ला मत करे करओ"    बो चिरयन से कही ।
गुजर पत्ताके भितर से बाहेर निकरके आइ ।सबसे पहिले बो अपनो १५ जोर बालो टांग के खैची ।बाके पच्छु बो बडो डेग लइ ।
"कितनी भुख लागी हए मोके" गुजर कहि और इतए उतए  नजर घुमातए अहरा ढुढन लागी ।   बो हदबदाएके एक बडो पथ्थर से ठकराइ गइ और गिर पडी ।"हे भगवान!
वोहो !!
मेरो एक टांग टुटी गओ !"
बो चिल्लानी ।
हुने एक नन्ही सी गौरैया दाना चुगत रहए । "अरे तए एक टांग तोर लओ?
अगर मिर ठिना इतने टांग होते ता मए फिर एक तोड लेतो !
देखवो!
देख मोके!
मिर दुइ टांग हए । कोइ परेसानी ना हए !
अराम !
!बो मसकी । " और इतनो जल्दी बाजी काहे ?"
"का तए मोके मदत कर सकत हए ?"
गुजर पुछी ।"इतनो सबेरे !
नाए मेडम, मोके माफ करिए !मोके अभे काम करन हए ।"गौरैया कहि और हुनासे फुर्र हुइ गइ ।
गुजर मधुमक्खी से मदत मागी ।लेकिन बे फिर फुला से रसा जमा करन मे व्यस्त हए ।
"तिर ठीना बेढ़म टांग हए " तितुली मसकी ।"अगर एक टुट फिर जए हए  तओ बक परवाह काहे करत हओ । बन्द कर जा सब नाटक !
"घोंघा सल्लाह दइ , " तुम बहुत लापरबाह हओ!
तुम्हे जा हानी  नेगन चाहिए -धी..रे ..धी..रे..।"
जे बातन से गुजर अब बेढम दुखी  हुइ गइ ।उहु !
उहु !
कोइ मेरी मदत करन ना चाहत !मए पहिली हानी नेगन चाहत हओ ।"बो सुस्कान लागी ।
एक मकरा अपनो जार मे खुशी से झुलत रहए । बो गुजरके रोत देखि ।"ए मेरी नन्ही संगिन !
तोके का भओ , जो तए इतनी सबेरे सबेरे रोए रहो हए ?
बो मसकी । "मिर एक टांग टुट गओ और मोके पिरान डटो हए ।का तए मोके मदत कर रहए ?"
गुजर पुछी ।
"अरे , हा मए तेरी मदत कर सकत हओ ।पर तिर इतने टांग मैसे टुटो टांग कैसे ढुढङ्गो ?मए आठ तक इकल्लो गिन सकत हओ ।" मकरा कहि ।"ठिक हए, मिर संगए संग गिन," गुजर मसकी , "एक ...सात ...तेइस ...अन्ठावन ..बयानब्बे ..एक सओ पन्द्रा ...एक सओ और आह !
जहे हए मिर टुटो टांग !मेरो एक सओ सैतिसबा टांग !"
मकरा अपनो घरसे तरे उतरके बक नजिक आओ ।बो बाको टुटो टांगके चारओ ओर घुमो..घुमत रहो और अपनो घर को रेसमी डोरासे बाके बाध दइ ।"अब तुमए कैसो लागो ? "
बो पुछी ।गुजर खुशी से मुस्कुरान लागो ।
"धन्यवाद, प्यारी मकरी !
मोके पता ना हए कि तिर बिना मेरो का होतो !
""अपनो खयाल करिए, नन्ही गुजर !
अब कुइ बडी चिझसे मत टकरैए । टाटा !
मकरा कही ।"टाटा !"
गुजर खुस हुइके कही ।
हरिणकाे बच्चा दाैडत हए ।
खरहासृ अग्गु ।
हाँथियासे अग्गु ।
बाे नालीमे कुद गओ ।
जबदा नाघिगअाे ।
अग्गु पत्थर पडाे रहए । पत्थरमे लडके बाे गिर पडाे ।
बाे राेन लागाे ।
बंदरा आइके टाँग सहरानलागाे , तहु पर बाे चुप्प नभओ ।
भालुवा ददा गाेदी लइ । तहु फिर बाे चुप्प नभअाे ।
आइयाआइ  । औ कहि पत्थरके मार दओ हाै ँ ।
हरिण कि बच्चा कहि । जाके मत माराै । बहु राेन लागाे । आइया हँस दइ । बहु हँसन लागाे ।
अस्कुल मय आज  मिर सुरुक दिन हए । अइया मिर हाथ पकडे हए  अउर मिर सँग नेंगन डटी हए । "मय अब बडो हुर्इ गव हँओ",मय काहत हँओ । "चलओ‍‍....चलओ!
"अइया मिर हाथ कसके पकडे रहए ।
अस्कुल ठउनी गजब बालका हए ।कुर्इ बस से आत हँए । कुर्इ कार से आत हँए ।कुर्इ रिक्शा से आत हँए । कुर्इ साइकिल से अउर कुर्इ ने‌ंगत आत हँए,मिर कत ।
हम फाटअस पुगए ।  अइया मिर हाथ छोडता हए ।  बो माेखो ठिन रुक गर्इ ।मोके भितर इक्कलो जान हए ।  मिर चारौ घेनी गजब से ना चिहने भए मुँहुँ हएँ ।
मय एक डेएग नेंगत ह‌ँओ ।  मय दुसरो डेएग अग्गु जात हँओ । मय पच्छु घुँमके देखत हँओ ।  जइसी मय अग्गु जात जात हँओ,अइया निक्ना निक्ना छोटी सी दिखात जात हए ।  का बो हराजाइगी ?मय दौरके बाक ठउनी जात हँओ ।  मोके ना लागत हए मय बडोओ हुइगओ हँओ । मय बाक हाथ पकडत हँओ अउर कहत हँओ,"मत जाबए!"
सबए भितर  घुसीगएँ हएँ ।  मय इक्कलो बाहिर  हँओ । मस्टरनी दीदी बाहिर आत हए ।बो मोके देखके मुस्क्रात हए । मय फिर मुस्क्रात हँओ ।अइय कहत हए,"रानी जब तए बाहिर अइगो मय हिनए मिँलंगो ।"मय बक सँग छोड देत हँओ । बो हाथ  हलात हए ।
मय दउरके भितर जात हँओ ।  अइया.
छुट्टी होइगी पर हुनए मिलइगी !
सोनु हदाएके सुरमाहो रङ्गकि कुरता पैधी ।मोनु और रिना सुरमाहो रङ्गकि मोचा पैधी।
अरे आज ता हम सबए एकएहानी रङ्ग पैधे हएँ। चलओ चलओ और रङ्ग देखएँ।
जे देखओ दादिकि लाल लाल मिरचा, कहु छुइ मत लिओ !
बो देखओ भोलु काट रहो हए सुथरे सुथरे बैगनी भटा!
रानी दिदिक ठीन घमोहानि पेरे परे नेबू  हएँ  !
रङ्ग देखन त बेढ़म अच्छो लागत हाए अइसीय रङ्गिन चिज खाँन !का हम गुलाबी गोला खाम एँ ?
कि खामएँ मलाइबारी सेति कुल्फी ?
चट्पटो हरो जलजिरा फिर पि सकत  हएँ
किता खाम एँ भुन्ड़े खजुर ?
पर सबसे मिठे  हएँ रामुके  बिहिँ...
बाहेरसे हरे , और  भितरसे गुलाबी, बामे सेतो नुन  और लाल लाल मिरचा !
मालू अाज पहिलाे  चाेटी  चखना ﻿ ताेरन  बारीमे गअेा हाए ।मालू ताेरी लाल टीमाटर ,लम्बाे भट्टा अउर हरी–हरी  भिण्डी ।
दादी कही  धन्यबाद मालू  जा थाेरी एकना अालू  फिर  लिया ।
मालू सबै पेड मे देखि । अालु कहुँ न दिखाइ दइ ।
"दादी ,अालु अभए जमे ना हएँ कहिके मालू छुछी डलइया धरदर्इ ।"नाए मालू अालु  तमान जमे हएँ अक्ष्र्य से देख" दादी समझार्इ ।
मालू फिर गअेा बारि मे । पछु-पछु कालू नेङ पडाे ।﻿
﻿मालू अालू ढुँणत रहए, बक कानम सुनार्इ दर्इ । "भाै...........भाै"। "अाे हाे!
रुक- रुक कालू कहिके मालू दउर पाडेा ।"बारिके खरब मत करए।"मालू देखी कालू गड्ढा खाेदे रहए । खुदी मटिमे रहँए बडे-बडे अालू !
﻿"वाह ...!
कालू ढूँढ के  निकारी अालू "डलइया भरके मस्की मालू ।
एक बड़ोसो शहर किनारे कुछ बच्चा लोग रहत रहएँ । बिनके घर घैना एक बड़ो भारि चउर रहए । चउर बडो अचम्मोक रहए । ना हुना पेँड़ रहएँ, ना रुखा बस हुना फुहरए हुहरए रहए । पुरो शहर को फुहर हिनए भरो हए ।
बे बालका विधालय ना जामएँ । दिन भर बे बहे जगहा मे घुमत रहमए । प्लास्टिक, बोतल ढुढत रहमए । लत्ता चिरकुट निकारएँ । फुहर के बारेमे बे तमान जानत रहए ।
एक दिन एक दिदि बो मैदान मे आइ । दिदि लाल डुपट्टा ओढे रहए । इतए उतए बालकन के देखत बो एक ठिना बैठ गइ । और अपनो थैला मैसे कछु चिज निकारके देखन लागि ।
पहिले बालका दुर से झाँकन डटे रहएँँ । फिर थोरि ढिँगइ आएके देखन लागे ।   बो दिदि के ठिना बेढ़मए किताब रहएँ । ठुल्लि, पतरि और रङ्गि बिरङ्गि, कहानी से भरि ।   बालका और  ढिँगइ ढिँगइ आन लागे ।
दिदि रोजए दिन हुना आन लागि । बालका फिर और ढिँगइ  ढिँगइ आन लागे । दिदि से खुबए कहानी सुनन लागे । थोरि दिन मे बे अक्षर और शब्द पढन लागे ।और धिरे धिरे बे कहानी फिर पढन लागे ।
चलओ दिदि कि ठिहा अच्छो बनामए । बलका एक कुड़सि उठाए लाइ । कोइ पर्दा लाइ कोइ गलैचा , हुना के तिनुका समेटन लागे ।
एक दिन बो दिदि नाए आइ । दुसरो दिन फिर ना आइ । बालका परेसान हुइ गए, बे असियात रहएँ । बातए बात मे बे किताब पढन लागे । बे अपनए अपना पढतए एक दुसरे के पढ़ान लागे ।
एक दिन बिनके बो दिदि को पता किताब मे लिखो मिलि गओ । बालका तुरुन्तए दिदि के ढुँढन निकर पडे । सङ्गए किताब को झोरा लेन ना भुले । ढुँढत ढुँढत बे एक बस को नम्बर पढ लइँ । नेँगते नेँगते बे बो सडक कि नावँ याद कर लइँ । दिदि बिनके सबए सिखाइ रहए ।
दिदि कि घर कितए हए?
इतए हए कि उतए ?
ढुँढ ढुँढके बे परेसान हुइ गए । बे थकि गए , और घुमके जानए लागत रहए कि कुइ एक जनि लाल डुपट्टा देखि लइ ।
दिदि सिथरिमे लेटि पडि रहए । बो बिमार और चुप्प रहए । बो एक दम खुशी ना रहए और अनुहारमे कोइ चमक ना रहए । डाक्टर दबाइ दइ रहए ।  पर दिदि ठिक ना होन डटी रहए ।
बालका दौरत दिदीक ठिना पुग गए । दिदि से चिमटिगए । और किताबको थैला फिर दिखाइँ । बालका थोरी पढ़के सुनाइँ ।दिदि फिर खुश हुइ गइ । बाकि आँखि मे चमक आन लागि ।
अब दिदि फिर आन लागि हए । सबए बालका फिर जमा होन लगे । बे रोज साँझ के मिलत हएँ । खुबए खुश और पढन लगे हएँ । बे मिल्के फिर मजा करन लगे हए , बालका, दिदि और किताब !
सुरमाही जिभ कारी जिभ
लम्बी जिभ तगडी जिभ
रुवा बाली जिभ चिपचिपी जिभ
खरखरी जिभ नरम जिभ
दुइ मुही जिभ फुरतिलो जिभ
भारी जिभ बार बाली जिभ
तुमर जिभ कैसी हए ?
आबओ जिभके बारेमे बत्कामए  ।﻿का तुम जानत हओ जिभ मांसपेसी से बनी हए और तमान खालकी काम करत हए?
तओ फिर जा थकत ना हए !ध्रुबीय भलुवा कि सुरमाही जिभ सुरजकी किरण के सोसके गरम रहत हए ।जिराफ कि जिभ कारी होत हए।बो अफ्रिकाकी घासकी मैदान कि कर्रो घामु से बचात हए पैगोलीन अपनी मन पडनिया दोहरौना  झबटन के ताही अपनी लम्बी जिभ प्रयोग करत हए ।
सालामेन्डर फुर्ति से अपनी तगडी जिभ बाहेर निकारके झिन्गुर और किरा के लपेट लेत हए ।कल्हंसा अपनी रोया बालो जिभ से घास पकड़ लेत हए और बाके नोचके चबाए जात हए ।मुड्का अपनी चिपचिपी लार और लचिली जिभ से मक्खीन के पकड़ लेत हए ।
बिलैया कि खरखरी जिभ बाके बार समारन मे मदत करत हए ।घामु पकड्न से कुत्ता अपनी जिभ बाहेर निकारके अपनाके  ठण्डो करत हए । जद्धि गर्मि होनेसे उन कि जिभ सुज जात हए ।साँप अपनी दुइ मुही जिभसे अपनी आस पास कि जिभ के सुघत हए ।
खिरखिन्डु कि जिभ बिजुलीसे तेज टिढनके उन के उडन से पहिले पकड़ लेत हए ।धरती को सबसे बडो जानबर ब्लु ह्वेल कि जिभ सबनसे भारी होत हए । जा उन नन्ही किटाणुन के पकड़नमे मदत करत हए । फलैमेंगो कि रोयाबारी जिभ, बाके मन पडनिया हरी सुरमाही झिंगा के छाटन मे बाके मदत करत हए ।
जा एक मोटो राजा हए ।
जा मोटोसो राजाको पतरोस कुत्ता हए । मोटो राजा और पतरो कुत्ता घुमन गए।
कुत्ता एक  चिरैयाँ देखि । और कुत्ता चिरैयाँ पिछु भाजो ।
फिर राजा कुत्ताके पिछु दौरो ।
बे भाजत रहे ।बे तमान दिन तक भाजत रहे ।
राजा कुत्ताके पकड़ लइ ।
अब, मोटोसो राजा पतरोसो हुइ गओ ।
अब, मोटोसो राजा पतरोसो हुइ गओ ।
अब मए बडो हुइ गओ हओ।
मए खुडखुड़ी चढ़  लेहओँ ।
पर मए उतर ना पात हओ ।
मए कुर्सीमे चड  त लेत हओ ।
पर मए उतर ना पात हओ ।
मए कुर्सी मे चढ़ लेत हओ और टेवुल मे फिर ।
पर मए उतर ना पात हओ ।
दौवा दौवा कहिके मए चिल्लात हओ । दौवा हसत हए ।'सोनु तए उतरन सिखले " दौवा कहत हए।
मोए डर लागत हए पर मए रोतनैया ।
धिरे धिरे मए टेबुल से उतरत हओ फिर कुर्सी से ।
आखिर मे मए उतरन त सिख लओ ।
बघटाको जीवन  सहज ना हए  । हाँ बघटा सुथरो औ खुन्खार होत हए ।
पर बघटा बेढब बडाे  हाेत हए ।तबहीक मारे बाेके सिकार करन  मुस्किल हाेत हए ।
बिस दाओ सिकार करके एक दाओ पकड पात हए ।
जब बघटा बनमे घुमत हए । तओ  बँदरा खौ खौ  करके खाँसत हए । जैसो बुढो आदमी खाँसत हए ।
हाउँ हाउँ ।बनकुतीया डरके मारे कुत्ता हाँनि गर्रात हए ।
आउ !आउ !
आउ !चितर छोटीसि चिरैयाँ हानि बासत हए ।च!
चि!
चि!
बनमे बैठनबारे सबए बघटा आइ गओ कहिके जानजात हएँ।हाँउ ?
हाँउ ?
हाँउ ?अरे कहाँ गए सब ?
एक बखत अइसो रहय सब जनावर सङ्गी सङ्गी होए करत रहै औरसङ्गैय रहे करत रहै । एक दिन बे अपनो राजा को चुनाव करन ताही कचहेरी करीं।
मुरगा राजा बनन चाहतरहै। औरसे मुरगा फरक है करके दिखान ताही  कचहेरिमेमुरगा झूठ बोलि, और कही मिर लाल चेन्च मे आगी है जाके मत छुइयो ।
कचहेरिमे आए भए जनावर मुरगाकी लाल चेन्च मे आगी है करकेबिस्वास करी । लाल चेन्चकी आगी जाडोमे काम लगेहय सोचके बे मुरगाके अपनो राजा बनाएदैईं।
एक दिन खूब मेह बरशो, लगातार् मेहके मारे पुरोजङ्गल पानी से भरगओ,सब चिज जूडे हिगए और खूबै ठण्डो (जाडो)  लागए ।
जाडोका मारे खरहा लुगलुगात अपन सङ्गिनसे पूच्छी आगी कहाँमिलएगि, आगी तापन पैतेत जा ठण्डोसे बचजैते ।
बन्दरा कही आगी त हमै मुरगाकी चेन्च से मिलएगि, बक चेन्चमे आगी है तही मारे त आपन बाके अपनो राजा बनाएहै ।
बन्दराकि बात मानके सबकी सहमती मे जनावरको राजा मुरगाझौनसे आगी लान लुखडियाके पठईं ।
लुखडिया मुरगाके हुना पुगो त मुरगा मस्त से सोन डटो रहय,लुखडिया सोची राजा सोए रहो है त ना जगामौ, जाकी चेन्चमैइसे आगी लईलौ त मेरो काम हिगौ।
मुरगाके चेन्च मैसे आगी लेन ताही ,लुखडिया सूखे खुइरा, डन्डा और पैरा बटोरके मुरगाके चेन्च झौन लईगओ, पर सूखे खुइरा और पैरामे आगी ना लागी ।
मुरगाकी चेन्चसे आगी ना पजरी त । लुखडिया मुरगा के जगाइऔर मुरगा से आगी मागी।
मुरगा कि झूट पकडी गैइ बाकी चेन्चमे आगी ना रहय त, लुखडियाके आगी कहाँसे देए।आगी ना दैपाइ ।
मुरगा कि झूटी कहाँनी जानके लुखडिया मुरगासे खूब गुस्साभौ, और सब जनावर के मुरगाकी झूटी कहाँनीबताएदैइ । मुरगा कि चेन्चमे आगी ना हय जानके, बा दिनसे मुरगा से कोइ जनावर ना डरात है। बहे दिनसे लुखडिया मुरगा और मुरगी केखात है ।
भीमा रामु धोबीको गदहा हए । सोए के जल्दी ना उठ पान बाकि मजबुरी हए । तबहिक मारे बाके रोज गारि सुनन मिलत हए ।
एक दिन कुरमा मैकि गैँया गौरी बासे पुँछि "तए काहे मुह लरकाएके बैठो हए ?"
भीमा कहि, "मए सोएके ना उठ पात, तए मोके उठाए देहए ?"
"ठिक हए ।" गौरी कहि । दुसरे दिन गौरी " माँ ..माँ.." बासत रही पर भीमा नाए जागो ।
साँझके भीमा घाटसे लउटो । मोती कुत्ता हुना पर आओ । "मोती मए सबेरे उठ नाए पात , मोके उठा देहए ?
""हाँ ..हाँ.." मोती हुँकरा भरि । दुसरो दिन मोती "भ्वाँ... भ्वाँ"  भुँकत रहो पर बो नाए उठो ।
बहे साँझके बो चीनु मुरगा से मिलो । "चीनु तिर आबाजसे ता सबए उठि जात हएँ, का तए मोके जगाए देहए?"
"ठिक हए , चीनु कहि । दुसरो दिन सबेरे "कुकुरी काँ कुकुरी काँ " करके चीनु बासत रहो ।पर भीमा के कोइ असर नाए पडो ।
फिर साँझ के भीमा कारो कौवा के काएँ काएँ करत देखि ।"भैया कौवा तए कल मोके सबेरे जगाए देहए?
""हाँ ..हाँ ।" बो कही । दुसरे दिन कालु " काएँ ..काएँ " करत रहो पर भीमा नाए जागो ।
अब ता भीमा निराश हुइ गओ ।दुसरे दिन सबेरे सबेरे एक मक्खी बाकि नाक मे जाएके बैठ रही ।"आ ..आ ..आक्छी !"
ऐसो होतए भीमा कि निध खुलि गइ ।
"अरे मए कैसे जगि गओ !"
"मए जगाओ" बाके मुडम बैठि मख्खी कहि ।"गौसए, मोके रोजए जगाए देहए?
"ठिक हए ।"अब भीमा खुशी भओ । जा जुक्ति काम लागो ।
मोके प्यास लागी मए रातके उठो । मए पानी लेन जान ताँही अपनी चप्पल खटिया तरे ढुँढन लागो ।
ओहो मिर खटिया तरेता बघटा हए !
अब मएँ का करओँ ?
ऐया के बुलामओँ का?
कहुँ बघटा गुर्राबए ता नाएँ ?
फिर सोन लग जा मओ का?
पर मोके निध नाए लागत अब  ।
अचानक कुइ बत्ती पजारो । दुआरो मे ता ऐया ठाडी रहए  ।
" का भओ भैलु,?"
ऐया पुँछी " "मोके बुलान डटो रहए का? "
मए बघटा के खोँचन्गो हए । ऐया खटिया तरे देखत हए । और बाके खैँचके बाहेर निकारत हए ।
अरे !
कोइ बघटा उघटा नाए हए । !
जा ता मेरी कारी पेरी सुटर हए । जाकी बटन बघटा की आँखी हानी चमकत हए ।
मए ता उइसी डराइ  गओ !
ऐया मोके पानी पिबात हए ।
अब मए सोए जए हओँ । बनमे अब गौसक बघटा कि सपना जो देखन हए !
तुलसा कि मनमे एक दिन बनमे घुमन जान कि इच्छा  हए ।बाकी मास्टरनी उनके कक्षामे बघटा कि कहानी पढ़के सुनात हए ।   बाके बन और जनाबरन कि बारेमे सुनन बेढ़म अच्छो लागत हए ।
एक दिन बाकी जा इच्छा फिर पुरी हुइ गइ । विश्राम कक्कु जो बनको बडो कर्मचारी हए बो तुलसा और बक संगी के कान्हा राष्ट्रिय उधान मे आन निउतो दइ । तुलसा और बक संगिन के खुसी कि सिमए ना रही गइ । बे बनमे एक दिन और एक रात हुना रहमंगे ।
विधालयसे बन पहुचन बससे चार घण्टा लागत हए । जैसी तुलसा बस आसे उतरी कुइ बासे बड जोड़ से हात मिलाइ और बक बार सुमसुमाइ और कही "कान्हामे तोके स्वागत हए ।" बो ता विश्राम कक्कु हए ।
तुलसा और बक संगी रानी, मिठ्ठु और दिप्ती एक दुसरे से चिपक के ठाडे हए । "थोरी सुघओं ता हबामे सब घेना महकत हए ।" मिठ्ठु कही । " हबा कितनी सुथरी हए, अइसो लागत साबुन से हदबान डटे हए ।" रानी कही ।
साँझ होन लगी हए । विश्राम कक्कु और आरक्ष के कर्मचारी उनके बनके बारेम बतान लगे, जौनके देखन बे कल जामंगे । बे उनके जनाबर और चिरैयन कि रिकार्ड करो भओ अबाज सुनाइ । बाके सुनके बे अवाज चिनन डटे रहए ।
पिआउ!
पियाउ !
"जे मुल्ला हए !"उव!
उव !
"मोके पता हए, जा छोटिस हरनी हए !"कीईईई!
कीईईई!
"जा टिढा कि अवाज हए !
"दुसरे दिन तुलसा सबेरे पाचए बजे उठी गइ । थरथरात !
गजबए ठन्ड़ो रहए ।  सबै जनी लत्ता पैध लइ !
और सबए जनी बस मे चढी गए । "हिना चारओ घैना लम्बे लम्बे घास जमे हए ।" और घनो कोहरा मे लुक गए हए ।"रणभीर कक्कु उनके बताई । बो बिन के गाइड करत रहए ।तुलसा सफा हबा और जाडो  कि महसुस होन डटो रहए ।बो स्वाद टटको लागए, पुदिना हानी ।
"श ..श ."
रणभीर कक्कु कनफुसानो ।" हमर बस ठिना दुइ सेरा हए " सब जनै ध्यान लगाएके सुनिओं , बिन के लम्बे लम्बे घास से कुछ सर सर अवाज आइ । फिर जैसी दोनो सेरा बन मे दौरन लागे , तओ उनकी टांग से पत्तन कि चरचर अवाज आओ  ।
रणभीर कक्कु एक दाओ फिर कनफुसानो , " डगर कि दिबरा घैना साबर ठाडो हए । जा हरनी भुरी रङ्ग कि हए , और जाके बडे बडे दुइ सिंग हए, झखरन हानी ।" सबए जनी दिबरा घैना से आन बाली अवाज मे ध्यान लगात हए । हाऊउन्क..हाऊउन्क..साबर हुकरा भरतए भाज पडो । " जाकी अवाज ता गाडी कि भोपू हारन हानी हए ।" तुलसा चुटकी  बजात कही और सबए हसन लागे ।
धिरे धिरे और ठण्डी बढी गइ ।" हम लोग अब नदियाके  ढिगइ पुग गए हए । " रणभीर कक्कु कही ।तुलसा पानी कि कलकल अवाज सुनत हए , रुखा मैसे तमान चिरैयनकि अवाज आन डटी हए ।
फ़िय्युईई !
फ़िय्युईई !
"बो ता मिर भैया हानी सिटि बजाए रहो हए !
"रश्मि कहि ।"हा रश्मि, जा एक चिरैया कि अवाज हए जासे सारस कहत हए ।" रणभीर कक्कु बाके समझाइ ।                                              किईच ..किईच  ..                                               "जा कान फोरन हानी अवाज निकारन बाली जंगली मैना हए ।"
उपर से नरम नरम पत्ता गिरत हए । बदरा के छोटे छोटे बच्चा पत्ता गिरान डटे हए । तुलसा अपने उपर गिरि एक पत्ता उठाए लेत हए । बो बेढ़म ताजी और महकत हए , बनए हानी ।
बस उची डगर घैना बढत हए ।"जा बेल के पकड़ओ, देखओ कितनी पोढ़ी रसरी हानी हए  । और पत्ता ता मानओ रुवा हानी ।"सब जनै पालए पालो बो बेल के पकडत हए ।" जे माहुल बेल हए ," रणभीर कक्कु कही ।" जाकी पत्ता से छोटे छोटे दुना बनाओ जात हए ।
पिआऊ पिआऊ !!
"तुमहर दहिना घैना मुल्ला हए " रणभीर कक्कु चहुकके कही ।
"का बो नाचन डटो  हए ?"
तुलसा पुछी ।"हा" कक्कु कही ।" जाडो बेरी दुपहार के घामु मे जाके पखना हिरा हानी चमकत हए और बेढ़म सुथरे दिखात हए ।"सुथरे " तुलसा कही ।
अब सबए जनीके भुख लागन लागी । नास्ता करनके ताही बे एक शिबिर मे रुके , हुना विश्राम कक्कु अचानक एक सुथरो बात कही ।" हमर शिबिर के कुछ हथिया हिना पर हए " बो कही । अगर तुम बिन के प्रेम से सलोरैगे तओ बो खराब ना मानैगो । " जा सुनके सबए खुशी से चिल्लान लागे । फिर बे तारा नाव कि एक हथिनिया ठिना गए ।
गाइड बाकी हाथ तारा कि पेट मे धरी । व्हुम्प !
तुलसा बाकी निगाई कि अवाज सुनाइ देत हए । बो अपन हाथ से बाकि तागडी सी खलरी से छुत हए । तारा अपनी सुड से तुलसा कि हाथ पकडी बो कछु खान मागत हए ।      गिली सुड के अपन हाथ मे पकड के तुलसा मुस्कात हए ।लौटन बेरा हुइ गइ हए,  लुटत पेती एक अर्ना मिलि " अर्ना घास चरत हए, भैसा हानी बक शरीर कारी हए पर तरे सेतो हए । अइसो लागत हए कि मानओ अर्ना सेतो मोचा पैधे हए । रणभीर कक्कु कही ।अर्ना कि टांग मे मोचा !
सबए सोच के हसन लागे । तबही हबा के चिर देन बाली एक तेज और भारी अवाज सुनाइ दइ ।
आहुम !
गुर्रान बारी अवाज फिर आइ ।"बघटा हिना से बडो दुर हए " कक्कु कही ।" पर सायद बो तुमके देख लइ हए और सायद बो तुमके जहे बतान चाहत हए ।
खुशी हुइके बच्चा लोग बन से बिदाइ लइ । बे अब जानिगए हए कि जङ्गल के सीरफ आखी से इकल्लो नाए कि बाके कान नाक और उन्गरी से फिर देख सकत हए । और बे फिर कान्हा राष्ट्रीय उद्यान जान मरे जात हए ।
जा एक सच्ची कहानी हए  ।जनबरी २०१७ मे लास्ट विल्डरनेसफाउन्डेशनकान्हा को वन विभाग से मिलके २३ नेत्रहीन बच्चन के ताही एक शिबिर आयोजना करी रहए । जे बच्चा जबलपुरके एक अनन्या मानव साईं समिति के विधार्थी रहए ।जे बच्चन के जङ्गल घुमान लैगए जहापर बे अपनी कमाल की सम्बेदक क्षमता से जङ्गल कि आनन्द लई ।
द लास्ट विल्डरनेस फाउन्डेशन के बारे मेंदलास्ट विल्डरनेस फाउन्डेशन एक ग़ैर सरकारी संस्था हए,  जो गाँव और शहरी इलाका में काम करत हए । जा संस्था बच्चन के वन्य-जीवन और जिव-विविधता की जानकारी देतहए और बाके पर्यावरण और बाके संरक्षण के ताही  जागरुक बनानकी काम करत हए । और जानकारी के ताही जा वेबसाइट देख सकत हए ।www.thelastwilderness.org.
चार संगी अपनी अपनी खिलौनाकी दौड लगान ढुँर रहे हएँ ।
विनाकि ठिन एक हरो रङ्गकि कार हए ।     मिनाकि ठिन एक पेरी रङ्गकिअटो हए ।
सन्जुकि ठिन एक लाल बस हए ।मन्जुकि ठिन एक सुरमाहो रङ्कि ट्रक हए ।
लेओ तयार हुइजाओ, १,२,३  चलओ ...!लक्किअओ दोडमे आइगओ हए ।
देखओ देखओ !लक्की जे सबसे तेज भाज रहो हए । और लक्की जा दौड जितगओ ।
हम सबए दशेहरा को मेला देखन गए ।
दाउवा चिन्दु के ताही फैसन बाले चश्मा लर्इदर्इ ।अइयामिरताही एक चमकन बाली निली टोपी लर्इदर्इ अउर लल्ला के ताहीँ टाँफी ।
घर जातपेति जोडसे व्यार चली बो मेरी टोपी उडाए लइगई ।
मिर टोपी एक पुरानो पिपडा की रुखाकी हाँगा मे जाएके इरझ गई।
मै गजब रोओ । अउर रातके खानु फिर ना खाओ ।
देर रात मय, जोनि निकरी । बा पुरानो पिपडामेअपने टोपी देखलर्इ ।
जोनी मीर टोपीपाहींदी और खुशी से हसी । मय फिर हँसो ।
भोर भएको दिन स्कुलखतम हुइके, अइया मोके एक नयाँ चमकन बाली लाल  टेपी दर्इ ।"जोनि पठार्इ  हए",अइया कही ।
बा रात जोनी अउर मयदुनु अपनी अपनी टोपी पहींदे अउर हसे । हम खुशी रहएँ ।
तुमर का बिचार हय ?
का दिन के टोपी की जरुरत हए ।
अच्छा ढुँडओ आज मयकाउन्छी टोपी पहींदे हंओ ।
कोमाल मस्टनी कक्षा १ए के करके दिखान डटि हए । जा बुधबार की कक्षा मे करन बाले नाटक के ताँही हए ।
तक धिमि तर्इ !
अपन दीबरा हाथ के उपर उठामैं ।
ओ हो ।     गप्पु अंपनी दहिंन हाथ उठात हए । गप्पु नाचन् नाजानत हए ।
दैएदना दन घुम घुम !
कोनेकीचारौं घेन जोर से धुमौ ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
टप टपा टप टप !﻿     सबकुँदौ जल्दी जल्दी ।  ﻿
ओ हो !
गप्पुबैठ जात हए । गप्पु नाच ना पात हए ।
धिन धिनक धिन धिन !
दैहिनाटाङ्ग  भितर गिन !
ओ हो !
गप्पुअपन दैहिना टाङ्ग  बहिर निकरत हए । गप्पुनाच ना पात हए ।
सब जानर्इ हंसके बक घेना इशारा करत हएँ ।     गप्पुगलत जो करन डटी रहए ।     परकोमल मस्टरनी जानत रहए की का कर हए ।     बाबच्चनसे काहत है, ‘‘गप्पु कता करऔ!”
तक धिमि तर्इ !
कुर्इके हाथ तरे कुर्इ के हाथ उपर करऔं ।     देदना दन घुम घुम, सबए कोने मए जोड से अउर धिरेसेधुमौ ।     टपटपा टप टप !
जैसीमन होएवै उइसी कुदौ जल्दी जल्दी ।     धिनधिनक धिन धिन   कछुनासोचके मिलजाबौ !
गप्पु त नाच लेत हए ।     अउरतुम सबए अइसी कर लेत हओ ।
मेरी एक अच्छी संगिन हए । बाे मेरी घरमे रहत हए ।
जब मय खुशी हाेत हाैँ  । तब बहु खुशि हाेत हए ।
जब मय राेत हाैँ  बहु राेत हए ।
पर बुक बाेल न निकरत हए  । मिर संगिन मिर शिशाके भितर हए ।
बाहेर  आ  मय कहत हौँ । आपन खेलंगे , पर बो आतय नहए ।
मएँ रूठके साे जात हाैँ ।
तओ बो शिशासे बाहेर आत हए  मिर  सपनामे१ औ हम खुब मस्ती करत हएँ ।
हम खेलत हएँ , भाजत हएँ औ चिल्लात हएँ ।
जब मय बाेसे बतकात हाैँ  , तब बहु माेसे बातकात हए ।
भाेरउठ मिर संगिन फिर शिशामे लुक जात हए ।
अब मएँ  न रूठत हाैँ । काहेकि माेके पता हए  सपनामे हम फिरके दुने जनी मस्ती करंगे ।
अइया रोज रात के मोके एक दासतान सुनात हए ।
एक दासतान हए जामे एक                      मुडका मस्कत हए ।﻿
दुसरी दासतान एक लम्बी डांण्ढी                    बालि राजा की बारे मे हए ।
कुर्इ दासतान मय उडन बालो            हाँतीया  होत हए ।
एक दासतान मय एक शेरा अउर बघटा सँग्गी सँग्गीहोत हएँ ।                  बघटा ए गडढा में गिर जात हए ।
वा गढढा से बाहिर कैसे अइगो?
चलाक शेरा बाघटा की ज्यानबचात हए ।जहे सब से सुथरि दासतान हए।दासतान खत्म होत-होत मिर नींद आ जात हए ।
अइया कि छुट्टिकि दिन रहए । बो एक किताब पढ़त रहए  । अनिलकि फिर छुट्टि रहए, बो कुछ करन चाहत रहए ..बो अइयासे कहि, "बो सुरमाहो बकसमे का हए, मोकेत बता।"अइया , मसकि, "पच्छु देख लिए ।"
अनिल एक कुडसिमे स्टुल धरके चढी गओ सुरमाहो बहसा उतारन । अइया बके ड़ाटत कहि, “ नाँए, अइसो मत करए, उपरके सबए बकसा आपनके उपर गिर जए हएँ ।
अनिलके बेढ़म दिक्क लगि । बो अपनि अइयासे बेढ़म दिक्काइ गओ।
अइया बाके फुलसान लागि और कहि, “चल बजारसे तिर ताहि कछु लैके आत हँए ।
अनिल बजारमे फिर बड दिक्कानोस रहए । बो एक सन्तरा घैना दिखाएके कहि, मोके बो बालो चाहों ।""नाए सब सन्तरा गिर जए हए !"
दुकन्दार कहि ।
अनिल बजारमे फिर बड दिक्कानोस रहए । बो एक सन्तरा घैना दिखाएके कहि, मोके बो बालो चाहों ।""नाए सब सन्तरा गिर जए हए !"
दुकन्दार कहि ।
"मोके बो बाली किताब चाहों !"
अनिल कहि ।दुकन्दार कहि, "नाए, बो बालि नाए, जा बालि लइ ले  ।
"मोके बो बालो लेन हए !"
अनिल समोसाकि ढेरसे समोसा झबटन लागो ।दुकन्दार दिक्काएके कहि, पकडए मत , नत मिर सबए समोसा तारे गिर जए हए ।"
"मोके बो बालो चाहों ।"अनिल जोड से तानि ।अब अनिल बेढ़म दिक्कानो रहए, और बाको मन त बिझक गओ ।"नाए भैलु, तोके मए जे सुथरे सुथरे फुलाके हाथ लगान ना देहओ !
जे मुरझाए जए हए  ।  फुला बारी कहि ।
अब ता अनिल छोटो बच्चन हानी जोड़ जोड़ से रोन लागो ।
अइया जोड़से मसकी, " मोके बो बालो चाहों !
बो कारो बालो ।"अनिल अचानक रोन बन्द कर दइ । " नाए, आइ बो बालो नाए !"
अनिल कही ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनकेढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
" मयंँ तोके नाए उठाए पात हौं सानू, " ऐया कहत हए।" तए बेढब बडि हए!"
" अभए तए स्कुल अकेलो नाए जाएपए हए," दौवा कहत हए।" तए बहुत छोटी हए!"
" छोटीक सिथरिमे तए नाए सोए पएहए सानू," दादो कहत हएं।" तए बहुत बडी हए!"
" तए छोटीके उठाएके पार्कमे नाए लएजाए पाबैगोअभए तए बहुत छोटी हए!"
शानु छोटी के खिलात हए।बो बहुत खुसी हए।
पुरानी गुलाबी घंघरिया पैंधनके ताहीं बेढब बडी,पर डोसा बनान ताहीं बहुत छोटी।
दादो क पिठैंयां चढन तांहीं बहुत बडी?औ छोटीक गोदीमे उठान तांहिं बहुत छोटी?
सानू देखत हए । छोटी बिलैयाके उपर चढीहए।
ऐया हंसत कहि ," तए इतनो बडी हए कि बडी स्कुल जाएलेबए!"
दौवा कहि," तए इतनो छोटी हए कि मएं तोके कंधामे बैठाए लेमौं!"
" तएत इतनो बडि हए तए मोके सबेरे घुमान लैचलो जाए," दादो कहि!
तएत इतनो छोटी हए कि मोए तोके कहानी सुनान हए ," दादी कहि!
" तए सबए दिन जकेतांही सहि उमेर कि हुइहए ," खुसी होतए सबए जना मिले!
मोके रोज स्कुल काहे जान पड़ो ?
जहे तुमर ताहिँ अच्छो हए ।
मोके रोज हँदान काहे पड़ो ?
जहे तुमर ताहिँ अच्छो हए ।
मोके घामुमे काहे  खेलन  ना  पड़ो ?
जा तुमर ताहिँ अच्छो ना हए ।
मोके देर तक  काहे उठन ना पड़ो ?
जा तुमर ताहिँ अच्छो ना हए ।
मोके रोज काहे सोन पड़ो ?
तुमर शरिरके आराम लगैगो ।
मएँ तुमर बात काहे सुनओँ ?तुम जानत हओ काहे.....।
स्कुलकी छुटटी होन मेँ पाँचमिनेट रहीगओ रहए पर चीनु अउर आसरा ना देख पबाइया रहए । बा द्वारे देखी । हुना कोइ ना रहए । तबही कहुँ ढिँगइ से घंटी बाजन की टनटन सुनाइ दर्इ ।
"चीनु का हुइरहो हए ?"
मास्टर कही"माफ अक्का ",चीनु मस्की,"बो का है कि ……"
तबही,"कागज बारो कागज!'
चीनुक दाउव ,कबाडी बालो  गित गत चिलार्इ।चीनु की मुस्क्रात  बाहीर तक चमकन डटी रहए ।
﻿अस्कुल की  घन्टी बाजी । चीनु आपन दाउव ठउँनी दउर के पुगो । मुुँहुँ मय  बडो सो  मुस्क्राहट खेलन  डटो रहए ।अस्कुल मय बो इक्कलो बालका रहए  जउनकी दाउवा बाकेे लेन आत रहए ।
चिनु कुदके ठेला उपर जाएके बैठो अउर अपनीटाँग लटकाएलई । दउवा ठेलाके धक्का दई अउरजोडसेचिल्लाई‚“ कागजबालो …….कवाडी ।” चीनुफिर चिल्लाई । वाह……!
दुनु की कित्तो जोडसे बोल निकरो !
जब एक चौकिदार बिनकेरोकी‚चीनु तारे उतरो ।एक खाली बुरीया लैकेबो अपनी दउवा के सँगगइभओ । आज बिनकेजैसो फिर समान मिलैगोबो जा बुरीया मेभरलैइ जाएँ हए ।
जा घर से,अखबार ।   बो घर से अखबार अउर पत्रिका।   तरे बालाे घर से, अखबार अउर पत्रिका अउर खाली डब्बा ।
चीनु दउर के ठेलामइसे एक अउर खाली  बुरीया  लिआर्इ । बे लिफ्ट से  उपर जान बाले रहाएँ । चीनु की आँखी भारी भारि अउर गोला हुइ गँर्इ ।
पाँच तल्ला से, अखबार अउर पत्रिका बोतल,डब्बा अउर किताब मिलिँ ।
जबतक बाकी दाउवा बा बइयार से बात बतकात रहए । चिनु सबए चिज(सामान) अइसो समेटी कि किताब सबसे उपर रहए । जहाँ बा बाके देखलेत रहए ।
अब त ठेलाके धक्का देनकेताही चीनुके दाउवा कि सँग सँग हाँथ बटान पडाे ।
घरमे सबए चिज सजाएके धरकेचीनु की दउवा बाके बुलार्इ । "तिरताही कछु हय " बा कही । बाहे किताब जोनके चीनु पुरी दुफार भरदेखात रहात रहए । " धन्यवाद दउवा !"
चीनु कही बाके पच्छु रातके खानताही बिनके तिनचोटी बुलान पडे ।
अनु मेरि दिदि हएँ ।        बे स्कुलको काम करबान मिर मद्दत करत हएँ  ।
कबहु कबहु मिर स्कुलको काम करनकेमन ना होत हए ।अनु दिदि मोके बैठाएके काम करबात हएँ ।
अनु दिदि ठिन एक बड़ि साइकिल हए ।बे माके चलान सिखात हएँ ।
अगर मएँ गिर जामओँ तओबे मोके उठान दौड़ दौड़ आत हएँ ।
अनु दिदि कबहु कबहुमोसेलड़त फिर हएँ ।तओ मोके बड़ गुस्सा आतहए ।
थोरि देर बाद बिनकेबुरो लगत हए ।बे मोके मनाएँ लेत हएँ।तबहि अनु दिदि मेरिबहुतए दुलारि हएँ ।
सनिया आज बेढम खुशी हए । बो आज ६ सालकी हुइगइ हए । सनियाकी दौवा बाकीताहीँ चखना बनाइ रहो हए । और सनियाकी सबए संगी बाकी जलमदिन मनान्के आमंगे । अमन, जोया, हरप्रित, जुड, करन, मरिया, रोहन और शान और प्रिया जो सबके उपर धौँस दिखात राहात हए, जे सब आमंगे ।
खट् खट्  !मरिना फाटक खट्खटाइ । बो गजब बडो उपहार लैके आओ हए ।खट खट्  खट् खट् बाकी सबए संगी एकघडिम् आइगए ।अब मजा आबइगो ।
सनिया कही ‘चलओ, छुपन छुपाई खेलएँ ।’सनियाके जा खेल बेढम अच्छो लागत हए । काहेकी बो चुप लग्के डुकन् जानत हए । एक दप्फे ता अइसे डुकी की मरिया एक घण्टाले ढुँड ना पाई । ‘जोनकी जलमदिन हए बहे गिन्ती गिनन् परैगो, और हम सबए डुकङ्गे’ प्रिया फिरके धौंस लगाई ।
खट् खट् अब कौन हो सकत हए ?फाटक किनारे जूडकी दौवा रहएँ । बे एक बडो होटलकी गाडी चलाथएँ ।‘मोके जरुरी काममे बुलाई हएँ । घरमे जूडकी छोटी ललो इकल्ली हए । जुडके बाकी लखबारी करनताहीँ जान परैगो’ बे कहीँ ‘माफ करियो जुड’ ‘जलमदिनकी शुभकामना हए सनिया !’
जुड उदास हुइके चलोगओ । सनियाफिर उदास रहए । अब पार्टीमे आठ जनी इकल्ले रहीगए । ‘अरे चलओ’ प्रिया धौस लगात कही ‘खेल सुरु करओ भाइ’सनिया प्रियाके गुस्सासे आँखी निकारके देखी, फिरके आँखी बन्द करके गिन्ती सुरु करी ।
‘एक, दुई, तीन।।’ करन झटपट गुँदरीमे लिपट गओ ।   ‘चार, पाँच, छ...।।।’ प्रिया डेहरीमे जाइके डुक गइ ।  ‘सात, आठ, नौ।।।’  हरप्रीत फाटकघेनसे बाहेरघेन दौडी ।‘दस’  सानिया जोर जोरसे गिन्ती पुरा करतपेती कही ‘चाहे कोइ डुको होबए चाहे नाहोबए मए अब आइरहोहओँ ।’
आठ जनि ढुँडन रहए । सनिया कोनेमे घुम घुमके अनि डुके भए संगीनके ढुँरत रहए की एक गुन्दरीमे सिलकके  गिरगइ ।‘ओओ !’ गिरतएखिना सनियाकी मुहुमैसे निकरगओ ।गुन्दरीसेफिर अइसीअए आवाज निकरो ।रोन रोन करनबाली सनिया एकबरी अच्छी हुइगइ , करनके ढुँरलइ, विचरो करन ।अब कितने बचे ढुँडनके ?, सात !!
!’
‘भो भो भो’, सनियाकी कुत्ता राजा एक गुलाबी डुपट्टा लइके कोनेमे घुसिगओ । बाकी पिछु पिछु जोया दौडत गइ ।‘बहुत खराब हए’, बा चिल्लाइ । ‘नट्खट् कुत्ता’सनिया जोयाके देखलइ । सनिया खुशीके मारे नाचन लगी । जा हिअए मिलगइ । मजा आइगओ ।अब ढुँडनके कित्ते बचे ?‘सम्मा ६ !
!’
सनिया सोनबारी कोनेमे घुसी ।गद्दाके पिच्छु कोइ ना रहए ।ना कोइ सन्दुखाके भितर ।
तभइ कोइ छिँक मारी !अरे जा लत्ताकी इल्मारी !सनिया बाकी फाटक खोली ।‘आ छीँ’, रोहनफिर छिँकी ।‘बेढम धुधर हए हिँया पए’ अमन हडबडाएकै मस्की ।‘रोहन और अमन फिर मिलगए !’सनिया जोरसे ताली बजाइ ।अब ढुँडन कितने बचे ?
‘चार !’
सनिया छतमे गइ । बाके लगि की कोइ ना कोइ पानी टंकीकी पिच्छु डुके होमङ्गे । सनिया चलपडी ढुँडन् ।‘म्याउँ !!
!’, बिलैया सुखी भई लत्ता उपर कुदके गुर्राई । बो ऐयाकी सारीमे टकराइ ।‘ऐया !!
!, ऐया !!
!’ सबए लत्ता भुइँमे गिरगए । सनिया सानके देखलइ । सनिया जोरसे बोली ‘जाके ढुँडन एकु देर ना लागो ।’अब कितने बचे ढुँडनके ?
‘तीन !’
‘हरर्र, दूर भाज !’ ‘ढिँगइ मत आ, भाज जा !
!’ फुलरियासे आवाज आओ । तओ सनिया बहे उतै दौडत गइ । हुँआपए गमलाकी पिच्छुसे दुई जनी डराने लौरिया और एक मोटी मक्खी बा देखी ।‘ओहो, हरप्रित मिलगओ !, और मारियाफिर मिलगइ ।’ सनिया खुशी हुइके चिल्लाइृ । और अपना मक्खीसे दुर गइ । अब कितने जनि ढुँडन बाँकी हए ?
‘सिर्फ एक !’
मजेदार मिठी मिठी चिजकी वास पुरो घरमे आन लगो । और सनियाकी पेट गुड्गुडान लगो ।‘केक काटन बेरा हुइगओ,’ सनियाकी ऐया बुलाई ‘हम सब असिआएरहे हएँ ।’जब सब जनी गीत सुरु करीँ । ‘ह्याप्पी बर्थडे टु यु ssss......तबही एक आवाज आओ, ‘अरे सुनओ !, तए अभए तक मोके ढुँड ना पाओ !’
‘प्रिया मिलगयी’, अपनी हँसी रोकतए रोकत सनिया कहीँ । और, ‘ले केक खा’ कहिके केककी टुक्रा बाके दइ । हरप्रित हसी । जोया अपनी हँसीके दबाइके धरी । पर कोइ हँसी रोक ना पाइँ । ‘इतनो मजाक उडाबैगे तुम मेरी’ प्रिया मुठी बाँधके हाँथ हलाई ।मुठी छोडके बा गिरी ‘धडाम !’ दिना । पर, चोट ना लगी काहेकी तरे तकिया धरी रहएँ ।
सनिया ना हँसी । बा प्रियाके उठाइ । और केककी बडीबाली टुक्रा बहेके दइ । ‘धन्यवाद सनिया’ प्रिया कही । अब बाकी बोलीमे गुस्सा ना रहए । ‘जलमदिनकी शुभकामना सनिया’, सनिया हँसी । अब कितने बचे ?
सनिया हिसाब लगाई ।‘जिरो !’
हम सिकेसनियाके नौ संगी पार्टीमे आए । जुड पार्टीमैसे चलोगओ तओ आठ जनि इकल्ले रहिगए रहएँ । जाके हम अइसे फिर लिखसकत हएँ । (९संगी) –१ (जूड)= ८ बचे (संगी बने)
जब कुछ संगीके ढुँडन बाँकी रहए, तओ सनिया रोहन और अमनको ढूँड निकारी । अब ६ जनि मइसे, २ और कम बचे ढूँडनके ताहीँ । यानी ६ जनि मइसे २ अलग हुइगए और हट गए ।हम अइसेफिर लिख सकत हएँ । ६ (संगी) –२ (रोहन और अमन) –४ (संगी बचे)कोइ बडी संख्या मइसे छोटी संख्या कम करनसे घटाउ काहात हएँ । और घटाउ सिर्फ संगीनकी गिन्तीके ताहीँ नाए की और तमान परिस्थितिओमे फिर काम लग सकत हए ।
मटराकी दानासे फिर अइसो कर सकत हएँ । अगर हम मटराके नौ दाना मइसे तीन दाना निकार देमङ्गे तओ कितनो दाना बचङ्गे ?
९ (दाना)– ३ (दाना) = .... दाना ?ठिक अइसीअए करके छिल्लरकी फिर हिसाब कर सकत हएँ । अगर हमर ८ रुपैया मइसे –४ रुपैया =.... रुपैया बचे ?कितना अच्छो हए हाए ?
एक घनाे जंगल रहए । जंगल अँध्याराे औ तमान घनाे रहए । चाराैं घेन तमान बहुत बडे पेड रहए । बिनकी बिच काकवाका रहए । बहुत सारे जानवर औ चिरैयाँ जंगलमे रहत रहएं ।
एक दिन सबय जनाबर एकसंग इकट्ठा भए ।का तुम सुने हाै ?
ताेता पुछि ।चितर कहि हाँ ।का कहाे  ?
का कहाे ?
डरपाेक खरहा पुछि ।लम्पुछा बंदरा मस्की , हमर बनमे एक स्कुल हए ।माेटाे हाँथिया साेचत रहिगओ। हममममम।लम्बाे जिराफ हाँस्दै ।घाेगा इकबरी जाेरसे कहि चलाै रे जल्दि ।हम सब हुना चलत हएँ ।
सुवा सबसे अग्गु उडाे ।बंदरा एक रूखा से दुसराे रूखामे कुदद गओ ।पुराखा हाँथिया जाेरसे नेगन लागाे ।देखाै , सुवा चिल्लाइ ।का तुम जा के पढ सकत हाै ।उल्टा झुलत मिंकु बंदरा कहि । लगत हए सब कुछ उल्टा लिखाे हए ।पुरखा लम्बी साँस लइ , हिस ...स...सपर हिना काेइ पढन ना जानत हएँ ।
जल्दीसे सब जनि हुना इकट्ठा हुइगए ।लम्बु रूखाके उपर देखि । हिना काेइ नइया ।तबहि मिंकु मसक पडाे , हिना काेइ न हए ।सुवा कहि अच्छेसे देखाै । ध्यानसे ढुडाैँ ।छाेटाे भलुवा जाेरसे चिल्लाइ ।एक छाेटाेसाे काेठा मिलाे हए ।
धिमे कहि , माेके एक झुला मिलाे हए ।डरपाेक खरहा पुछि ।जा घर का कामकाे ।मिंकु बंदरा कहि , जा का हए ।पुरखा सबके समझाइ । शायद हिना पेन्सिल हए ।
बडाेसाे एक काेठा दिखानाे।बाे सबके हुना बुलालइ ।देखाै । हिना का हए ?
सब जनि स्कुली झाेला लैके अाइगए ।बे सब चिल्लान लागे । महटर , महटर ।हमर महटर कहाँ गइभइ हए ?
काेइक पता ना हए ।
तबहि उनके एक चिख सुनाइ दइ ।फिरके एक घेनसे जाेरसे गरजन ।थाेरी देरमे फिरके जाेरसे जरजन ।पुरखा औ  मिंकु परेशान हुइगए । धिमे डरायगओ ।सुवा हुनइ लुकगओ ।हिना काैन हए ?
मिंकु कहि हम ?औ  चाराै घेना सुनसान
सब महटर घेन देखत रहएँ । उपरसे तरे तक ध्यानसे । फिरके बे एक दुसरेक घेन देखी ।महटर सिलेटके घेन मुडाे । कुदाै । मिंकु कहि ।उड जाबाै , सुवा कहि ।धम धम धम भाजाे माेटु ।घाेगा चिखाे भाजाै औ जाेर से भाजाै ।भाजाै । सब जनावर चिल्लाए पडे ।जब महटर फिर घुमाे त कक्षामे काेइ न रहएँ ।
जुगनी यानि पंखाबाले छोटे छोटे किरा जो अँधियारोमे चिल्कात हएँ । पर वे काहे चिल्कतहएँ और विनके भितर जे चिल्कन्हिया कहाँसे आत हएँ ?वे चिल्कनियाँ होत हएँ और छोटे तारा जैसै झिलमिलात हएँ । कास, महु विनही हानी चिल्हक पैतो । पर का करौँ मए अइसो कर नपातहओ । का तुम जानतहओ आपन एक जुगनु हानी काहे ना चिल्हक पात हएँ ?
एक दाउँ सोचओ, कारी औसीकी रातमे अगर तुम अपनी संगीनकेसँग कहुँ घुमन गए । और तुम डगर भूलगए, तओ तुम का करैगे ?
का अपनी संगीनके ढुँरनके ताहीँ टर्च ना पजारैगे ?
तओ जुगनी वा जिनके कबहु कबहु लाइटिङ बक्सा फिर कहात हएँ । काहे की अँधियारी रातमे जे थोरीबहुत टर्च की काम करत हएँ । जिनमे फरक यितकए हए कि जुगनीके अपनिअए भितर रोशनी खतम होनबाली सप्लाई  एक सप्लाई होत हए । तहीमारे जुगनीकी बलब खराब होबैगो और बिल तिरन परैगो कहिके चिन्ता नकरनपरत हए । वे ता खुशी–खुशी एक ठिन से दुसरी ठिन चिल्कत राहत हएँ । अइसि कर्के बे कहात हएँ देखओ मए इतए हऔँ ।﻿
प्रोटीन जैसी ख़ास चीज़ों की मदद से हमारे शरीर में मांसपेशियाँ, हड्डियाँ और त्वचा बनती है, और पिग्मेंट ऐसे कुदरती रंग देने वाले पदार्थ हैं जो पौधों और जानवरों में पाए जाते हैं।जुगनीकि चिल्कनिआ  लुरिफेरेस नामके एक प्रोटीन और लिसिफेरिन नामकी एक पिग्मेन्टकि कारणसे होत हए । प्रोटीन जैसी खास चिजकि मदतसे हमर शरीरमे मांसपेसी, हड्डी और छाला बनत हएँ, और पिग्मेन्ट एक अइसो रंङ देत हए कि बो जानवरमे मिलतहए । जुगनीकी छोटी पेटके भितर जब दोने चिजकी मिलन होत हए, तओ पहिलेसे रहोभओ अक्सिजनसँग एक प्रक्रिया होत हए ।
जहाँ एक खुशीयालीकी महोल होत हए । बहे बेरा एक चिल्किनिआ उजियारी होत हए । हुँवा और कछु नाए सिर्फ जुगनीकी चमक होत हए ।यानि जुगनी बायोल्युमिनसेन्ट होत हएँ । पर, अइसो जीव सिर्फ बेही इकल्लो ना होत हएँ । समुन्दरमे चिल्कनिआ हानी अइसी  मछरी और तमान जीव फिर होत हएँ । जो अपनी शरीरमे उजियारी निकारत हएँ ।
जुगनीकी चम्कनिआ बिजलीकी स्विचहानी काम करत हए  । जा घरी पजरत हए , घरी बन्द होत हए ।अइसो करनताहीँ विनकी शरीरमे डुकोभओ एक अंग हए, बासे पेट कहात हएँ । बा एक खबर पठात हए । तओ एक रसायनिक प्रक्रिया सुरु हुइके हमके चिल्कत दिखाइदेत हए ।
भरखरको जवान जुगनी अपनी संगीनके बुलानताहीँ चिल्कनिआ पजारत हएँ । अगर एक वैयर जातकी जुगनी अइसे पजरत हएँ तओ लोगा जुगनीके गजब अच्छो लागत हए । तहीमारे बे जद्धी देर और जोरले चिल्कत हएँ । बे अपनी चमक दिखाइके दुसरी जुगनीके जवाफ देत हएँ । और मन परात हएँ । तओ मिलत हएँ और छोटे छोटे जुगनी जल्मात हएँ ।
छोटे छोटे जुगनी या फिर लार्भा अपनी ऐयादौवा जैसे मिलनताहीँ नाइकी बे अपनी चिल्कनिआसे सिकारीनके भजानताहीँ पजारत हएँ ।बिनके भितर जहरबारी रसायन होत हएँ और बिनकी स्वाद अच्छो ना होत हए । जो जीव बिनके खानताहीँ आत हएँ बे खराब स्वाद मानके बिनके छोरदेत हएँ और दुसरेन आहार ढुँरन भाजजात हएँ ।
जुगनी इकल्ले इकल्ले कभु ना राहत हएँ । हमर पृथ्वीमे जुगनीकी २००० से जद्धी प्रजाति हएँ । बसन्त ऋतु मे खास करके अँधियारी रातमे, हम विन्के चिल्कत देखन पात हएँ । जुगनी गजब छोटी होत हएँ । सायद, तुमर उँगरीसे फिर छोटे । पर, जब बे सब एकएसँग जो परजरंगे तओ पूरी बाग उजियारी कर सकत हएँ । बहु बिना खर्चकी । जा ता गजब की बात हए ।
जुगनीसे जुडे कुछ अनोखे बात१.
जिनके चिल्कनिआबारी किरा कहात हएँ , पर जे किरा ना हएँ ।२.
अलग अलग प्रजातिके जुगनी पेरीसे लैके अलग अलग रंङमे पजरत हएँ । जौन जुगनी अँधियारोमे राहत हएँ बे हरे रङमे चिल्कत हएँ । और जौन जुगनी सन्जीके दिखाइदेत हएँ बिन्की हल्की पेरी रङकी उजियारी निकारत हएँ ।
३.
कुछ जुगनी मकरा और छोटे छोटे जुगनीनके खात हएँ ।४.
जवान जुगनी चिल्कत हएँ । पर, विनके सँगएसँग विनकी अँणा और लार्भा फिर चिल्कत हएँ । अगर तुम विनके अँणा छुबइगे तओ बे पजरके तुमए जवाफ देमङ्गे ।५.
जुगनी अन्टार्कटिका बाहेक सबए ठाउँमे पाए जात हएँ । जुगनी अन्टार्कटिका बाहेक दुसरी ठाउँकी गर्मीके मौसममे बे बन, झाडी और बाग सबएघेन घुमत हएँ । काहेकी अन्टार्कटिकामे बहुत ठन्डो ठाउँ हए ।
अपनए करके देखओ ?१.
पता लगाओ की अँधियारो मे और कौन कौन चिल्कत हएँ । सजीव और निर्जीव ।२.
समूहमे खेलत पेती तुम एक जुगनी हओ । और अपनी हाँथमे टर्च लैके जुगनी हानी अलग अलग आकार बनाबओ ।
३.
काम नालगनीया चीज जैसो की एक प्लास्टिककी बोतल लैके बामे चिल्कनिआबारी डंडीसे एक जुगनी बनाबओ ।
सोनु, मोनु और रीना निकरे ।बिनके देखि एक कारी बिलैया।
बो एक बडे मुसो के  तके रहे "अरे अरे देखओ  ता", सोनु चिल्लानो
रीना देखि कि एक छोटीसी चिटि बडो मुसो घाँइ   दओडत जात रहे ।
अचानक  एक बेढब बडी छाहीं बिनके उपर पडी।
एक बेड्हब बडी चिलहरिया नीचे उतरीलम्बिसी गालीमे नन्हहीसी चिटि,  छोटीसी  बिलैआ, बडो मुसो और  गजब बडी चिलरहिया
तीन चलाक बच्चा अब क करंगे?
बे छोटे छोटे हातनसे तालि बजाईंऔर चिलरहिया बडे बडे पख्मा फैलाकेउड़गइ।
रीना छोटीसीके एक पत्तामे  चढाइके एक मुडामे  छोडदै।हुआ बोके चिनी को दाना मिलो और बो बाके झटसे पिठ मे धरके घर घिन चलेगै।
मोटो मुसो जौरहे पड़ोभओ पकोड़ा खाई और गलीमे  घुसगओ । नन्ही बिलैया  म्यौ करी और अपनी पान्झा चाटन लागि ।
मोनु कटोरीमे बोके ताहीं  थोरीदूध लिआइ ।तीनओ बच्चा बोके संग खुबै खेलिँ ।
दूरके रुखामे बैठी चिलहरिया आँखी झिमकाइ और उड़गइ ।
हमके नानीक गाओंजानके अच्छो लागत हए ।
नानीकी बगीया मे एकबडो सो    आमकी रुखा हए ।बाकी उपर गाजब चिराइयाँआत हए ।
मोके आमकी रुखामेलुकन   गजब अच्छो लागत हए ।हीना कोर्इ मुकढुँडी ना पात हएँ ।
दउवा मोके कुइँया घेनी ढुँडत हए । अइया  सार की आस-पास ढुँडत हए ।पर मय कोर्इके नामिलत हओं ।
अरे, नए !नानी की कुत्ता मोके ढूँढ निकारत  हए ।
तओ मोके तरे जानए पडत हए ।   नानी मुके जोड से दबोच लेत हए ।
प्रेम कक्षा २ मे पढत रहए । बो घर के नजदिककि सरकारी बिधालय मे जात रहए । बाकी मेडम कोरोजके कोइ नयाँ बाट पढन पढ़ान अच्छो लागत रहए ।
एक दिन बो बच्चन से एक खाली माचिस कि डब्बा ढुढके बाके भरन कही ।"एक हप्तामे जितनो जद्धि चिझसे जा मचिसकी डब्बा भर सकत हओ, भरओ । जो सबसे जद्धि चिझन से जाके भरैगो बाके आनिया हप्तामे इनाम मिलैगो ।"
प्रेम के जा बात अच्छी लागी ।बो घरे जाएके डब्बामे पेन्सिल छिलनिया कटर और मिटनिया इलेजर के धरन चाही । बो मइसे एकए चिज बामे अपानी ।प्रेम सोचन लागो । मए कौन सी चिज जामे भर सकत हओ ?
होमक करत पेती बाकी पेन्सिल टुट गइ । बाकी नोक कि छोटोसो कारो टुकड़ा प्रेम माचिस कि डब्बा मे धर द दइ ।पेन्सिल छोलके लकडी कि  बुरादा को  एक तुकड़ा द्ब्बामे धर दइ ।प्रेम बडो ध्यानसे छोटी छोटी चिज ढुढन लागो ।
ऐया सुसैयामे खनिया चिज बनात रहए । बो खुब महकत रहएरुसैया मइ से एक दार को दाना, एक लाल जिराको दाना, एक लाल मिरचाको गुदा बामे धरी । संगए एक एक चामर, चिनी और गेहू को दाना बामे धरी ।जुन्ना, मुंग, और दारन कि दाना फिर बो डब्बामे धर लइ
दुसरे दिन बो एक छोटोस रबड को तुकड़ा  , उनको तुकड़ा , एक बार और एक ड़ोरा को तुक्डा धरी ।प्रेम अब हर समए छोटी छोटी चिज ढुढत रहत रहए।दुसरे दिन एक बो गुलाबको एक काटो, सुरजमुखी कि एक पत्ता, एक छोटोसो डण्डा, चाह कि पत्ता , एक इमली को पत्ता और एक छोटो कन्कड़ डारी ।
माचिसकी डब्बा मे अभे फिर थोरी  जघा बचो रहए ।जहेक मारे प्रेम एक कागज को टुकडा, एक कागज कि क्लिप, एक सुइ, एक मोती, एक बटन बामे और डार दइ ।माचिसकी डब्बा अभे फिर ना भरी रहए ।हप्ताको अन्तिम दिन प्रेम नेबू को एक गुदा, सन्तरा को एक गुदा और एक गंगाको गुदा डार दइ । अब माचिस कि डब्बा ठसाठस भरी गइ । बामे थोरी फिर जगहा ना बचो ।
बिधालयमे सबए बच्चा अपनी अपनी डब्बा गिनी ।कोइ बच्चा ५० चिज गिनी , एक बच्चा १०० चिज भरी रहए ।
प्रेम कि पाली आइ , बो माचिसकी डब्बा के उठाएके हलाई । बामेसे ता कछु अवाज ना आइ। काहेकी बो पुरी भरी रहए।जब प्रेम अपनी डब्बा खोलि ता सब देख तए रही गए ।
बो १५० चिज बामे भर दइ रहए । कोइ इतनो चिज ना भर पाइ रहए । जहेक मारे प्रेम रङ्गिन पेन्सिल बालो एक नयाँ डब्बा पुरस्कार पाइ गओ ।
मिर नfउँ मिया हए ।   मएअपन अइयसँग बजार जान डटो हँऔं  ।
दुनिया मए मोसे अच्छो लुक्क छानी कोर्इ ना खेल पातहए । तुममोके बजार मय कबहु ना ढुँढ पए हऔं ।अउर मए अपन अइया की खरीददारी की सूची मए लिखों भव चिज तोसे अग्गु ढुँढ लेहँऔं ।
लेन बालेके सूची:        १)   १० लाल मिर्चा        २)   २ हरि टिमाटर        ३)   एक किलो आलू         ४)   एक बडो कदुवा
अरे नाए!
तुममोके कैसे ढुँढ लएँ ।
लेन बालेके की सूची:          १)   ६ पको भओ पेरी छिंया           २)   ३ सन्तरा           ३)   १ लाल सेव            ४)   डन्ठुर लागो भओ१अण्ड
तुम त मोके अउर मिर अइया के सुचीर्इ की फलफुल केडुढ निकारो ।        परजा दाऔ ना निकार पैए हए, हाँ ।
लेन बाले की सुची:          १)   ५ गुलाब           २)   एक जमुनी माला           ३)   चमेली की फुला              ४)   फुलाबाली डलर्इया
जा नेहातएक ठिकना हए ।             दुनियामे सबसेअच्छे लुक्का छानी मय खेलत हँओ ।
लेन बाली कीसुची:         १)बुंदिया की छापबाली एक लुङगी          २)हरीडडिरावाली एक सांडी          ३)१चहुँकानबाली बर्दि          ४)एकसादा कारो रङगकी वनियान
का अर्इया तोकेबतार्इ रहए मय काँहाँ लुको  हँऔं ।अब देखत हऔ मोकेकैसे ढुँढ पएहओ तुम !
लेन बाले कीसुची:        १) ३चिमटन बाली गिंगटा        २) एकगुस्सैल स्विवड        ३) ७झींगा    ४) वर्फमे धरी २ मछरि         स्किवड एक किसिम कीसमुन्द्री जीवाणु हए जा के खान मे प्रयोग करत हँए ।
आज तक तुम गजबहँसी खुसी रहे हओ ।पर मिर घर मयतुम मोके कबहु ना ढुँढ पए हओ ।
ढूँढो:        १)एक बडो ब्रतन         २)एक काठकी चम्मच          ३)माचिस की एक डब्बा          ४)पानीक एक बोतल
तुम मोके फिर सेढुँढ लाएँ ।                         अँहँ,अब मय अउर नाखेल पएहँओं ।                          अब मोके दुपाहरकेदेाहरउना दोहरान हए ।
अगर मोके अर्इयाखेल खेलन बन्द करन ना कहिती तओ मए नेहात्यक जित जर्इतो ।दुनिया मय मोसेअच्छो लुक्काछानी कोर्इ नाखेल पात हए ।
उत्तर१) १० लाल मिर्चा ,२) २ हरि टिमाटर  ,३) १ आलु ,४) १ बडो कदुवा
﻿उत्तर१) ६ पेरी-पेरी छिंया  ,२) ३ सन्तर ,३) १ लाल सेब ,४) १ डन्ठुर लागो भओ अण्ड
उत्तर१)   ५ गुलाब,२)   १ वैगनी माला,३)   चमेली की फुला,४)    फुलाबाली डलर्इया
उत्तर१)   ५ गुलाब,२)   १ वैगनी माला,३)   चमेली की फुला,४)    फुलाबाली डलर्इया
उत्तर१)   ५ गुलाब,२)   १ वैगनी माला,३)   चमेली की फुला,४)    फुलाबाली डलर्इया
उत्तर:१) ५ गुलाब २)१बैगनी माल ३)चमेली की फुला ४)फुला बाली  निककर
उत्तर:१) ५ गुलाब २)१बैगनी माल ३)चमेली की फुला ४)फुला बाली  निककर
उत्तर१)   १ वुंदका बुदकिबाली लुंगी      २)   १ हरी डडिराबाली सांडी३)   १ चहुंँकान बालीबर्दि             ४)   १ सादा कारी रङगकी बनियम
उतर१)   १ वुंदका बुदकिबाली लुंगी      २)   १ हरी डडिराबाली साडी३)   १ चँहुकान बालीबर्दि             ४)   १ सादा कारी रङगकी बनियम
उत्तर१)३ चिमटन बाले गिंगटा    २)एक गुस्सैल स्किवड३)७ झीगां   ४)२ बर्फ मे धरी भर्इ मछरि
उत्तर:१)३ चिमटन बाले गिंगटा   ,२)एक गुस्सैल स्किवड ,३)७ झीगां   , ४)२ बर्फ मे धरी भर्इ मछरि
﻿ ﻿उत्तर:१) १ बडो भारीबर्तन ,२) १ कठ्ठाक चम्मचा ,३)  माचि स की एकडब्बा ,४)  १ पानी की बोतल
बन्टी के तमान तितुली स‌ँग खेलन अच्छाे लागत हए ।
अउर चिरैयाँ सँग फिर ।
बाके कागत की नर्इयाँ बनान फिर अच्छाे लागत हए ।
﻿   बाके रेता कि किला बनान मजा लागत हए ।
﻿  बन्टी जब खेल के घरे पुगत हए बक अर्इया काहत हए हात -मुँहुँ धाेले । पर बाे  ना मानत है ।
" माेके सामन अच्छाे ना लागत हए !"
कहिकेे किकियात हए ।
एक रात बाे सपनानी  किरा अउर गजब किटाणु रेता कि किला के घेर लर्इ हँए  अउर बामे लफडा     करन डटे हए ।
﻿   किटाणु बन्टी कि पच्छु लाग जात हएँ । बाे अपनी ज्यान बचान ताँहि भाजत हए अउर किकियात        हए," बचाबाै.... बचाबाै !"
तबही सामन राजा बबली कहुँ से हुना अा जात हए ।    "बन्टी घबडेयाबै मत"राजा काहत हए ।    "गजब किटाणु उपर लडन कहिदे!
"सामन राजा अपनी पुफना सिपैया से काहत हए।
पुफना सिपैया तुरन्त गजब किटाणु केे भजा देत हए ।
अाजकाल बन्टी के हँदान मए मजा लगत हए ।  बाे दाँत सफा करत हए अउर मिस –मिस के हँदात हए ।
सबेरेको राम राम !
चल अब उठजा ।
मए ना उठन चाहत हओ  । मोके हगन ना जान  हए ।
मए  दाँत नाए माजन चाहत।मए हँदान नाए चाहत । मए नास्तामे  इडली नाए खान चाहत।
मए स्कुल नाँए  जान चाहत।
आज ता तिर कक्षाके चिडियाखाना घुमन जाए रहें हएँ ।
मोके सहतके सँग इडली अच्छी लागत हए । मए स्कुल जान चाँहत हओँ । मोके हँदात पेती गान अच्छो लागत हए । मए नयाँ बुरुससे दाँत माजन चाँहत हओँ  ।
अरे..अरे..जल्दी हटओ मोके हगनियामे जान हए । मए आन लागो रकेट बनके..डगरसे भाजओ !
मिर अग्गु मत आबओ !
एक जमानेमे लकड्बग्घाऔर खरहा सङ्गी सङ्गी  रहै । लकड्बग्घा बडो मेहनतीकिसान रहै और सबेरे से उठ्के खेतमे काम करन चलो जाए करत रहै।
खरहा सुकबार (अल्छि)रहै, दिन लिकरे जमोहात उठतोऔर तनक तनकाएके अपन ताही खानु ढूडन जैइतो ।
अक्सर खरहा लकड्बग्घाकीबखारी मैइसे अनाज लिकारके खाए करत रहै, फिर बाके खेतमे जाएके बिना काम  करे काम करो हानी नाटक  करतो । बा काम करन छोड्के आगीमे अनाजके बिज भूजके खाए करत रहै ।
भून्टा तोरन बेरा खरहाजो रहो, अपन सङ्गी के भराने  भून्टा चुराएके अपन घर लईचलोगौ ।
लकड्बग्घा खरहा से कहीसङ्गी मिर भून्टा चुरगय । खरहा अपन चोरी लुकान ताही पडोसिक बदी दैइदै, और कही पडोसी काम त करत ना है, भूखन मरत है, बेही चुराइ हुइ है।
लकड्बग्घा चुट्टा पताना लगाय पाइ, और चिन्तित रहय  चुट्टा पकडन ताही , फिर बाके दिमागमे एक तरकिब आई चुट्टा पकडनकि, लकड्बग्घा रुखन मैइसे चेप लिकारके गून्द और लिसो बनाएके पुरो खेतमे डारदैइ, ताकी चुट्टा चुरान आबए त बहेमे चेहट जाए।
चुरान कि लब्ब लागो भौअखरहा रात के फिर अपन सङ्गी लकड्बग्घा के बाग मे भुन्टा चुरान गौअ । चुरान से पहिलेखरहा आसपास देखि, और मनै मन कही कोइ ना देखत है ।
रातमे खरहा बागमे डरोभौअ गून्द ना देख पाइ और चुरान घुसगौअ । घुसतए बा गून्दमे चेहट गौअ । डरके मारे खरहामद्दत के ताही चिल्लान लागो ।
गुलु सुनके लकड्बग्घाचुट्टा पकडन दौर पडो,गून्दमे चेहटो खरहा के देखके बाके होश हवास उड्गए , चुट्टा और कोइ नाए बहेक सङ्गी खरहा लिकरो ।
चुट्टा और कोइ नाए अपनोसङ्गी खरहा पता पाएके लकड्बग्घा सङ्गी से नाराज हिय्के अपनी डगर पकडी, खरहा शरम के मारे दुसरी डगर पकडी, आज उनकी लम्बी दोस्तिकी अन्तिम दिन रहय  ।
तराइ के एक गाउ मे अन्जली अपने अइया –आइ), दौव्वा –दाउ), दादि, दादो,एक भैइया और दुइ ललो सङ्ग बसत –रहात)  है ।गाउ बारे याद करत है एक चौमासेके जौन चौमासेमे मे बहुतगर्मी और सुक्खा –सुखा) पडो रहे, सुखाके मारे नदिया मे बहुत कम पानी रहिगौअ रहै।
एक बइयर ( महिला) कही देखौ जा सालको मेहे (पानी) बघनियालइगइ , दुसरो लोग बडबडानो (बरबरानो) बघनिया काहे गुस्सा है, काहे मेह (बर्षा) लइगइ ?
अन्जली अपनी सङ्गन / गुन्ज उशा से सल्लाह करी जङ्गल मे जाएके बाघनिया से पुन्छ्नकि बाघनिया काहे बर्षा (मेह) लइगइ.
दोनो सङ्गन खेतय खेत दौर के नदिया पार करके जङ्गल मे घुशगइ.
बनमे चिरैया और बन्दरा बासन डटे रहै, और रुखा  के बिचसे आओभौअ उजियारो (सुरज उर्फ सुर्य के किरण्) उन्के लत्ता मे चित्मित्यारो छाप बनो हानीदिख्बात रहै ।  किरा करमोला बासै और सुखे घास और पत्तामे सरफर सरफर नेगै, सुकेपत्ता और घासकी बास गुम्सो हानी घामो लग्वामै.
अचानकसे उनके अग्गु शेरा दिखानो, और उनसे पुछी , लौडियो जङ्गल मे काहे आए हौ उशा जवाफ मे फुस्फुसानी बाघनिया से पुन्छन कि बा काहेगुस्सा है, और मेह के काहे लईगइ , अन्जली थपके कही बाघनिया  काहे गुस्सा है ?
सेरा बिती बात बात सुनाइ, एक बखत नदिया के ढाए तक पुरो जङ्गल रहे और जन्हा तक नजर पुगए हुन्वा तक रुखा दिखातरहै , जङ्गल मे बहुत बघटा रहै.
उशा अपन दादो कि बताइ बात याद करके कही, हा मिरदादो फिर कहाँत रहै कि बे दिनन बघटा कबहु नदिया ना फान्दत रहै.
बन्दरा  कही लेअहौजे बिज लईजाओ गाउमे बोएदियो, रुखाजमअङ्गेउशा कही जेही रुखा जङ्गल हुइजयहए.
अन्जली हा मे हा मिलाएके कही जङ्गल मेह लौटाबएगो ।
अन्जली कही हम सब एकय छत (बादर्) के तरे रहात है । सुर्यसेआनबारो घामो और बदरी से आन बारो मेह, जा आदमी जा बघटा करके ना देखत है सबके ताही होत है.
गुन्जकी बातकी समर्थनमे उशा कही और हम सब बहे एकय हावासे सान्स लेत है ।
उशा कही रुखा और जङ्गल नाश होत हय तौ बघटाके फिर नुकशानपहुन्चत है, बद्लामे हमरुअओ नुकशान होतहै । हम बहुत नुकशान करडारे है ।अन्जली कही हा रुखा बन सब जरुरी है, आव्बओ रुखा लगामय, और पहेली हानी जैसी कि तैसी करदेय ।
मेह आओ, और जोड्से बरसो ।
समुन्दरमे कुछ अनोखे मछरी तैर रहे हएँ ।वे साधारण मछरी हानी लगत हएँ ।विनहीहानी व्यवहारओ करत हएँ । पर, वे धातु और फोम, लत्ता और प्लास्टिकसे बने हएँ ।
प्वा व् व् व्                प्वा व् व् व्व् व् प
रोबो ट्युना  दुसरी ट्युना मछरीहानी बेढन तेज और दुरतक तैरत हए  ।पर बो पानीके भितर काम करनबालो सिपाहीअओ हए ।बो समुन्दरमे तस्कर और समुन्दरके डाँकुनकी पिछा करत हए ।
शि र र र र र र र र र र र र र र           शि र र र र र र र र र   शि र र र र र र र र र र र
सोफी एक नरम रोबोट हए । बाकी गलौवा और पुँछ हए ।जा समुन्दरकी राहानबारे जीव और बनस्पतिकी भिडियो बनात हए ।मछरी जाके देखके नाडरात हए । और बहेक सँग तैरत हएँ ।
जेलीफिस रोबोट जेलसे बनो होत हए ।जा अपनी नरम झिँझर, पतरो पंजासे मछरीनके पकडत हए ।जाके कोइ ना देखपात हए । पर, जा तैरत राहत हए ।
रोबोट ईल कि शरीर लम्मो, कारो और आँखी लाल होत हए ।सायद कोइदिन जा समुन्दरम रहे पाबए ।और हुँवा टुटी नली और मसिनके बनाए पाबए ।
अक्टोबाँट एक छोटे अष्टभुजा हानी दिखात हए ।कोइदिन जा समुन्दरमे हराएभए आदमिनकी ढुँरन पाबइगो ।छोटे छोटे नैया पानीमे रहे किटाणुनके मार पाबइगो ।
कोइदिन जा अनौखे मछरी बहुत दुरतक और                   बहुत गहिराइतक तैरलेमङ्गे ।        जे समुन्दरके तर डुके भए राज बतामङ्गे ।
बोट एक कम्प्युटर प्रोग्राम या छोटी मसिन हए ।बो मसिन हल्के कामके घरी घरी कर सकत हए ।            रोबो ट्युना                                                सोफी
जेलीफिस रोबोट                                                                                रोबोट ईल           अक्टोबट
सोनु हदाएके सुरमाहो रङ्गकि कुरता पैधी ।मोनु और रिना सुरमाहो रङ्गकि मोचा पैधी।
अरे आज ता हम सबए एकएहानी रङ्ग पैधे हएँ। चलओ चलओ और रङ्ग देखएँ।
जे देखओ दादिकि लाल लाल मिरचा, कहु छुइ मत लिओ !
बो देखओ भोलु काट रहो हए सुथरे सुथरे बैगनी भटा!
रानी दिदिक ठीन घमोहानि पेरे परे नेबू  हएँ  !
रङ्ग देखन त बेढ़म अच्छो लागत हाए अइसीय रङ्गिन चिज खाँन !का हम गुलाबी गोला खाम एँ ?
कि खामएँ मलाइबारी सेति कुल्फी ?
चट्पटो हरो जलजिरा फिर पि सकत  हएँ
किता खाम एँ भुन्ड़े खजुर ?
पर सबसे मिठे  हएँ रामुके  बिहिँ...
बाहेरसे हरे , और  भितरसे गुलाबी, बामे सेतो नुन  और लाल लाल मिरचा !
सबेरे सबेरे चरहा ढुँढत , चिरैयाँ  उड़ रहिँ अकासमे , अब बताबओ कौनक टोठन मे हए किरा ?
रङ्गि बिरङ्गि तितुलि उड रहि, मड़रात बड़ि सुथरि दिखात, कुइ नयाँ तितुलि ढुढए ता, जौंन एकए रङ्ग कि हए ।
झुँड़क झुड़ हसमुख पतङ्गिया उड़ रहिँ झुमतए बे खुशी खुशी घुम रहिँ पर एक उन मइसे हए अलग दिखात थोरि आपनौ ढुढएता
बडे और छोटे चौँखुटे जे , जहे हानि तमान हएँ, एक मे थोरि फरक हए, कहाँ लुको हए पता लगामएँ ता ?
हरे पत्तन के झाँक के देखओ !
जा पुरानो बुढो सो पेड़के देखओ ता । एक रङ्ग कि छिँटा पडो भओ एक हँगा के  ढुढएँ ता
बादर घैना हवाईजहाज उड रहे , और लम्बे लम्बे निशानी छोड रहे पर एक कुछ फरक हए बाकि  गोल गोल पुँछ हए
चहचहात चिरैँया तार मे हइँ बैँठि देखओ ता कितनो बढिया से हए अइँठि पर एक चिरैंया चुप हए बैठि कौनसि हए मौन बरत  धरे
सेते सेते बादर चमकत हएँ, निली निली आकासमे । पर बिन मैसे एक बरसन चाँहत बिना और कि परबाह करे
एक लम्बोसो दिन बितो अभे और शुरु हुइगइ रात चौराहे कि सबए बत्ति बुति गइ एक हए सुरज हानि पजरत
उजियारो मे सोत हए चमगादर , अब रात के हए जा जगत , का तुम ढुड पए हओ बाके , जो रातौके उल्टा पडि हए
अन्तरिक्ष मे तमान गरहा हएँ, बे जागाराम रहत हएँ , बिन मैसे एक बडो निरालो हए , बाके दुढओँ जौनके आसपास घेरा हए
ताराके अच्छो ना लगत रहए । बाके रेल फिर कितना धिरेसे चलरहो जैसो लगत रहए । तारा मोकोघेनसे बाहेर देखि । ऊँची खिड्कीमैसे उजियारी दिखातरहए । एक यात्री कही ‘तुम घरमैसे भाजके ता ना आए हओ ?’रेलकी डिब्बामे सब सोनके ताहीँ तयार होत रहएँ । ‘ना, नाए’ तारा कही । सबेरे तारा मीनापुर स्टेशनमे रेलमैसे उतरी ।
बा गंगा नदियाकी घाटमे पुग्के एक भरिभओ नैयामै चढीगओ । नैयामे बैठे तमान आदमी सोची ‘इकल्लो यात्रा करनबारो जा लौरिया होइ सकत हए ?’ तारा जब नदिया उखरी तव एक आदमी पुछिँ ‘ललो तुम का घरसे भाजके आओ हओ ?’
तारा एक बनमे पुगी । बा क्यामरा निकारी । एक सौजा (हिरन) बाके अइसे देखि की मानौ पुछ रहो हए कि बा हियाँ का करत रहए । तारा झटपट बाकी फोँटु खैँच लै । तारा कही, ‘प्यारे सौजा मए घरे आइगओ हओ । मेरी पुर्खा लोग जहे गाँवमे राहात रहएँ ।’
जब दिन डुबो तओ  तारा एक झोलुङ्गे पुल करन डटो रहए । झोलुङ्गे पुल थोरी थोरी हालत रहए । पर, पुलके पार का हुइहए कहिके ताराकी होटमे मुस्कान दिखात रहए ।
पुल पार पुग्के तारा नक्सा निकारी और अग्गु जान ताहीँ डगर पक्का करी ।बा आँखी बन्द करके लम्बी साँस लइ । बनके पेँडकी बास  इतनो अच्छो हए की  !
तारा आगी पजारी और कुछ खाइ । और बादरमे देखत लेट गइ । और तारा बाके देखत झिलमिल झिलमिल चिल्कएँ । कल बा पैदल नेङ्गन खतम कर्के अपनी गाँव जानताहीँ बसमे चढैगी । हुँवा बाकी आजो–आजी (परदादो–परदादी) राहात हएँ । पर, आज तारा प्रकाश, अच्छी फोटोग्राफर, सिर्फ ताराकी छाँहीमे सोबइगी और घरकि सपना देखइगी ।
प्रिय पाठक,का तुम कभु ताराके गिने हओ ?
तुम कितका ताराके गिन पाबइगे ?गिनके दिखाबओ !अगर तुमए बनमे रात बितानपरए तओ, तुमरठिन का चिज राहबइगो तओ अच्छो होबइगो ?महिनाकी कौन्छी दिनमे तारा जद्धी साफ दिखाइ देमङ्गे ?
और काहे ?
#6FrameStoryChallenge:  A Carnival of ArtThe illustrations in this book were created as part of the #6FrameStoryChallenge, an online campaign run by Pratham Books to build a rich bank of illustrations for StoryWeaver.
The essence of the #6FrameStoryChallenge was to tell a good story using just 6 illustrations.
The campaign inspired nearly 70 illustrators to donate their time and skills to India’s first open-source story-publishing platform for children.
What started out as an experimental campaign soon blossomed into a carnival of art, birthing nearly 500 new illustrations.These wordless narratives cut across language barriers, opening up a world of possibilities, encouraging StoryWeaver’s growing community to dream up multiple stories around these images.
The #6FrameStoryChallenge is a powerful reminder of the need for collaboration, to get closer to our mission: “A Book in Every Child’s Hand.”
मेरी एक सङ्गिन हए । बो मिर घरमे रहत हए ।
जब मए खुशी होत हओँ, बहु खुशी होत हए ।
जब मए रोत हओँ, तओ बहु रोत हए ।
पर बक अबाज नाए आत !
बो सिसा मे बन्द हए ।
"बाहेर आ !
मए कहतए रहत हओँ, आपन खेलए!"
तौहु बो नाए आत।
दुखी हुइके मए सोन चलो जात ।
तओ बो सिसा से बाहेर आत हए - मेरे सपनो मे !
और हम बेढ़म खेलत हएँ ।
हम खेलत , कुदत , और हल्ला करत हएँ ।
जब मए बासे बतकात हओँ, बहु मोसे बतकात हए ।
सबेरो होत बो फिर सिसा मे लुक जात हए ।
पर मए दुखि ना होत, हम फिर सपनो मे खेलत हएँ ।
समीरा की जन्मदिन रहए । अर्इया बाके तार्हीहलुवा बनान बाली रहए तबही सुजी खतम रहए ।“समीरालल्ला जा जल्दी दौरके थोरीकिना सुजी लिया’’, अइया रुपैयादैइके, गल्लीमे कुनेठोकी दुकान दिखाइ खानु खातए कही ।
“मूचक के फिरसंग लैजा।’’ समीरा अउर मूचक तुरनतै आधो किलो सुजी लेनके निकर पडे ।    फगुनाहटेको बढीयादिन रहए । समीरा गात जानडटी रहए, “ला-ला….’’ अउर मूचक फिर “हेउओ-हेंउओ’’ ।
बे कुनैठो तक पुगे रहँए की समीरा के एक तितुली दिखार्इदइ । हारे कितनो सुथरी “हाए !
चलएँ जाकेपकडएँ’’, समीरा मसकी अउर मूचक की सँग बक पच्चु दौरपडी ।
तितुली जाएके बैठी एक बाहरामासी फुलामे पर ठिकएसमीरा बक पकडन ताहीँ हाँथ उठार्इ तबही ठिक्कए उडीगर्इ । ओहो समीरा सोचमे पडीगर्इफिर बाके याद आर्इ तितुली के त पकडन नापडत हए । बिनके खुल्ला रहान पडओ ।
तभी ,डडीरा बाली भुरी रंग की बिलैया बक जहुनेसे दाैडि । मुचक   हेंउओ-हेंउओ करत बक पच्छु दाैडपडाे । मुचक  के पच्छु हाँफतै समीरा दाैडपडी । भुरी  बिलैया     एक दिबाल फाँदक हराइ गइ । मुचक अउर समीरा रूक गए,एक -दुसरे के देखी अउर हँसन लागे ।
तबही समीरा के चाँदनीक एक जला दिखार्इदइ । ओहोइकदम रातकी तारा कता अइया जा फुला देखके कितनो खुर्शी होइगी समखतए समीरा गजबएकनाचाँदनी फूला तोरलर्इ ।
मूचक फूलाके सुँघी अउर अपन मुँहु अउरी घेनघुमाएलरर्इ बाके जिनसे जदधी मनको समान मिलिगओ रहए !
ए मूचक कहाँ चल्दओ समीरा पुँछी तओ बाकी जवाफ मिलोहेउओ हेंउओ ।मूचक के एक हड्डा मिलीगओ रहए । बो सान से उठाएकेसमीरा के दिवार्इ ।है न सुथरी
अब बे दाेनाे सिमरा कि बडो रुखा तक पुग्गए रहएँबाके उपर गजब सुवा अउर घुरघुचीया िचलकत  रहँए । रुखा कि तारे धर्ती तमान गाढो लालरङ्ग से फूलासे जइसी की सिथरी बनी हए । समीरा जा देखके इतनो खुशी भर्इकी अपनीझुगली फुला  से भरन लागी।
हाथमे गजबएकना फुला समाहरे बा मूचक के दिखानके ताहीउपर देखीत इकबरी समख अर्इ मै कहाँ हओं बा दहिना देखी फिर दिबरा देखी अग्गु देखी फिरपिच्छु । सबकुछ अनजानाेसाे रहए । बात चकीगर्इ रहए । समीरा बैठके रोन लागी मोके घरे जान हए ।मोके अइया जउनही जान हए । मूचक भुँकतए अग्गु पच्छु जातए बाके मनबान के ताहीँ मेहनत करन डटो रहए । पर समीरा सम्खी ना पाइ अउर रोतए रही ।
फिरके मूचक बाकी झुगली खैइची अउर कही हेंउओं हेंउओं जक मतलब आ आखिरमे समीरा उपर देखी अउर आँखी पोँछत दुनु नेंगपडेए । समीरा सुशकतए अउरफुला गिरातए ।
मूचक अग्गु अउर समीरा बाकी पच्छु । कभु दहिनाकभु दिबरा एक गल्ली से दुसरी । थुर देर मे बे घर पुग्गए । अइया द्बावरोमे ठाडीघबडयानी,  बिनकी असरा देखात रहए । कहाँ चलोगओ रहए समीरा बाह लल्ला की रुअओधो मुहु देखके पुछी ।
फिर समीरा अइया के बताइ कि मै कैसे हराइगओ रहओ अउर मूचक बाके कइसे घरेलाई । बधाई मूचक अइया कही अउर बाके एक बडभारी बिस्कुट दई । मूचकअपनी हड्डा त पहीले से बगीयामे लुकाएदइ रहए ।
अब सूजी नारहए !
तौ समीरा की अइयामाड बनाएहए । समीराके माड गजबए मंनसे लागत हए । अउर मूचक के फिर मजा आइगई सब्जी केबा अपनी हड्डाके सँग कटोरा भर माड फिर खाबाइगो !
वाह !
दोनो हाथमे लड्डु ।
जा एक मोटो राजा हए ।
जा मोटोसो राजाको पतरोस कुत्ता हए । मोटो राजा और पतरो कुत्ता घुमन गए।
कुत्ता एक  चिरैयाँ देखि । और कुत्ता चिरैयाँ पिछु भाजो ।
फिर राजा कुत्ताके पिछु दौरो ।
बे भाजत रहे ।बे तमान दिन तक भाजत रहे ।
राजा कुत्ताके पकड़ लइ ।
अब, मोटोसो राजा पतरोसो हुइ गओ ।
अब, मोटोसो राजा पतरोसो हुइ गओ ।
सबेरे सबेरे चरहा ढुँढत , चिरैयाँ  उड़ रहिँ अकासमे , अब बताबओ कौनक टोठन मे हए किरा ?
रङ्गि बिरङ्गि तितुलि उड रहि, मड़रात बड़ि सुथरि दिखात, कुइ नयाँ तितुलि ढुढए ता, जौंन एकए रङ्ग कि हए ।
झुँड़क झुड़ हसमुख पतङ्गिया उड़ रहिँ झुमतए बे खुशी खुशी घुम रहिँ पर एक उन मइसे हए अलग दिखात थोरि आपनौ ढुढएता
बडे और छोटे चौँखुटे जे , जहे हानि तमान हएँ, एक मे थोरि फरक हए, कहाँ लुको हए पता लगामएँ ता ?
हरे पत्तन के झाँक के देखओ !
जा पुरानो बुढो सो पेड़के देखओ ता । एक रङ्ग कि छिँटा पडो भओ एक हँगा के  ढुढएँ ता
बादर घैना हवाईजहाज उड रहे , और लम्बे लम्बे निशानी छोड रहे पर एक कुछ फरक हए बाकि  गोल गोल पुँछ हए
चहचहात चिरैँया तार मे हइँ बैँठि देखओ ता कितनो बढिया से हए अइँठि पर एक चिरैंया चुप हए बैठि कौनसि हए मौन बरत  धरे
सेते सेते बादर चमकत हएँ, निली निली आकासमे । पर बिन मैसे एक बरसन चाँहत बिना और कि परबाह करे
एक लम्बोसो दिन बितो अभे और शुरु हुइगइ रात चौराहे कि सबए बत्ति बुति गइ एक हए सुरज हानि पजरत
उजियारो मे सोत हए चमगादर , अब रात के हए जा जगत , का तुम ढुड पए हओ बाके , जो रातौके उल्टा पडि हए
अन्तरिक्ष मे तमान गरहा हएँ, बे जागाराम रहत हएँ , बिन मैसे एक बडो निरालो हए , बाके दुढओँ जौनके आसपास घेरा हए
हिनाै नैयाँ हुनाै नैयाँ कहाँ हए तय ?
खटियक उपर नैयाँ ।सिथरीके तरे फिर नैयाँ ।
डब्बाके भितर नैयाँ ।मिर लल्लक मेडिक तरे नैयाँ ।
मिर तकियक तरे नैयाँ ।मिर झाेलके भितराै नैयाँ । उँहुँ उँहुँ ,तुम कहाँ  हराए गए हाै ?
मय सबय काेनेम ढुडाे ।मय सब किताबके भितर देखाे ।
मैंय कुर्सीक तर ढुडाे ।मय स्टुलके  तरे फिर ढुडाे ।पर तुम कहाँ चले गए हाै ?
बजारसे लाैटत पेती नानी कहि ,देखाै त जा का हए । माेके  फुलबागमे मिलाे  ?
जा त  उडत हए , कुदत फाँदत हए ।गाेलमाल  घुमत हए अाै जा झुलत फिर हए ।
अाेहाे नानी , तुम  कितनी अच्छी हाै ।याे याे तय त मेराे प्यार  ढुँढ निकाराे ।
याे याे ?
कित्ताे अच्छाे नाँव हए ।जा किताने अच्छाे खिनाैना हए ।मय जा से खेलन चाहत हाै ।माेके जासे खेलके  बहुत मजा अाइ ।
हाँसत हाँसत मस्ती करत  ,नानी मेर प्याराे खिलाैनासे खेलत रही । पुरी दिन ,
" मयंँ तोके नाए उठाए पात हौं सानू, " ऐया कहत हए।" तए बेढब बडि हए!"
" अभए तए स्कुल अकेलो नाए जाएपए हए," दौवा कहत हए।" तए बहुत छोटी हए!"
" छोटीक सिथरिमे तए नाए सोए पएहए सानू," दादो कहत हएं।" तए बहुत बडी हए!"
" तए छोटीके उठाएके पार्कमे नाए लएजाए पाबैगोअभए तए बहुत छोटी हए!"
शानु छोटी के खिलात हए।बो बहुत खुसी हए।
पुरानी गुलाबी घंघरिया पैंधनके ताहीं बेढब बडी,पर डोसा बनान ताहीं बहुत छोटी।
दादो क पिठैंयां चढन तांहीं बहुत बडी?औ छोटीक गोदीमे उठान तांहिं बहुत छोटी?
सानू देखत हए । छोटी बिलैयाके उपर चढीहए।
ऐया हंसत कहि ," तए इतनो बडी हए कि बडी स्कुल जाएलेबए!"
दौवा कहि," तए इतनो छोटी हए कि मएं तोके कंधामे बैठाए लेमौं!"
" तएत इतनो बडि हए तए मोके सबेरे घुमान लैचलो जाए," दादो कहि!
तएत इतनो छोटी हए कि मोए तोके कहानी सुनान हए ," दादी कहि!
" तए सबए दिन जकेतांही सहि उमेर कि हुइहए ," खुसी होतए सबए जना मिले!
बन्टी के तमान तितुली स‌ँग खेलन अच्छाे लागत हए ।
अउर चिरैयाँ सँग फिर ।
बाके कागत की नर्इयाँ बनान फिर अच्छाे लागत हए ।
﻿   बाके रेता कि किला बनान मजा लागत हए ।
﻿  बन्टी जब खेल के घरे पुगत हए बक अर्इया काहत हए हात -मुँहुँ धाेले । पर बाे  ना मानत है ।
" माेके सामन अच्छाे ना लागत हए !"
कहिकेे किकियात हए ।
एक रात बाे सपनानी  किरा अउर गजब किटाणु रेता कि किला के घेर लर्इ हँए  अउर बामे लफडा     करन डटे हए ।
﻿   किटाणु बन्टी कि पच्छु लाग जात हएँ । बाे अपनी ज्यान बचान ताँहि भाजत हए अउर किकियात        हए," बचाबाै.... बचाबाै !"
तबही सामन राजा बबली कहुँ से हुना अा जात हए ।    "बन्टी घबडेयाबै मत"राजा काहत हए ।    "गजब किटाणु उपर लडन कहिदे!
"सामन राजा अपनी पुफना सिपैया से काहत हए।
पुफना सिपैया तुरन्त गजब किटाणु केे भजा देत हए ।
अाजकाल बन्टी के हँदान मए मजा लगत हए ।  बाे दाँत सफा करत हए अउर मिस –मिस के हँदात हए ।
अइया कि छुट्टिकि दिन रहए । बो एक किताब पढ़त रहए  । अनिलकि फिर छुट्टि रहए, बो कुछ करन चाहत रहए ..बो अइयासे कहि, "बो सुरमाहो बकसमे का हए, मोकेत बता।"अइया , मसकि, "पच्छु देख लिए ।"
अनिल एक कुडसिमे स्टुल धरके चढी गओ सुरमाहो बहसा उतारन । अइया बके ड़ाटत कहि, “ नाँए, अइसो मत करए, उपरके सबए बकसा आपनके उपर गिर जए हएँ ।
अनिलके बेढ़म दिक्क लगि । बो अपनि अइयासे बेढ़म दिक्काइ गओ।
अइया बाके फुलसान लागि और कहि, “चल बजारसे तिर ताहि कछु लैके आत हँए ।
अनिल बजारमे फिर बड दिक्कानोस रहए । बो एक सन्तरा घैना दिखाएके कहि, मोके बो बालो चाहों ।""नाए सब सन्तरा गिर जए हए !"
दुकन्दार कहि ।
अनिल बजारमे फिर बड दिक्कानोस रहए । बो एक सन्तरा घैना दिखाएके कहि, मोके बो बालो चाहों ।""नाए सब सन्तरा गिर जए हए !"
दुकन्दार कहि ।
"मोके बो बाली किताब चाहों !"
अनिल कहि ।दुकन्दार कहि, "नाए, बो बालि नाए, जा बालि लइ ले  ।
"मोके बो बालो लेन हए !"
अनिल समोसाकि ढेरसे समोसा झबटन लागो ।दुकन्दार दिक्काएके कहि, पकडए मत , नत मिर सबए समोसा तारे गिर जए हए ।"
"मोके बो बालो चाहों ।"अनिल जोड से तानि ।अब अनिल बेढ़म दिक्कानो रहए, और बाको मन त बिझक गओ ।"नाए भैलु, तोके मए जे सुथरे सुथरे फुलाके हाथ लगान ना देहओ !
जे मुरझाए जए हए  ।  फुला बारी कहि ।
अब ता अनिल छोटो बच्चन हानी जोड़ जोड़ से रोन लागो ।
अइया जोड़से मसकी, " मोके बो बालो चाहों !
बो कारो बालो ।"अनिल अचानक रोन बन्द कर दइ । " नाए, आइ बो बालो नाए !"
अनिल कही ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनकेढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
"जे भुरे बाले लेत हएँ!"
अनिल कहि । अनिल बडो दुलारसे पिल्लनके ढेरसे सबसे भुरो बालो लइ "मए तोसे बेढ़म दिक्क हओ आइ !
सबए पिल्ला गिराए देहओ ।"अइया हसन लागी  । अनिल फिर हसन लागो  । अब बो थोरी फिर गुस्सा ना हए ।
अस्कुल मय आज  मिर सुरुक दिन हए । अइया मिर हाथ पकडे हए  अउर मिर सँग नेंगन डटी हए । "मय अब बडो हुर्इ गव हँओ",मय काहत हँओ । "चलओ‍‍....चलओ!
"अइया मिर हाथ कसके पकडे रहए ।
अस्कुल ठउनी गजब बालका हए ।कुर्इ बस से आत हँए । कुर्इ कार से आत हँए ।कुर्इ रिक्शा से आत हँए । कुर्इ साइकिल से अउर कुर्इ ने‌ंगत आत हँए,मिर कत ।
हम फाटअस पुगए ।  अइया मिर हाथ छोडता हए ।  बो माेखो ठिन रुक गर्इ ।मोके भितर इक्कलो जान हए ।  मिर चारौ घेनी गजब से ना चिहने भए मुँहुँ हएँ ।
मय एक डेएग नेंगत ह‌ँओ ।  मय दुसरो डेएग अग्गु जात हँओ । मय पच्छु घुँमके देखत हँओ ।  जइसी मय अग्गु जात जात हँओ,अइया निक्ना निक्ना छोटी सी दिखात जात हए ।  का बो हराजाइगी ?मय दौरके बाक ठउनी जात हँओ ।  मोके ना लागत हए मय बडोओ हुइगओ हँओ । मय बाक हाथ पकडत हँओ अउर कहत हँओ,"मत जाबए!"
सबए भितर  घुसीगएँ हएँ ।  मय इक्कलो बाहिर  हँओ । मस्टरनी दीदी बाहिर आत हए ।बो मोके देखके मुस्क्रात हए । मय फिर मुस्क्रात हँओ ।अइय कहत हए,"रानी जब तए बाहिर अइगो मय हिनए मिँलंगो ।"मय बक सँग छोड देत हँओ । बो हाथ  हलात हए ।
मय दउरके भितर जात हँओ ।  अइया.
छुट्टी होइगी पर हुनए मिलइगी !
भीमा रामु धोबीको गदहा हए । सोए के जल्दी ना उठ पान बाकि मजबुरी हए । तबहिक मारे बाके रोज गारि सुनन मिलत हए ।
एक दिन कुरमा मैकि गैँया गौरी बासे पुँछि "तए काहे मुह लरकाएके बैठो हए ?"
भीमा कहि, "मए सोएके ना उठ पात, तए मोके उठाए देहए ?"
"ठिक हए ।" गौरी कहि । दुसरे दिन गौरी " माँ ..माँ.." बासत रही पर भीमा नाए जागो ।
साँझके भीमा घाटसे लउटो । मोती कुत्ता हुना पर आओ । "मोती मए सबेरे उठ नाए पात , मोके उठा देहए ?
""हाँ ..हाँ.." मोती हुँकरा भरि । दुसरो दिन मोती "भ्वाँ... भ्वाँ"  भुँकत रहो पर बो नाए उठो ।
बहे साँझके बो चीनु मुरगा से मिलो । "चीनु तिर आबाजसे ता सबए उठि जात हएँ, का तए मोके जगाए देहए?"
"ठिक हए , चीनु कहि । दुसरो दिन सबेरे "कुकुरी काँ कुकुरी काँ " करके चीनु बासत रहो ।पर भीमा के कोइ असर नाए पडो ।
फिर साँझ के भीमा कारो कौवा के काएँ काएँ करत देखि ।"भैया कौवा तए कल मोके सबेरे जगाए देहए?
""हाँ ..हाँ ।" बो कही । दुसरे दिन कालु " काएँ ..काएँ " करत रहो पर भीमा नाए जागो ।
अब ता भीमा निराश हुइ गओ ।दुसरे दिन सबेरे सबेरे एक मक्खी बाकि नाक मे जाएके बैठ रही ।"आ ..आ ..आक्छी !"
ऐसो होतए भीमा कि निध खुलि गइ ।
"अरे मए कैसे जगि गओ !"
"मए जगाओ" बाके मुडम बैठि मख्खी कहि ।"गौसए, मोके रोजए जगाए देहए?
"ठिक हए ।"अब भीमा खुशी भओ । जा जुक्ति काम लागो ।
एक दफ्फेर एक मुसो घरके भितर आओ ।सबसे अग्गु बो के दादी देखी । औ जोरसे चिल्लानी, मुसो १कुशन  सब तरे गिरीगए ।
लपक्कसे  झ्यालमे चढतय दउवा  पुछि , कहाँ  रु बोसे  झ्यालमैको पर्दा निकर गए ।आइया  जोरसे कहि , कहाँ , औ डरके मारे  मचियामे चढगइ ।थरीया लुटिया फरमे खररसे गिर गइ ।
मिथुन पहिभइ बिलैयासे कहि , पकड बोके ।बिलैया मुसोके देखि औ खटियाक तरे दबक गइ १ मिथुन चिल्लाइ , मुसो १  औ बो बिलैयाके संग भाजगओ ।
मएँ भजात हौँ जाके , आइया मिर बहादुरी देखके कहि ।बेहु बन्नि निकारी औ मुसोके इतय उतय ढुडन लागे ।तबहि दउवा चलाइ , मुसो तुमहर पिच्छु हए ।मुसो के देखके आइया बिछनाके तरे छुप गइ ।
दादी सोफासे तरे उतरी औ कहि मएँ जानत हौ का करन हए १फिर के दादी अखबारके मोडी औ बोके इतय उतय घसोरन लागि ।
बो मुसो तुमहर  दहिना घेना , दउवा खिडकि के उपर चढत चिल्लाइ ।दादी मुसोके देखि औ सिथरीके तरे लुक गइ । दउवा धिरेसे कहि अब का कराएँ रु
बो झ्यालके उपर औ तरे चढसकत हए । बो झ्यालसे तरे उतरए औ  हल्दि हल्दी उनके देखनसे पहिले सिथरीके तरे घुसगओ ।
घरके भितर मुसाे । एक संग सब चिल्लाए उठे ।हल्लासे छाेटी उठगइ । अाँखी घुसतय बाे अपनी दरीमे बैठ गइ ।अरे बुक सिरहानीमे का रहए ?
बो कि दुइ आँखी चार टाँग औ एक लम्बी पुछ रहए ।मुसो , खुशीके मारे ताली बजात छोटी कहि ।छोटी मुसोके देखी तबहि मुुसो भाजन लागो । छोटी बोके पच्छु लपकि ।
साेफामे कुदके झ्यालमे चढगइ ।मचियामे कुदतपेती सिरहानी मे कलाबजियाक खाता
पर्दाके बिचसे दाैडत पेति थरीयासे सिकलके धिरेसे माेखाेसे बाहेर ।
चार संगी अपनी अपनी खिलौनाकी दौड लगान ढुँर रहे हएँ ।
विनाकि ठिन एक हरो रङ्गकि कार हए ।     मिनाकि ठिन एक पेरी रङ्गकिअटो हए ।
सन्जुकि ठिन एक लाल बस हए ।मन्जुकि ठिन एक सुरमाहो रङ्कि ट्रक हए ।
लेओ तयार हुइजाओ, १,२,३  चलओ ...!लक्किअओ दोडमे आइगओ हए ।
देखओ देखओ !लक्की जे सबसे तेज भाज रहो हए । और लक्की जा दौड जितगओ ।
मिर भुन्टु (कहानि)                                                - पदम राना                                           मय कक्षा –८ को परिक्षा दई घरे वैठो हवं । परिक्षाको नतिजा नायआव हय नत मिर नावंके अग्गु कक्षा ९ अध्ययनरत लिखन मिलजैतो । पर मय आभागी अभय तकशैक्षिक योग्यता कक्षा आठ लिख रहो हवं । जा विश्वमे फैलो कोरोनाभाइरसके कारन सब लक डाउन हय । तही मारे सब स्कूल बन्द हयं । तमान कक्षा कि जैसी SEE, कक्षा १२ की परिक्षा तक नाय भव हय ।
मिर दौवा सदामान प्राकृतिक प्रेमी । जब मय कुछखिलान बारो मागत रहव तव कवही फूलाके पेंड कबही बांसको बने समान लय आतरहय । मोके ताहि प्लाष्टिकके खिलौना कबहु नाय लाई रहय । एक दिन मय पप्पी बारो गुणरा लान कहो तव मेरो दौवा लेवरोडर जातकोबिदेशी पिलिया (कुत्ताको बच्चा ) लैके आय गव । मय बापिलियाको नावं भुन्टु धरदौ । भुन्टु छोटीसी रहय मय गोदीमे लैके फिरात रहमव । कबहुमिर गोदीमे मूत देवय मय चुपानो लत्ता खोलके सफा करलेमव पर मिर भुन्टुके कबहु नाय झुकाव । भुन्टु मिर खिलौना नाय मिर सँगिन बनिगई रहय । सबेरे से सँझाले मेरी सँग रहिती।
पता नय मय जब भुन्टु कता छोटो होमंगो तव मिर दौवा माके कैसे  करके रखाई पर भुन्टु के  मिर ऐया डाँक्टरसे इलाज करबाएके मेलमेलके खानुखवाएके बेढब दुलारसे पालन डटी हय । डाँक्टरकी सल्लाह अनुसार बखत बखतमे सुई लगबात रहय । घरसे बाहिर निकरन नायदेत रहय । पर एक दिन हम संझाखिन खानु खाएके बैठी बैठ पाए रहयं । मिरभुन्टु उल्टी करी और मिर गोदि मे बैठगइ । मोके लागो मिरभुन्टु मोके कहत हुई हय कि “मोके अच्छो नायलागत हय” ।
मय समख लव ।                मिर भुन्टु के आज चोला नाय रमाए रहो हय । मयरातके दौवासे भुन्टु के इलाज करान कहो, तव दौवा कहि “जानवरन की अस्पताल रातके नाय खुली होत हयँ ।” मिर मनमे लागो आदमी केताहिं चौविसय घण्टा आपतकालीन सेवा मिलत हय अस्पतालमे । पर जानवरनके ताहिं आपतकालिन सेबा काहे नैया ?
का जानवरनको जिउ नैया ?
उन्हु के त पिरात हुई हय। ऐसे सवाल मेरे छोटे से मनमे आओ । पर जा देशमे मानव अधिकारको अवस्था उतनोअच्छो नैया तव पशु (जानवर) अधिकारकी वात करनो त रेतामे पानी डारो कता हय ।
रातभर मयं भुन्टुके अपन ठीन सुबाव । उठउठके साँप कता खिलात रहो रातभर । सवेरे भव तवइलाज करान ताहि जान सम्हरे रहयँ सव वजार बन्द रहय । भुन्टु के अस्पताल लैजानताहि कोई साधन नाय रहय । पुलिस कोइके घरसे वाहिर निकरन नाय देत रहयं ।                 मेरो छोटो सो मनमे फिर एक बात आई । जा कोरोना महामारीआदमी अपनय फैलाई हयं । प्रकृतिसे छेडखानी करत हयँ ।हजारौ साल चलन बारो इन्धन विलासी जीवनशैली के कारन कुछ सालमे निभटान डटे हयँ ।जानवरके खिलौना कता खिलात हयँ । लौकी तुरैया कता काटत हयँ जानबरनके ।ताल तलैया भाठके उँचे उँचे पक्की घर बनात हयँ ।
सायद जहे बदला प्रकृति आदमिनसे लेन डटी हय ।                 मेरे ठीन कोइ उपाय नाय रहय तव एक ददासे जुहारकेभुन्टुके मोटरसाइकलमे बैठाएके इलाज करबान लैचले गए । डाँक्टरदेखी और कहि – भगवान भरोसा हयजा PARVO रोग लागो हय वचन सम्भावना वहुत कम होत हय ।मयं भगवानसे हात जोरके विन्ति करो, अवकी खिना मिरभुन्टु के बचाएदे भगवान । डाँक्टरकी निराशाभरी बात सुनके मोके लागो कि मय बणो हुइके पशु चिकित्सक बनंगो । भुन्टु कता तमान अनवोला जानबरनको इलाज करके जासंसारमे लम्बी उमर जिन्दा रहन के ताहि आपतकालीन सेवा सहित अस्पताल खोलंगो ।
सायद मिर भुन्टुके रातय इलाज हुइजैती तव बचनको सम्भावना हुइतो । दुई दिन इलाज चली, दुई दिन पिछु मिर भुन्टु खक्क दिना कर के सदामानके ताहि आँखी मीचलई । मेरी भुन्टु मोके छोडके चली गई । माटीको खिलौना माटीमे मिलिगव ।                 मिर दौवा अपन बारीमे गढढा खोदके दफन करी दई । बहे गढढा उपर हम नेवुको पेंड लगाए दय हयं । अव भुन्टुकीमाटीसे जा पेंड के माद मिलैगो । नेवुको पेंड बणो होइगो तव पत्तासे हमके अक्सिजनमिलैगो और नेवुको फरासे हमके ताकत मिलैगी ।
ऐसी करके मिरभुन्टु से शुद्ध साँस लेन ताहि अक्सिजन मिल रहो हय और नेवुको फराखान मिलरहो हय । मिर भुन्टुकी भौतिक शरीर छोडके चलीगई पर बाको माटी आज हमर साँस और रगतमे हय हमर भुन्टु सदामानके ताहि हमर सँग हय ।                 मय बणो हुइके पशु चिकित्सक बनके मिर भुन्टु कताअकाल मौत नाय होन देमंगो आदमी कता पशु (जनावर) के अपनी पूरी उमर जिन्दा रहन ताहिजा दुनियाँ मे अपनो दशव नहां खियामंगो ।               मिर प्यारी भुन्टु   !
!
हरिणकाे बच्चा दाैडत हए ।
खरहासृ अग्गु ।
हाँथियासे अग्गु ।
बाे नालीमे कुद गओ ।
जबदा नाघिगअाे ।
अग्गु पत्थर पडाे रहए । पत्थरमे लडके बाे गिर पडाे ।
बाे राेन लागाे ।
बंदरा आइके टाँग सहरानलागाे , तहु पर बाे चुप्प नभओ ।
भालुवा ददा गाेदी लइ । तहु फिर बाे चुप्प नभअाे ।
आइयाआइ  । औ कहि पत्थरके मार दओ हाै ँ ।
हरिण कि बच्चा कहि । जाके मत माराै । बहु राेन लागाे । आइया हँस दइ । बहु हँसन लागाे ।
मोके प्यास लागी मए रातके उठो । मए पानी लेन जान ताँही अपनी चप्पल खटिया तरे ढुँढन लागो ।
ओहो मिर खटिया तरेता बघटा हए !
अब मएँ का करओँ ?
ऐया के बुलामओँ का?
कहुँ बघटा गुर्राबए ता नाएँ ?
फिर सोन लग जा मओ का?
पर मोके निध नाए लागत अब  ।
अचानक कुइ बत्ती पजारो । दुआरो मे ता ऐया ठाडी रहए  ।
" का भओ भैलु,?"
ऐया पुँछी " "मोके बुलान डटो रहए का? "
मए बघटा के खोँचन्गो हए । ऐया खटिया तरे देखत हए । और बाके खैँचके बाहेर निकारत हए ।
अरे !
कोइ बघटा उघटा नाए हए । !
जा ता मेरी कारी पेरी सुटर हए । जाकी बटन बघटा की आँखी हानी चमकत हए ।
मए ता उइसी डराइ  गओ !
ऐया मोके पानी पिबात हए ।
अब मए सोए जए हओँ । बनमे अब गौसक बघटा कि सपना जो देखन हए !
बघटाको जीवन  सहज ना हए  । हाँ बघटा सुथरो औ खुन्खार होत हए ।
पर बघटा बेढब बडाे  हाेत हए ।तबहीक मारे बाेके सिकार करन  मुस्किल हाेत हए ।
बिस दाओ सिकार करके एक दाओ पकड पात हए ।
जब बघटा बनमे घुमत हए । तओ  बँदरा खौ खौ  करके खाँसत हए । जैसो बुढो आदमी खाँसत हए ।
हाउँ हाउँ ।बनकुतीया डरके मारे कुत्ता हाँनि गर्रात हए ।
आउ !आउ !
आउ !चितर छोटीसि चिरैयाँ हानि बासत हए ।च!
चि!
चि!
बनमे बैठनबारे सबए बघटा आइ गओ कहिके जानजात हएँ।हाँउ ?
हाँउ ?
हाँउ ?अरे कहाँ गए सब ?
कोमाल मस्टनी कक्षा १ए के करके दिखान डटि हए । जा बुधबार की कक्षा मे करन बाले नाटक के ताँही हए ।
तक धिमि तर्इ !
अपन दीबरा हाथ के उपर उठामैं ।
ओ हो ।     गप्पु अंपनी दहिंन हाथ उठात हए । गप्पु नाचन् नाजानत हए ।
दैएदना दन घुम घुम !
कोनेकीचारौं घेन जोर से धुमौ ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
ओ हो !
गप्पुगजब धिरेसे दौडन डटी हए ।     गप्पुनाच ना पात हए ।
टप टपा टप टप !﻿     सबकुँदौ जल्दी जल्दी ।  ﻿
ओ हो !
गप्पुबैठ जात हए । गप्पु नाच ना पात हए ।
धिन धिनक धिन धिन !
दैहिनाटाङ्ग  भितर गिन !
ओ हो !
गप्पुअपन दैहिना टाङ्ग  बहिर निकरत हए । गप्पुनाच ना पात हए ।
सब जानर्इ हंसके बक घेना इशारा करत हएँ ।     गप्पुगलत जो करन डटी रहए ।     परकोमल मस्टरनी जानत रहए की का कर हए ।     बाबच्चनसे काहत है, ‘‘गप्पु कता करऔ!”
तक धिमि तर्इ !
कुर्इके हाथ तरे कुर्इ के हाथ उपर करऔं ।     देदना दन घुम घुम, सबए कोने मए जोड से अउर धिरेसेधुमौ ।     टपटपा टप टप !
जैसीमन होएवै उइसी कुदौ जल्दी जल्दी ।     धिनधिनक धिन धिन   कछुनासोचके मिलजाबौ !
गप्पु त नाच लेत हए ।     अउरतुम सबए अइसी कर लेत हओ ।
तुलसा कि मनमे एक दिन बनमे घुमन जान कि इच्छा  हए ।बाकी मास्टरनी उनके कक्षामे बघटा कि कहानी पढ़के सुनात हए ।   बाके बन और जनाबरन कि बारेमे सुनन बेढ़म अच्छो लागत हए ।
एक दिन बाकी जा इच्छा फिर पुरी हुइ गइ । विश्राम कक्कु जो बनको बडो कर्मचारी हए बो तुलसा और बक संगी के कान्हा राष्ट्रिय उधान मे आन निउतो दइ । तुलसा और बक संगिन के खुसी कि सिमए ना रही गइ । बे बनमे एक दिन और एक रात हुना रहमंगे ।
विधालयसे बन पहुचन बससे चार घण्टा लागत हए । जैसी तुलसा बस आसे उतरी कुइ बासे बड जोड़ से हात मिलाइ और बक बार सुमसुमाइ और कही "कान्हामे तोके स्वागत हए ।" बो ता विश्राम कक्कु हए ।
तुलसा और बक संगी रानी, मिठ्ठु और दिप्ती एक दुसरे से चिपक के ठाडे हए । "थोरी सुघओं ता हबामे सब घेना महकत हए ।" मिठ्ठु कही । " हबा कितनी सुथरी हए, अइसो लागत साबुन से हदबान डटे हए ।" रानी कही ।
साँझ होन लगी हए । विश्राम कक्कु और आरक्ष के कर्मचारी उनके बनके बारेम बतान लगे, जौनके देखन बे कल जामंगे । बे उनके जनाबर और चिरैयन कि रिकार्ड करो भओ अबाज सुनाइ । बाके सुनके बे अवाज चिनन डटे रहए ।
पिआउ!
पियाउ !
"जे मुल्ला हए !"उव!
उव !
"मोके पता हए, जा छोटिस हरनी हए !"कीईईई!
कीईईई!
"जा टिढा कि अवाज हए !
"दुसरे दिन तुलसा सबेरे पाचए बजे उठी गइ । थरथरात !
गजबए ठन्ड़ो रहए ।  सबै जनी लत्ता पैध लइ !
और सबए जनी बस मे चढी गए । "हिना चारओ घैना लम्बे लम्बे घास जमे हए ।" और घनो कोहरा मे लुक गए हए ।"रणभीर कक्कु उनके बताई । बो बिन के गाइड करत रहए ।तुलसा सफा हबा और जाडो  कि महसुस होन डटो रहए ।बो स्वाद टटको लागए, पुदिना हानी ।
"श ..श ."
रणभीर कक्कु कनफुसानो ।" हमर बस ठिना दुइ सेरा हए " सब जनै ध्यान लगाएके सुनिओं , बिन के लम्बे लम्बे घास से कुछ सर सर अवाज आइ । फिर जैसी दोनो सेरा बन मे दौरन लागे , तओ उनकी टांग से पत्तन कि चरचर अवाज आओ  ।
रणभीर कक्कु एक दाओ फिर कनफुसानो , " डगर कि दिबरा घैना साबर ठाडो हए । जा हरनी भुरी रङ्ग कि हए , और जाके बडे बडे दुइ सिंग हए, झखरन हानी ।" सबए जनी दिबरा घैना से आन बाली अवाज मे ध्यान लगात हए । हाऊउन्क..हाऊउन्क..साबर हुकरा भरतए भाज पडो । " जाकी अवाज ता गाडी कि भोपू हारन हानी हए ।" तुलसा चुटकी  बजात कही और सबए हसन लागे ।
धिरे धिरे और ठण्डी बढी गइ ।" हम लोग अब नदियाके  ढिगइ पुग गए हए । " रणभीर कक्कु कही ।तुलसा पानी कि कलकल अवाज सुनत हए , रुखा मैसे तमान चिरैयनकि अवाज आन डटी हए ।
फ़िय्युईई !
फ़िय्युईई !
"बो ता मिर भैया हानी सिटि बजाए रहो हए !
"रश्मि कहि ।"हा रश्मि, जा एक चिरैया कि अवाज हए जासे सारस कहत हए ।" रणभीर कक्कु बाके समझाइ ।                                              किईच ..किईच  ..                                               "जा कान फोरन हानी अवाज निकारन बाली जंगली मैना हए ।"
उपर से नरम नरम पत्ता गिरत हए । बदरा के छोटे छोटे बच्चा पत्ता गिरान डटे हए । तुलसा अपने उपर गिरि एक पत्ता उठाए लेत हए । बो बेढ़म ताजी और महकत हए , बनए हानी ।
बस उची डगर घैना बढत हए ।"जा बेल के पकड़ओ, देखओ कितनी पोढ़ी रसरी हानी हए  । और पत्ता ता मानओ रुवा हानी ।"सब जनै पालए पालो बो बेल के पकडत हए ।" जे माहुल बेल हए ," रणभीर कक्कु कही ।" जाकी पत्ता से छोटे छोटे दुना बनाओ जात हए ।
पिआऊ पिआऊ !!
"तुमहर दहिना घैना मुल्ला हए " रणभीर कक्कु चहुकके कही ।
"का बो नाचन डटो  हए ?"
तुलसा पुछी ।"हा" कक्कु कही ।" जाडो बेरी दुपहार के घामु मे जाके पखना हिरा हानी चमकत हए और बेढ़म सुथरे दिखात हए ।"सुथरे " तुलसा कही ।
अब सबए जनीके भुख लागन लागी । नास्ता करनके ताही बे एक शिबिर मे रुके , हुना विश्राम कक्कु अचानक एक सुथरो बात कही ।" हमर शिबिर के कुछ हथिया हिना पर हए " बो कही । अगर तुम बिन के प्रेम से सलोरैगे तओ बो खराब ना मानैगो । " जा सुनके सबए खुशी से चिल्लान लागे । फिर बे तारा नाव कि एक हथिनिया ठिना गए ।
गाइड बाकी हाथ तारा कि पेट मे धरी । व्हुम्प !
तुलसा बाकी निगाई कि अवाज सुनाइ देत हए । बो अपन हाथ से बाकि तागडी सी खलरी से छुत हए । तारा अपनी सुड से तुलसा कि हाथ पकडी बो कछु खान मागत हए ।      गिली सुड के अपन हाथ मे पकड के तुलसा मुस्कात हए ।लौटन बेरा हुइ गइ हए,  लुटत पेती एक अर्ना मिलि " अर्ना घास चरत हए, भैसा हानी बक शरीर कारी हए पर तरे सेतो हए । अइसो लागत हए कि मानओ अर्ना सेतो मोचा पैधे हए । रणभीर कक्कु कही ।अर्ना कि टांग मे मोचा !
सबए सोच के हसन लागे । तबही हबा के चिर देन बाली एक तेज और भारी अवाज सुनाइ दइ ।
आहुम !
गुर्रान बारी अवाज फिर आइ ।"बघटा हिना से बडो दुर हए " कक्कु कही ।" पर सायद बो तुमके देख लइ हए और सायद बो तुमके जहे बतान चाहत हए ।
खुशी हुइके बच्चा लोग बन से बिदाइ लइ । बे अब जानिगए हए कि जङ्गल के सीरफ आखी से इकल्लो नाए कि बाके कान नाक और उन्गरी से फिर देख सकत हए । और बे फिर कान्हा राष्ट्रीय उद्यान जान मरे जात हए ।
जा एक सच्ची कहानी हए  ।जनबरी २०१७ मे लास्ट विल्डरनेसफाउन्डेशनकान्हा को वन विभाग से मिलके २३ नेत्रहीन बच्चन के ताही एक शिबिर आयोजना करी रहए । जे बच्चा जबलपुरके एक अनन्या मानव साईं समिति के विधार्थी रहए ।जे बच्चन के जङ्गल घुमान लैगए जहापर बे अपनी कमाल की सम्बेदक क्षमता से जङ्गल कि आनन्द लई ।
द लास्ट विल्डरनेस फाउन्डेशन के बारे मेंदलास्ट विल्डरनेस फाउन्डेशन एक ग़ैर सरकारी संस्था हए,  जो गाँव और शहरी इलाका में काम करत हए । जा संस्था बच्चन के वन्य-जीवन और जिव-विविधता की जानकारी देतहए और बाके पर्यावरण और बाके संरक्षण के ताही  जागरुक बनानकी काम करत हए । और जानकारी के ताही जा वेबसाइट देख सकत हए ।www.thelastwilderness.org.
मालू अाज पहिलाे  चाेटी  चखना ﻿ ताेरन  बारीमे गअेा हाए ।मालू ताेरी लाल टीमाटर ,लम्बाे भट्टा अउर हरी–हरी  भिण्डी ।
दादी कही  धन्यबाद मालू  जा थाेरी एकना अालू  फिर  लिया ।
मालू सबै पेड मे देखि । अालु कहुँ न दिखाइ दइ ।
"दादी ,अालु अभए जमे ना हएँ कहिके मालू छुछी डलइया धरदर्इ ।"नाए मालू अालु  तमान जमे हएँ अक्ष्र्य से देख" दादी समझार्इ ।
मालू फिर गअेा बारि मे । पछु-पछु कालू नेङ पडाे ।﻿
﻿मालू अालू ढुँणत रहए, बक कानम सुनार्इ दर्इ । "भाै...........भाै"। "अाे हाे!
रुक- रुक कालू कहिके मालू दउर पाडेा ।"बारिके खरब मत करए।"मालू देखी कालू गड्ढा खाेदे रहए । खुदी मटिमे रहँए बडे-बडे अालू !
﻿"वाह ...!
कालू ढूँढ के  निकारी अालू "डलइया भरके मस्की मालू ।
एक बखत अइसो रहय सब जनावर सङ्गी सङ्गी होए करत रहै औरसङ्गैय रहे करत रहै । एक दिन बे अपनो राजा को चुनाव करन ताही कचहेरी करीं।
मुरगा राजा बनन चाहतरहै। औरसे मुरगा फरक है करके दिखान ताही  कचहेरिमेमुरगा झूठ बोलि, और कही मिर लाल चेन्च मे आगी है जाके मत छुइयो ।
कचहेरिमे आए भए जनावर मुरगाकी लाल चेन्च मे आगी है करकेबिस्वास करी । लाल चेन्चकी आगी जाडोमे काम लगेहय सोचके बे मुरगाके अपनो राजा बनाएदैईं।
एक दिन खूब मेह बरशो, लगातार् मेहके मारे पुरोजङ्गल पानी से भरगओ,सब चिज जूडे हिगए और खूबै ठण्डो (जाडो)  लागए ।
जाडोका मारे खरहा लुगलुगात अपन सङ्गिनसे पूच्छी आगी कहाँमिलएगि, आगी तापन पैतेत जा ठण्डोसे बचजैते ।
बन्दरा कही आगी त हमै मुरगाकी चेन्च से मिलएगि, बक चेन्चमे आगी है तही मारे त आपन बाके अपनो राजा बनाएहै ।
बन्दराकि बात मानके सबकी सहमती मे जनावरको राजा मुरगाझौनसे आगी लान लुखडियाके पठईं ।
लुखडिया मुरगाके हुना पुगो त मुरगा मस्त से सोन डटो रहय,लुखडिया सोची राजा सोए रहो है त ना जगामौ, जाकी चेन्चमैइसे आगी लईलौ त मेरो काम हिगौ।
मुरगाके चेन्च मैसे आगी लेन ताही ,लुखडिया सूखे खुइरा, डन्डा और पैरा बटोरके मुरगाके चेन्च झौन लईगओ, पर सूखे खुइरा और पैरामे आगी ना लागी ।
मुरगाकी चेन्चसे आगी ना पजरी त । लुखडिया मुरगा के जगाइऔर मुरगा से आगी मागी।
मुरगा कि झूट पकडी गैइ बाकी चेन्चमे आगी ना रहय त, लुखडियाके आगी कहाँसे देए।आगी ना दैपाइ ।
मुरगा कि झूटी कहाँनी जानके लुखडिया मुरगासे खूब गुस्साभौ, और सब जनावर के मुरगाकी झूटी कहाँनीबताएदैइ । मुरगा कि चेन्चमे आगी ना हय जानके, बा दिनसे मुरगा से कोइ जनावर ना डरात है। बहे दिनसे लुखडिया मुरगा और मुरगी केखात है ।
सोनु, मोनु और रीना निकरे ।बिनके देखि एक कारी बिलैया।
बो एक बडे मुसो के  तके रहे "अरे अरे देखओ  ता", सोनु चिल्लानो
रीना देखि कि एक छोटीसी चिटि बडो मुसो घाँइ   दओडत जात रहे ।
अचानक  एक बेढब बडी छाहीं बिनके उपर पडी।
एक बेड्हब बडी चिलहरिया नीचे उतरीलम्बिसी गालीमे नन्हहीसी चिटि,  छोटीसी  बिलैआ, बडो मुसो और  गजब बडी चिलरहिया
तीन चलाक बच्चा अब क करंगे?
बे छोटे छोटे हातनसे तालि बजाईंऔर चिलरहिया बडे बडे पख्मा फैलाकेउड़गइ।
रीना छोटीसीके एक पत्तामे  चढाइके एक मुडामे  छोडदै।हुआ बोके चिनी को दाना मिलो और बो बाके झटसे पिठ मे धरके घर घिन चलेगै।
मोटो मुसो जौरहे पड़ोभओ पकोड़ा खाई और गलीमे  घुसगओ । नन्ही बिलैया  म्यौ करी और अपनी पान्झा चाटन लागि ।
मोनु कटोरीमे बोके ताहीं  थोरीदूध लिआइ ।तीनओ बच्चा बोके संग खुबै खेलिँ ।
दूरके रुखामे बैठी चिलहरिया आँखी झिमकाइ और उड़गइ ।
हमके नानीक गाओंजानके अच्छो लागत हए ।
नानीकी बगीया मे एकबडो सो    आमकी रुखा हए ।बाकी उपर गाजब चिराइयाँआत हए ।
मोके आमकी रुखामेलुकन   गजब अच्छो लागत हए ।हीना कोर्इ मुकढुँडी ना पात हएँ ।
दउवा मोके कुइँया घेनी ढुँडत हए । अइया  सार की आस-पास ढुँडत हए ।पर मय कोर्इके नामिलत हओं ।
अरे, नए !नानी की कुत्ता मोके ढूँढ निकारत  हए ।
तओ मोके तरे जानए पडत हए ।   नानी मुके जोड से दबोच लेत हए ।
सुरमाही जिभ कारी जिभ
लम्बी जिभ तगडी जिभ
रुवा बाली जिभ चिपचिपी जिभ
खरखरी जिभ नरम जिभ
दुइ मुही जिभ फुरतिलो जिभ
भारी जिभ बार बाली जिभ
तुमर जिभ कैसी हए ?
आबओ जिभके बारेमे बत्कामए  ।﻿का तुम जानत हओ जिभ मांसपेसी से बनी हए और तमान खालकी काम करत हए?
तओ फिर जा थकत ना हए !ध्रुबीय भलुवा कि सुरमाही जिभ सुरजकी किरण के सोसके गरम रहत हए ।जिराफ कि जिभ कारी होत हए।बो अफ्रिकाकी घासकी मैदान कि कर्रो घामु से बचात हए पैगोलीन अपनी मन पडनिया दोहरौना  झबटन के ताही अपनी लम्बी जिभ प्रयोग करत हए ।
सालामेन्डर फुर्ति से अपनी तगडी जिभ बाहेर निकारके झिन्गुर और किरा के लपेट लेत हए ।कल्हंसा अपनी रोया बालो जिभ से घास पकड़ लेत हए और बाके नोचके चबाए जात हए ।मुड्का अपनी चिपचिपी लार और लचिली जिभ से मक्खीन के पकड़ लेत हए ।
बिलैया कि खरखरी जिभ बाके बार समारन मे मदत करत हए ।घामु पकड्न से कुत्ता अपनी जिभ बाहेर निकारके अपनाके  ठण्डो करत हए । जद्धि गर्मि होनेसे उन कि जिभ सुज जात हए ।साँप अपनी दुइ मुही जिभसे अपनी आस पास कि जिभ के सुघत हए ।
खिरखिन्डु कि जिभ बिजुलीसे तेज टिढनके उन के उडन से पहिले पकड़ लेत हए ।धरती को सबसे बडो जानबर ब्लु ह्वेल कि जिभ सबनसे भारी होत हए । जा उन नन्ही किटाणुन के पकड़नमे मदत करत हए । फलैमेंगो कि रोयाबारी जिभ, बाके मन पडनिया हरी सुरमाही झिंगा के छाटन मे बाके मदत करत हए ।
अस्कुल मय आज  मिर सुरुक दिन हए । अइया मिर हाथ पकडे हए  अउर मिर सँग नेंगन डटी हए । "मय अब बडो हुर्इ गव हँओ",मय काहत हँओ । "चलओ‍‍....चलओ!
"अइया मिर हाथ कसके पकडे रहए ।
अस्कुल ठउनी गजब बालका हए ।कुर्इ बस से आत हँए । कुर्इ कार से आत हँए ।कुर्इ रिक्शा से आत हँए । कुर्इ साइकिल से अउर कुर्इ ने‌ंगत आत हँए,मिर कत ।
हम फाटअस पुगए ।  अइया मिर हाथ छोडता हए ।  बो माेखो ठिन रुक गर्इ ।मोके भितर इक्कलो जान हए ।  मिर चारौ घेनी गजब से ना चिहने भए मुँहुँ हएँ ।
मय एक डेएग नेंगत ह‌ँओ ।  मय दुसरो डेएग अग्गु जात हँओ । मय पच्छु घुँमके देखत हँओ ।  जइसी मय अग्गु जात जात हँओ,अइया निक्ना निक्ना छोटी सी दिखात जात हए ।  का बो हराजाइगी ?मय दौरके बाक ठउनी जात हँओ ।  मोके ना लागत हए मय बडोओ हुइगओ हँओ । मय बाक हाथ पकडत हँओ अउर कहत हँओ,"मत जाबए!"
सबए भितर  घुसीगएँ हएँ ।  मय इक्कलो बाहिर  हँओ । मस्टरनी दीदी बाहिर आत हए ।बो मोके देखके मुस्क्रात हए । मय फिर मुस्क्रात हँओ ।अइय कहत हए,"रानी जब तए बाहिर अइगो मय हिनए मिँलंगो ।"मय बक सँग छोड देत हँओ । बो हाथ  हलात हए ।
मय दउरके भितर जात हँओ ।  अइया.
छुट्टी होइगी पर हुनए मिलइगी !
अइया रोज रात के मोके एक दासतान सुनात हए ।
एक दासतान हए जामे एक                      मुडका मस्कत हए ।﻿
दुसरी दासतान एक लम्बी डांण्ढी                    बालि राजा की बारे मे हए ।
कुर्इ दासतान मय उडन बालो            हाँतीया  होत हए ।
एक दासतान मय एक शेरा अउर बघटा सँग्गी सँग्गीहोत हएँ ।                  बघटा ए गडढा में गिर जात हए ।
वा गढढा से बाहिर कैसे अइगो?
चलाक शेरा बाघटा की ज्यानबचात हए ।जहे सब से सुथरि दासतान हए।दासतान खत्म होत-होत मिर नींद आ जात हए ।
