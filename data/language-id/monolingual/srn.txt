Sringeri Srinivas en dey no ben bun sref'srefi.No wan sma ben wani den switi lepi bana di a ben gro na tapu en pranasi
En famiri no ben wani den.En birtisma no ben wani den.En mati srefi no ben wani den.
Den wowojoman di ben kan seri den bana na farawe wowojo: den owktu no ben wani den.En kaw srefi no ben wani den!
"No-no, grantangi", alasma ben taigi en.
"Den bana switi fu tru ma un nyan tumsi furu keba.Un no man nyan moro, un bere furu!"
Poti Sringeri Srinivas!San a ben kan du now nanga den someni hipi-hipi bana?
A tek' a besroiti fu go suku yepi na a Buru Centrum ini Doddooru, wan bigi foto krosbey fu en dorpu.
Ne a gwe, en wagi furu nanga tumsi moi bana.Kwet'kweti a ben o feni wan sma drape di ben sa man taigi en san fu du.
Wan tu dey psa, dan Sringeri Srinivas doro baka, a ben sori so breyti.A  bigin fu kweki bana baka na tapu en pranasi.
Ma a no ben aksi no wan sma moro efu den ben sa wani den froktu.
En famiri a no ben aksi.En birtisma a no ben aksi.En mati a no ben aksi.
A no ben aksi den wowojoman  srefi di ben kan seri den bana na farawe wowojo.
Now alasma ati bigin bron.Pe a ben tyari ala den bana go so?
Wan dey, en birti Shivanna orga wan bun bigi pudya.
A pandit aksi en fu go teki 108 lepi bana fu gi leki wan ofrandi gi den gado.
Shivanna lon go na Srinivas.
"M'e begi pardon fu di tra dey mi taigi yu no, ma nownowde 108 lepi bana mi ab' fanowdu.
M'e begi fu yu yepi mi?"
Sringeri Srinivas prey nanga en kakumbe.
"Wel, pas-pas mi koti den bana, ma mek' mi go luku san mi kan du gi yu.
Yu kan bigin nanga yu pudja.
M'o doro, no span."
A pudya bigin.A heri dorpu kon fu luku.A pandit bigin singi.
Ne a momenti kon doro fu gi den gado na bana ofrandi .
A srefi moment dati Sringeri Srinivas kon insey nanga wan bigi saka.
A opo a saka, dan a puru 28 paki, dan a seti den lontu  a santa faya.
Ini wan paki ben domru moi ini wan banablad.
Tapu ala paki ben skrifi: "Hey kwaliteit Bana Halwa, S.S. Pranasi".
Nanga lespeki Sringeri Srinivas langa wan paki gi a pandit.
A taigi en: "Na ini wan paki yu abi 4 masi bana.
27 Paki de.
Sobun dya yu abi yu 108 lepi bana!"
Nanga opo mofu a pandit sidon luku en, a fergiti fu singi srefi.
Alasma tiri, te leki wan pkin bigin lafu.
Te f' keba a heri dorpu ben lafu, nak' anu.
Now un sabi san Sringeri Srinias e du nanga ala den bana di a e prani!
YU BEN SABI DISI?Sabiso abra bana.A wortu 'banana' komopo fu a Arabisch wortu san e bedoi 'finga'.
India na a prenspari kondre fu pe moro bana leki ala tra kondre na grontapu e komopo.
120 Difrenti sortu bana e gro dyaso.
Ini a 'National Research Centre on Bananas' na Trichy den abi 1120 difrenti sortu srefi!Bana abi furu 'mineraal' san e yepi yu edetonton fu kon krakti.
Yonguwan di e stuka e kon moro srapu, den wani du sani.
Furu swit' sani fu India e meki fu bana: so leki 'Banana Payasim' ini Kerala, 'Banana Rasayana' ini Karnataka, 'Banana Halwa', 'Rawa Kela-Gur Mithai'.
Yu sabi wan tu moro?
M'e aksi mi srefi efu na her grontapu wan tra mi de.
Di e luku a srefi leki mi.
Di e taki leki mi.
Di abi kroru tu, leki mi.
Wan suman di abi mi ay nanga mi yesi.
Di abi mi lafa tu.
Di kan du san mi man du.
Én di no man du san mi no man tu.
Mi luku alape fu feni wan tra mi.Mi go na big dyari, mi luku baka ala den bon.
Mi luku ala sey,na hey  èn ondro gron.
Na ibri den fesi.
Mi no ben man feni wan tra mi na no wan tra presi.
Wan enkri mi soso de na grontapu!Mi na spesrutu, ay dati tru!
Ma a no mi wawan,i n'e syi?Soso wan fu yu de tu!
Mi nen na Simo.
﻿Mi abi fo mati.
Den nen na Zizo, Lele, Sisa nanga Ayanda.
Mi mati Zizo lobi prey  bal.
Mi mati Lele lobi swen.
Mi mati Sisa lobi f' go kibri.
Mi mati Ayanda lobi leysi.
Mi?
Mi lob' fu du ala den sani di den lobi fu du.
M'e prey bal nanga Zizo.
M'e swen nanga Lele.
M'e prey suku kibri nanga Sisa.
Ey mati, taigi mi: san yu lobi f' du?
Kon prey bal nanga unu!
Kon swen nanga unu no!
Kon prey suku kibri nanga unu!
Kon no, kon leysi nanga unu!
Fati ben de wan umapkin di ben kan lon so hesi lek'  winti e blo, di ben lob' lafu,  `en ala dey a ben suku f'du san den bigisma ben taig' en fu du.
Tide den ben abi  'Sport Dey' na skoro.Fati ben prey bal, dan baka dati a ben tek' prati in' wan strey-lon, dri leysi.
Baka skoro a waka go na oso nanga en bun mati Hawa.Hawa taigi en "ey Fati, y'e lon tranga yere, saaaang!"
Di Fati doro oso en m'ma ben de in' a kukru.
"Odi Mama", a taigi en.
"Odi mi pkin", Fati m'ma piki en, "fa y' de?"
Fati taigi en: "un ben abi 'Sport Dey' na skoro.
Mi lon tranga!Mi faya, mi weri `en angri e kir' mi sref'srefi."
Mama lafu, a taki:"mi gudu-gudu Fati, sens' yu de yu ben ab' lonlon futu!M'o bori wan okrosupu, dyonsro un kan nyan".
Mama kanti pkin oli in' wan bigi patu, dan a pot' en tap' faya.Di a oli kon faya a poti ayun nanga knofroku, dan a drai den fu mek' den kon safu.Baka  dati a pot' pepre, tomati, pkinso watra nanga siksi pisi stofu kawmeti n' ini.
"Fati", Mama taki, "yep' mi drai a supu no?
""Iya Mama", Fati pik' en.
Fati drai a supu wan leysi."Hmmmm!
", a taki, "a supu dis' e smer' switiiiii!"
Fati drai a supu tu leysi.A taki: "hmmm, a supu dis'  e smer' switi kefarlik!"
Fati drai a supu dri leysi.
A taki: "boi, a supu disi smer' tumsi, tumsi switi!"
Fati drai luku go na en m'ma.Mama no ben luk' en.
A ben koti gruntu gi a supu.
Fati tek' wan pis' meti puru fu a patu, a nyan en.Fati tak' "Hmmmm...!"
Ete wan leysi Fati drai luku go n'en m'ma.En m'ma no ben luk' en.A ben sdon e kot' antruwa gi a supu.
Hesi-gaw Fati tek' ete wan pis' miti fu a patu dan a nyan en.Fati tak' "Hmmm... hmmm..."
Ete wan leysi Fati luku go na en m'ma.En m'ma no ben luk' en.A ben sdon kot' okro fu pot' in' a patu.
Kibrifasi Fati tek' ete wan pis' meti fu a patu, a nyan a dati owktu!"Hmmm...!"
Fati taki,  "Hmmm...
hmmm...!"
Baka wan syat' ten Mama kon na a faya nanga a gruntu, den antrua nanga okro.Fati ben knapu e hor' a bigi udu spun.
Mama luk' en so switi, a taigi en "tangi fu di yu yep' mi drai a supu Fati"Fati no ben sabi san f' taki.
Mama poti den gruntu, antruwa nanga okro in' a supu, dan a tek' a spun fu Fati anu.A bigin drai a supu.
Mama luku in' a patu.
A syi fa a supu ben kuku na tap' a faya."Wan...
tu.... dri...." Mama taki.
Mama syi dri pisi meti nomo, not' moro.Mama no tak' noti.Fati no tak' noti.
Di Mama prati a supu gi den fu nyan, Fati no kisi no wan pis' meti.
"Mama", Fati taki, "m'e begi pardon.
Mi no sa du en moro.
"Noiti moro a  du en so tru.Dis' ben de a keba f' en.
M'e aksi mi srefi efu na her grontapu wan tra mi de.
Di e luku a srefi leki mi.
Di e taki leki mi.
Di abi kroru tu, leki mi.
Wan suman di abi mi ay nanga mi yesi.
Di abi mi lafa tu.
Di kan du san mi man du.
Én di no man du san mi no man tu.
Mi luku alape fu feni wan tra mi.Mi go na big dyari, mi luku baka ala den bon.
Mi luku ala sey,na hey  èn ondro gron.
Na ibri den fesi.
Mi no ben man feni wan tra mi na no wan tra presi.
Wan enkri mi soso de na grontapu!Mi na spesrutu, ay dati tru!
Ma a no mi wawan,i n'e syi?Soso wan fu yu de tu!
M'e aksi mi srefi efu na her grontapu wan tra mi de.
Di e luku a srefi leki mi.
Di e taki leki mi.
Di abi kroru tu, leki mi.
Wan suman di abi mi ay nanga mi yesi.
Di abi mi lafa tu.
Di kan du san mi man du.
Én di no man du san mi no man tu.
Mi luku alape fu feni wan tra mi.Mi go na big dyari, mi luku baka ala den bon.
Mi luku ala sey,na hey  èn ondro gron.
Na ibri den fesi.
Mi no ben man feni wan tra mi na no wan tra presi.
Wan enkri mi soso de na grontapu!Mi na spesrutu, ay dati tru!
Ma a no mi wawan,i n'e syi?Soso wan fu yu de tu!
