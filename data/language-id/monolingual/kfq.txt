येडेन बान, डेडेन बान,आम व्हय टोडेन?
सोपा  लिंयेन बान,डो पलंगोइटानबी बान.
खोकान बान.
डो बोकोगा झग्गाइटानबी बान!
उसताइटान बान डो इंया  दप्तरेनबी बान.
उं... उं...आम व्हय टोडेन?
इंज सबई खुलीटालान घाटाके.हरेक पुस्तक  टुुलटेन डोके.
खुर्चीइटान डोके,डो इस्टूलकेबी  टुुलके डोके.
आम व्हय टोडेन?
डेटोगेन हांदळी  ओलेन माय हेन,“डोगे नी, इंयागेन बगीचान च्योज घाटायेन,” लांडाटे मांडीके.
“च्योटो मच्छोका आसूट सासा   लाक्केन डोगे डो  उज बी लाक्केन,   अरे, इनी डोगे नी, इखाट लाक्केन, डो   मस्त उजबी माराटिंयेबा!
हँ हँss... खुक्... खुक्…"
माय डो...   इंया मच्छो माय,आबा, इंया लाडागा यो यो आमेन घाटायेन!
“यो यो?
च्योटो  अच्छा जुमू!
डो हुंजूबी व्हय  खोबो मच्छोका   नाका इंजका  हुंजूूबा इंनीजगोन.
इंयेन इनी खोबो  मच्छो लागाटिवबा.”
हँ हँ हँ...   ही ही ही!
लांडा लांडाटे माय  ओलेन,  दिनभर इंया हुंजु﻿गामिनीटे   डिजका हुंजू सुबानजेन!
रोजोखिज्या फेजेर डायेन.
कावळा हेज्गाया डुबलीजेन सुबानकेन डान.
डिजेन च्युज डाये सुचाटीऊका बान लाक्के.
म्या बारी डाव डेमारे ईफारका काव कावके.
डिजेन हेज्याका आळसा हेन.
डेटोगेन का डिजेन पिहूगा मास्तोकाकुहू.. कुहू.. आयुमजेन.
थोडासा कावळागेन खुशी डायेन डो डेटोका बेरान खिज्योबी हेन.
इंज पिहूगा आक्कोम उखुके डो डिज सिसिरींज्जा इंयाटे बी मच्छो.
कावाळागेन पिहुगा हेवा लागटिंजेन.
इंज पिहूटे सिसिरींज च्योयेन इठूबान, कावाळा बिचार डाके.
हेवा डाडा पेक्षा पिहुकोनेन सिसिरींज इठूकेनमाच्छो.
कावळा पिहुके घाघाटा ओलेन.
पिहुगेन कावळा गा थोडासा शक हेन, पोनी कावाळा डिज्यागोन हेकळीटे मांडी लाक्केनडान.
”इंजके सिसीरींजइठूकोम बा?” कावाळा कोंबाराके.
पिहु हाव जिके पोनी म्या अट आंडाके की, फेजेर इठोज्ज्या.
कावाळा अट मान्य डाके.
दुसरा दिन फेजेरका बिड होना डान्ने.
कावाळा आलराम आंडाके.
आलाराम सादिटे का बिडजुबा, त्यारटे, डिज घाईघाईटे पिहु कोनेन ओलेन.
पीहूगा त्यारकेन का डान.
कावाळा हेन का डो इठू सुरुयेन.
घिळी घिळी मांडीटे बी कावाळाटे पिहु खिज्या कुहू ..कुहू .. आवाज ओडुका.
आखिरीटे पिहु चिडाटिंजेन.कावाळा के सिसीरींज इठू खारा बान घालके डो ओड्जेन.
कावाळा उदासोयेन डो ओलेन.
आथा काय दिन गुजाराटिंजेन.
म्या दिन बादळान ढग जामायेन, कोय धुंदी आरायेन डो डा गा थेंब बोच्योयेन.
कावाळा डुबलीजेन सुबानकेन डान.
लांकान डिजेन रांगो कथ्था पसराटींजकेन नाच्यो म्हारा डोयेन.
इंयेन सिसीरींज इठू हेडई डुका.
पोनी म्हारा गा टे नाच्यो च्योयेन बान इठू, कावाळा बिचार डाके.
“इंके नाच्यो  इठूकोम बा?” कावाळा म्हारा के कोंबाराके.
म्हारा हाव जिके डो हेज्याखिज्या नाच्यो घालके.
कावाळा गा नाच्यो  म्हरागेन पाटाटींज डुका.
म्हारा आथा नाच्योटे टीपीके.कावाळागेन जमाटींजडुका.
कावाळा खिळी खिळी चुकायेका लाक्के डान.
“आमागेन नाच्यो बान हेडईगूबा.
साळूबे येडेटे,” म्हारा खिज्योटे मांडीके.
कावाळागेन बेकार लागाटिंजेन.
आपनान सिसिरींज हेडई डुका, नाच्योबी हेडई डुका.
नका चिड्या खिज्यो सोबा उरा आरु इठू घेलटया बिचार हेन का डो चिड्याकोनेन ओलेन.
“आमागेन उरा आरुगा कला का बान.
ओडे येडेटे, चिड्या मांडीके.
उदासोयेन डो कावाळा उरान हेन.
डेटो का बेरान डिजेन उरागा थाळा उरूड्डा जागान चावली येरकेन डोयेन.
जल्दी का डिज हेकुगा किबलाकुके काव काव चले हाकोकेकु.
सबईकूटे श्याके.
मेटे कावळा गा मानेन बिचार हेन.
इंयेन सिसीरींज, नाच्यो हेडई बान होयेंगा पोनी इंज मानागा माच्छो व्हय.
घाटायेन ज्योंज्योंमा मिनी सबईकुगोन काठींजटे ज्योमेबा.इनी खाट पाना पिहु, म्हरा, चिड्या इंकू कोनेन बान्ने.
इंज किबलाकुके जिके शिवाय च्योलाकाबी ज्योज्योम बान.
इनी बिचार हेनका डो कावळागेन गर्व वाटाटिंजेन.
डिज खुसीटे काव काव सुरुके.“च्योज खास?
ब्या की च्योज?” काय कावाळाकू मांडीके.
कावळा लाज्योयेन.
कावळा येटो दिनापेक्षा खोबो सोबालायेन.
वापराटींये आपेगा कल्पनाशक्ती डो चित्रा रंगोय.आपेन होना खिज्या.
परिवारेन आले  उफुनकू.
इंज चिंकुगा टऊ  टऊटे थारडा.
डोडो होना  घिळीघिळी डिजकोनेन!इंज खाटकासे  डिज्याटे.
काय कायबेरान चिंकुगा ध्यान का बान थार,मेटे इंयेनका  उरागा रखवाली डाडा होना.
आले सबईका मांडी साथोन का डाडाबा.डेन कामायबी हेनका.
आले म्या जागान  हुंजू.
मायगा आरोमबी  साथोन ज्योज्योमबा.
चिंकू स्कुलेन  शेंडा डी बेरान इंज मायके मदत डायबा.पापडालियेन  कावळाकू सुबानजेन की केखडाबा.
टईंज चिंकू इंजके  इठूबा  च्युजकातोबी ओने इठुबा मांडी नाका !
इंज मच्छोका भू भू व्हय.मिनूके हिगरा  टिटिपी बान.
आम चिंकूगा गुई व्हय कि  च्योज ?मेटे इंयाबी आम  गुई डायेनका.
इटाका मांडी  लेखाय.डेन कृती टिपीके व्हय.आपेन येनेगा टुनी मांडी आरु पसन.
?इंयेन नाच्यो पसन.इंयेन उयार पसन.इंयेन दोराटे  उज पसन.इंयेन चित्रा  ओड पसन.
इंयेन सेकल शेशेंद्रा पसन..इंयेन लियेन पेळेज पसन.
"ठायका शिटा खिजा इमानदार" इफार  आबू  काय काय बेरान मांडीबा.
कारन  शिटा रोजोका मालकोगा बाजूटेका थारडा.शिटा आड्जेन नाईटो लांकान ओलेन माका डिज आठा हेजागा उरा घाटायबाका.
इन व्हय टुकटुक.
इंया परीवारखोबो खाटका व्हय.
बो डिकुके मिलाटिव.
इनी व्हय इंया बई डो इनी इंया बाटे.
नितू इंया डई डो मितू इंया बोकोजई व्हय.
अरे!
डोगे...
इंया बारखिंज माय डो आबा हेन.
इंया बईन आफई बोकोजईकू व्हय.
डिकून सबईकुके, इन आई मेंडा डो  डोगे...
इंया बाटेन उफुन  डईकू व्हय.
बारखिंज खाडबा डो बारखिंज काका.
डिकूगोन...
इंया काकीकू व्हय.
बारखिंज खाटमाय डो बारखिंज सानीका काकी, इनी डोगे...
इंया परिवारेन  मोनई सानीका कातळयाकूबी व्हय.
आले सबईकू मिलाटिंजटेन  खोबो मस्ती डाडाबा.
डोगे!
च्योटो खाटका व्हय इंया परीवार!
अरेच्चा!
बुजोनी थाळेन.
दिनभर हेज्यागा सानीका च्युट येखानेबा.भू S S   भू S S   भू S S  डाडाटे थारबा.
इंयेन हांदळी शेने खोबो पसन.
खास इंयेन इंया पुफूगोननी शेने खोबो मस्तो.
पुफू इंया टी उठायबा डिबेरान अच्छा लागाटीवबा.
डो डिज आराकेकी... डिबेरान आगरा का अच्छा लागाटीवबा.
आले च्योलाकाबी आलाबाला शेंद्रा बान.कोरान तालान का टेंगेनडा डो....
शिटा, मिनू, पुची, कावळा, शिंज, इनीसबईकुकेका ‘हाय, हॅलो’ मांडीबा.
पुफून कोरागा फुल रिरोम पसन व्हय.
डो इंयेनगोटा गोगला अच्छा लागाटीवबा.
खापेट, च्याफनी चेपट्टे,गोल.
पोनी सबईकुटे मस्तो थारडा बारीक गोटा.
पोनी डि येटोबारीक, की डि इंया खिसान आडूबाका.
पुफूगोन हांदळीटे हेन, कीइंया खिसा नेरानेरा चिज्योटे भेरटीवबा.
टईंज माय इंजके हेज्या टोपलाटे बेटनागा म्या शेंगा जिले.
दिलीप डई डिज्या जादूगादुकानाटे   म्या चिमटा जिले.
कुरकुरका बाना, शांतीटे टेंगेनाबेदला निर्मलाबई इनी स्टिकर जिले.
अंजुमकाकीडिज्या गोंडीगा डब्बाटे म्या गोंडी जिके.
उरान ओलेनाबादोन नाका इंज इंयागाखिसा रिकामाटेडेगा सबईका चिज्यो इंया पेवळी पेटीन डोयबा.
खिसान म्या डो गोटाघाटायेन,, टासो डी इंज पुफून जिकीबा.
इनी इंया उरा.
माय बाटे डो चिना इनकू भी येडेन का थारडा.
उरागेन सबईकूटे अच्छा खुर्ची इंयागा!
पोनी बुलूलियेन सुबान आठा अच्छा लगाटीवबा.
हाव की बान?
चिना इयांगा मेरागा गुई.डिज इस्कुलटे हाजेगा इंज कोरा डोडो लक्के.
डा गा शिवाय इंज सापा थारडा.
डी टॉमीखिज्या आंगुज बान होना इंयेन!
शु शु...घाघाल बाकी हं इंज उखोयेन.१.. २.. ३.. घाटायेन!
बगीच्याटे इनिखीज्या भातका साले की, बई कालमाबा.
इंयेन शिंया लियेन पेळेज हेडई.
उज हेडई.येडेगा सबई का कोरा मालूम व्हय.
बाजूगेन संजू थारडा.
च्योला का इंया  मज्या सासाबा.मेटे इंयेन आरमानटे खिज्यो हाजेबा.
घाले डी संजू के, कुलागा इनीज आई व्हय!आलेगेन धार पंजा थारडा.
कोय कोय बेगटो इंया गुईकू राटो आरमानटे  मस्तीवबा.पोनी इंज शांती टे उगुरा तालान कुबा.
च्युट मांडीबा.आपेन मालूम की च्युज आबुगा च्युट वापराटींजटे काय जानवारकू डो  चिड्याकू आबुके च्युजका तबी घाघालडा?ख़ुशी डायेन की शिटा च्युट एखाननेबा.
खिज्यो हेन की मिनू च्युट फुलाटीयेबा.
"आठा मिनू खिज्या सापा" इफार आबू मांडीबा.
मिनुकून डा पसन बान्ने पोनी डिज जाल्टे हेजके सापा डोयेज्ज्या.
फेजेर डायेन.नरम नरम घामू तालानआसपासोन पसाराटींजकेन.चिड्याकून चेव हेन.
म्या पाना लियेन हेज्यागाजुगा धोकान बोच्योटे म्या भाद्वा गिटीजकेन डान.चिड्याकूगा किलबिलटे डिज बीबिड्जेन.
“छी बई!
अच्छाटे गीटिज डाऊ बी बान!
दिनउजलायेन मेंटो च्योजागा येटो दंगा च्योजा डाडा होना?” भाद्वा कुरकुरके.
भाद्वा पालाटे बाहेरान हेन.
डेडेगा पंधरा-बीस नांगा इफार टांनाटींजके.
मेटे म्या खाटकाआंगुप जिके.
“रांगेजहेन!” भाद्वा मांडीके.डो आलाबालाटे ज्योज्योमा मिनीघाघाटालायेन.
शेंद्रा शेंद्रा डिज म्या ढेगान आट्काटिंजेन.“टुकडायेनडो बईऽऽ,इंया नांगा का                                टुकडायेनकाऽऽऽ!” भाद्वा मांडीके.
मेरान का चिड्या बई दाना रिरोम लाक्के डान.
“टुकडायेन?येटोसा नांगा टासो इफार का डाऊबा.
डेन आमेन सदाकाआलाबला.
च्युफार बरीका नांगा व्हय.
सोपा कामाय.टोनेगा बादोन टुनी आंडा होना डी मच्छोटे मालुमू बा,”चिड्या खु टे मांडीके.
“इंकेमदत डायेबा?” भाद्वा कोंबाराके.
“येटोफेजेर?
इंयेनबान बई टेमो.च्योटो कामाय डाडा होना!”इफार मांडीटे.
चिड्या भुर्कन आफिरेन.
भाद्वा डुंबूरकू, पोनी डिकून फुलागा ताजा डुंबूरकू गोगलाशेने होना डान.चतुर नीडिज्यागा मांडी आयुम घेलट्या  टेंगेनेडी टेंगेन डुका.
काफलीजकूखेडाकेकू, “येटो खाटका नांगा व्हय.
टुकाडायेनडेगा म्याडो, मेटे येटो डाडा बाकी...”बुंबलीजमांडीके, “च्युफार आमशानपनाबा!इफार सांभालाटींजटे शेंद्राये, आरांबो, आरांबोटेऽऽ....”
नाका माका भाद्वागेन जाम ओट लाज्जे.“ऊंऊंऊं!
जेका इंजके मदत डाडाबान.नाका इंयेन च्योलाका बी शेंद्रा बान हेडईगू,” डिज जाम जाम मांडीके.
जागलीमहाराज  हेज्यागाझालीगा झुला सा लाक्के डान.“अरेज्जा!
भाद्वाबई, फेजेर फेजेरजामबा च्योजा ओटा?” डिज कोंबाराके.“इंयागा म्या नांगा टुकडायेन जा!कासू खोबो लाक्के च्योज का डायेनी!”भाद्वा मांडीके.
“डायकी!
पोनीयेटो डागाटे नांगाटे                                            आमागा आदी नांगा च्युफारटे                                                घाटाये?
इंयेन इलार का नांगा लेलाखा                                               हेडई,” डा मिठाज मांडीके.भाद्वा मांडीके, “मेटे आम इंयागोन लेखाय.मांडेये: म्या... येई... तेवीस... अठ्ठावन... ब्याण्णव...म्या शेडी पंधरा... म्या शेडी.... माय!
इनी डोगे घाटायेन!म्या शेडी सडोतीस!”
जागलीमहाराज इटान हेन.
हेज्यागा जाळीगा दोराटे डिज भाद्वा गाम्या शेडी सदोतीसवा नांगा टोलके.“नाका अच्छा लागाटीव लाक्के से?”डिज कोंबाराके.भाद्वा मुचू मुचूटे लांडाके.
“अच्छा डायेन होन डागा डई, आम खाटायेन डी.
बान टासो इंयागा च्योजका खारा बान डान,” भाद्वा मांडीके जागलीमहाराज मांडीके, “नाका शेने.
आथा टुंगान का धडपाटीव बाकी.
बाय बायऽऽऽ!” भाद्वा खुसीटे मांडीके, “बाय बायऽऽ!”
डोगे हं!
इंज इनी  कोरान उफुन व्हय.
डुगू लाक्केन व्हय  से?
डाखुरी-जेवना, डाखुरी-जेवना.आले शांतीटेन  लेंगेरटे चेलके.
मच्छो मांडी याडोयेन.
थायेका झट्टटो शेने होना टासो नांगान  चाको आंडाकी.
अलग जानवारकू  खिज्या आले आवाज ओडे बान.
आलेगा सुकिंज  मांडी व्हय.
म्या सुकिंज मांडीके,“इंगान हाजे येडेन ज्योज्योम मिनी व्हय.”
दुसरा सुकिंज मांडीके,“धोका!
डिंगान शेने बाकी.”
आपेखिज्या इंयेन  डी केक डो सबईका लेवंडी मिनी मच्छो व्हय.
डोडोबा इंयागा  ताकद?इंज सानीका डुगूबा  सच्चो, पोनी खोबो ताकदवान व्हय.
किवाळ बंदोकेन बी माका शेंद्राबा.इंज सानीका फटीटेबी माका शेने सकताबा.
भरोसा बान सुबान पोनी, बुलूमेन आले  शेकडो गुईकू खुशीटे थारडा.
बो, काय ओने शब्द इठूबा.सानीका - खाट  आरांबो - खाट्टे  ठेंगना - उचा बारीक्को- लठ्ठ केठीन - नरम बडबड्या् - शांतलिंयागा शब्द विरुद्ध अर्थगा व्हय.उदा.
'चिटी सानीका व्हय.
हेत्ती खाटका व्हय.
काय जोडीगा शब्द वाक्यगेन च्युफार उपयोग डायेबा?खोबो कामाय कोरो घेलटया "चाटी खिज्या कामाय" इफार मांडेज्जा.
सई सई रांगोगा काफ्लीज आफिर लाक्केन बादळान.
चुरीटे च्या नुनूबा च्युफारटे पेवळी पेवळी रुकू.
इंयेन डोयेन बशीन सुबानजेन राटा राटा काकू.
निला डेड्डा भूभूगोन  चिंडू हुंजू बा च्युफार.
शिंदूर बदक राटा कमल राटा राटा कमल.
फुलकेन जांबू जांबू येने लियेन नाच्योबा निला किळा.
केंडे केंडे मिनू मेंव  शिंदूर टुपी इनी डोगे.
गुलाबी उरानउखूकेन जे  पुची मामा केंडे धून.
कोल्ल्या डुगूबा राटा केंडे  उफुन मोच्या जांबू जांबू.
अभ्यास डाडाबा थोडा थोडा  निला निला टोटोर.
केंडे जांबू बाकरा शेंद्रायेबा नावा राटा राटा.
निला खिज्यो मांगर  लांडाबा मस्तोटे खाट्टेका.
केंडे निला बिंज केक ज्योमेबा मटामटा
राटा पेवळी कोंबा ओलेबा च्युफार पटापट
केंडे पेवळी कुला इनिजा नेराकाढंगो
मेट साम्मान नाच्योबा इंयागा रांगो रांगो.
शृंगेरी श्रीनिवास डी दिन खोबो खाराब ओलेन.डिकुका गा केळेगा बगीचान इनी लेवंडीलेवंडी, बिलीकेन केळे के टी बी आंडानजेका बी त्यार बान डान.
ना उराकूके,ना मेराकूके,ना गुईकूके.
कोरा ताला हाटीगा बेपारी साडुका.
पोनी डिज्यागा गईकू बी चाबू आंडा  डुका!
सबईकूका मांडी लाक्के डान, “बाबा रे आमाकेळे खोबो लेवंडी बा, खोबो डो अच्छाका.
पोनी नाका येटो ज्योवेन की नाका बांगो.”
बिचारीशृंगेरी श्रीनिवास!केळेगा येटो मस्तो पिकोहेन!
नाका डाये टासो च्योज?
मेटे डिज ठेहराटींजके की, मेरागादोड्डोेरु थोडासा खाटका गावेन शेंडा डो.
डेडेगा खिटी केंद्रगा शेनेबा डो मदत सासाबा.
डेडेगाजेकाकोनेन मच्छोका उपाय व्हयेंगा येने लियेन, इफार मानेन बिचार डाके, हेज्यागा साजाकेळे साटे ओलेन.
8
थोडासादिनेन आबुगा श्रीनिवास ख़ुसीटे उरान हिराकेन.
डो डाबोलटेन केळेगा बागीचान कामाय लाज्जे.
पोनी इनी बेरान, “केळे होना की च्योज?” इफार डिज जेकाबी कोंबारा डुका.
जेकेकाबी बान.
ना उरागेन का,  ना मेराकुके,  ना गुईकुके.
लांका लांका केळे किकीजी मिंकूके बीबान.
डोडिज्या गईकुके बी बान.सबईकून का हालचाल लागाटिंजेन,येटो सबईका केळे टुंगानशेंडा?
म्या दिन मेरागा शिवण्णी कोनेन खाट           कापूजा डान.
निवडेन१०८ बिलीकेन केळेगा लागटीवबा       इफान भडजी घालके.
शिवण्णाशृंगेरी श्रीनिवासकोनेन साळूबजे.
डिजके साबटे डाटे मांडीके, "आमागा केळे बान होना डान, इफारबी मांडीके खारा,पोनी नाका इंयेन१०८ बिलीकेन केळे होना!
डोगे टोडेका.
च्योज का डाये बा?”
शृंगेरी बिचारेनबोच्योयेन कई डिज मांडीके, “अं ... सच्चो टासो केळे गोट्टे डायनव्हय, पोनी डोगेबा च्योज डायेबा?आपे पुजा नी सुरुये.
इंज हेन का.”      17
इंगान पुजा सुरुके.
डी डोडो सारा गाव हेन.भडजीबुवा मंत्र मांडी सुरुके.
नाका केळेगा निवद टिटीपी टेमो हेन.
डेटोगेनका शृंगेरी श्रीनिवास खाट का झोरा साटे हेन.
हेज्यागाझोराटेन सांभालाटींजटेन डिज २७ पुळी ओटके डो होम चालुकेन डान.
डेडेन डी साम्मान डोके.हारेक पुळी केळेगा पालान अच्छाटे गुंडीकेन डान.
21
हारेक पुळीओलकेन डान- मच्छो केळेगा हलवा –एम.एस.
फ्रामस’   शृंगेरी श्रीनिवासन पुळी भडजीन आदाराटे जिके.
“हारेकपुळीन उफुन केळेगा घाळा व्हय.
इफारटेन डो २७ पुळी म्हणजे १०८ केळे.”
भडजी येटो चकराटिंजेन की साम्मागामंत्र का रिरींजेन एकदम का शांती पसराटिंजेन.
डेटोगेन का म्या सानीका टाराई मुचूमुचूटे लांडा लायेन.
मेटे च्योज, आरांबो आरांबोटे सबईकूगावागा टाली              रुरुटे लांडालायेन..
नाका हेन कि च्योयेन आपेगा ध्यानेन, केळे बगीचागा सबई लेवंडी लेवंडी केळेगा शृंगेरी श्रीनिवास च्योज च्युफारडा माका डी?
आपेन येने मालूम व्हय की च्योज?
"राष्ट्रीय केळी संशोधन केंद्रा गेन" केळेगा ११२० जाटो विकास डाके व्हय.केळे गा खनिज दिमागा क्षमता बाडाटिंयेगेन मदत डाये बा.
डेमारेन कातळ्याकू हुशार डो हरेक मेनेन आरीबा.भारतगेन केळेटे खोबो पदार्थ आरुबा.
केळेगेन पायसम, कर्नाटकगेन केळे गा रस्सो आरुबा.
डे शिवाय केळेगा हलवा डो मिठाई आरुबा.
आपेन आथा घोनोज चिज्यो आरु मालूम  की च्योज?
घोतळीगा कोंटे साळूब लाक्केन डान,
क्वालीगा साम्मान.
हेत्तीगाबी साम्मान.
डिज गाडा उजके.
टेळई ढिपी उजके.
डो मैदानेन गोटा बोच्योयेन डान, डिज टोकोडटे सोडजेन!
डिज जाम लायेन.
सारा नांगालियेन आरामबोटे टी इखाटके पोनी डिज कायोम डा डुका.
बानाडई टुलटे साये.
पोनी डिज कायोम डा डूका.
बई हेन.
मांडीके, “डोगे मुंडाके गोटाके.”
घोतळीगा कोंटे मांडीके,   “मुमडा बाकी गोटाके.
नईटो डिजबी जामबा.
बई लांडाके.
कोंटेबी लांडा लायेन."
म्या डाव मालू मायच्योगा उरान ओलेन.
डिज्यागोन डिज्यागा शिटा कालू डान.मायगा उरा डान डोंगोरेन.
डेडेन ओलेन डो डिजेन डोयन, कि माय जरासा हिगराकेन माय मेना, “मालू, ओलेन थोडासा दिन, च्यूफान का नेराका आवाज हाजे लाक्केन बगीचाटेन!
उरागा दोरजा बांडोय हां.”
डेटोगेन का मालू हेज्यागा दुर्बींज उथाय, तपासोगा कामुगा  बोच्यो झोरा सावेन डो झटकन बगीचा कोंटे ओलेन.डेडेगा शिंज झाळी झुडूप डो वेली डिज  आयिनटेका बारीकोटे डोडोलायेन.
अचानका, डीजेन कोपारागा म्या शिंजेन डुंबूरकूगा  खाटका पोळ्या डोयन.
डिज लगीज का माय कोनेन ओलेन डो मेना.
“माय–माय, डी...शिंजेन घोनेज का डूंबुर कू गुंगुं लाक्केन.”“अरे मालू, ईपीखिज्या हजार डुंबूर कू बी आयुमके बी,मका इंया आयुमके ﻿ओंगो खाटका आवाज.” डिफान बान  हाजे.
“माय मेना,” डी चूचरीमिंकूगा की भूतोकुगा आवाज नी बान?”
मालू की बान म्या लांबा लाकडी टीन सावेन डोआठा बगीचा कोनेन ओलेन साटोन कालू बी डान.
झारा तालटे कालू डेडेन का गोल गोल घुं घुं घुं इफार आवाज ओडे लाज्जेन.
मालू डिज्यागा लियेन खावला टींजेन “कालू इफिट मॅटखिज्या च्योजा ओटा लाक्केन?
झारा खराबजू बा!”डो लियेन कालू हेज्यागा च्युट आठा खाट्टे-खाट्टेकायेखानके डो डबलटे डेडेन का डिज गोल-गोलईखाट लाज्जेन.
मालू साळूपटे का कालू कोनेन ओलेन डो डिज कोलेटे डोके.
डी झारान डीजेन खापेटखापेट पंजागा मुळी डोयन.
डी मुळी बाना नांगागा डान.मालू मांडीके, “शाब्बास कालू, आम घाटाकेनेज बाना.”
कालू मालू साळूपटेका                         माय कोनेन ओलेन.
मालू मांडीके, “चोर बान, डाकू बान भूतो बान, बाकी हिगरा.”
“बागीचान बाना हाजेबा,  डुंबूरकू डो जांबू ज्योज्योम!”
टईंज इंयागा इस्कुलागा पईला दिन!
माय इंयागा टी उठाटे साकोम लाक्केन.
“माय डो, नाका इंज खाटजेन व्हय हं.” इंज मांडीके.“ आरागे इंयागा टी, इंजके एकला का शेंद्रा डाव!” माय इंयागा टी आथा खाट्टेका उठाके.
इस्कुलागा येडेन  कातळ्याकुगा खोबो गेर्दी व्हय.
जेका एसटी टेन  हाजे लाक्के जेका कारटे हाजे लाक्केन.
कायकू याटोटेन  कायकू सेकलटे.
इंयागा खिज्या शेंद्राटे हाज्ज्या कातळ्याकू भी टीकखायकू.
आले नाका इस्कुलागा दोरजान आदिरेन.माय इंयागा टी  आरागे लाक्केन.
तालान इंयागेन  एकलाका शेने होना.इंयागा आसपासोन च्योटोका ओने चहेरा डुगू लाक्केन.
इंज म्या पाउल साम्मान टुलके.
मेटे दुसरा.
टऊ आंगुरटे डोगे  बा, कई माय सानीका सानीका आरुटे चेलके.
डिज ठायका बान  डुगू  कि च्योज?
इंज मायकोनेन साळूबटे शेनेबा.
नाका इंयागेन इंज  खोबो खाटजेन इफार लागाटींज डुका डिज्यागा टी उठायबा.
डो मांडीके,  “आम इंजके आराटे शेने बाकी.”
नाका सबईका  कातळ्याकू तालान ओलेन.
बाल्लान इंज एकला  का व्हय.बाई बाल्लान  हाजेबा डो इंया कोने डोटे लांडाबा.
इंज भी  लांडाबा  माय मांडीबा, “आम इस्कूल आरायेन कि बाल्लान हाजे  बा से, डेटो बेरानइंज येडेन का  थारडा, अच्छा.” इंज डिज्यागा टी  आराके, डिज इंज कोंटे डोटे  टी आराके.
इंज साळूबटे तालान शेनेबा.इस्कूल आरायेन की माय आथा येडेन का डुगूबा!
इंज व्हय टिमी.
इंनीज व्हय.
इंया गुई पिल्लू.
पिल्लूके चिचडाटिंज इंयेन खोबो पसन व्हय.
इंज डिजके घालके, “इंज आमागाटे मच्छोका व्हय.पिल्लूगेन डी ठायका अच्छा बान लागाटीव."
इंज मांडीके, “इनी डोगे इंयागा मू.”  “भू!” पिल्लू मांडीके,  येनेगा मतलब डिजेन बी मू व्हय.
इंज मांडीके, “इनी डोगे इयांगा लुतूर.” “भू!” पिल्लू मांडीके,  येनेगा मतलब डिजेन बी लुतूर व्हय.
इंज मांडीके, “इंयागेन डोगे मेट व्हय.”  “भू!” पिल्लू मांडीके,  येनेगा मतलब डिजेन  बी मेट व्हय.
इंज मांडीके, “डोगे इंयागेन नांंगाटे नाच्यो हेडई.”  “भू, भू, भू, भू!” पिल्लू मांडीके,  येनेगा मतलब डिजेन  नांगा व्हय.
इंज मांडीके, “इंजके डोगेज इंंयेन लान टाका व्हय.”  “भू!” पिल्लू मांडीके,  येनेगा मतलब डिजेन  बी लान व्हय.
इंज मांडीके, “इंज बिचार डायबा.”  “भू!” पिल्लू मांडीके,  येनेगा मतलब डिजेन  ज्यादा अच्छा बिचार डाडा हेडई.
इंज मांडीके, “इंज बिचार डायबा.”  “भू!” पिल्लू मांडीके, येनेगा मतलब डिजेन  च्युट टाका डो इंयेन बान.
पोनी इंयागेन  पिल्लू खोबो खोबो अच्छा लागाटिवबा.डिजेन बी इंज खोबो खोबो अच्छा लागाटिवबा.
लिंया चित्रान इनी मांडी घाटाय:मेट     टी     मू      नांगा     लान    लुतूर
आले इफार व्हय!
आलेगोन गुईबा?
इंयागा नांगा खोबो मजबूत व्हय.
येनेगा वजाटे इंज खोबो खाट्टेका साळूब्बा.
डो इंयागा टी!
वा ss च्योज मस्तोका आसूट व्हय!
इंयेन चित्र ओल  खोबो मच्छो व्हय.
इनी इंयागा टी गा कमाल व्हय.
इंज आमागा चित्र ओडे की च्योज?
मेटेका इंज आमके डोकोमबा.
चिड्याकू च्योटो मच्छो शिरींज मांडीबा व्हय!
इनी इंज इंया लुतूरटे आयुमे बा.
माय शिरा होंदार लाक्केन होयेंगा!
डेगा सुकिंज इंया मुगेन हाजे लाक्केन.
अरे बापरे!
धांडई च्योटो कडको व्हय.पोनी इंया टिळींज बी काम बान.
इनिनी खोबो लेवंडी व्हय.
इंया लान घाल्ले.
इंयागेन शिशिरींज हेडई.शिरींज मांडीबा?
माय मेंडा इंया  गला अच्छा व्हय.म्हणजे आवाजगलाटे ओड्डा की च्योज?
"आंगुज डायेन कई सोनू की बान सई रंगोगा आंगीउरीबेन.
मोनू डो रीना माका आकाशी रंगोगा मोच्या उरीके."
अरे, आबू सबईकुका म्या खिज्या रंगोगा आंगी उरीवेन!
बो, आबून आठा काय रांगो डुगू बा की च्योज डोगेबा!
इनी व्हय मायेगा राटा राटा मिरच्या.
डिके टी बाकी आंडा!
इनीज भोलू, घट्टो जांबू रंगोगा येंगान गेगेडलक्केन डान.
रानीबाई कोनेन पेवळी रंगोगा लिंबू व्हय.
रंगो डोडोगेन मजा हाजेबा का.
रंगोगामिनी ज्योज्योमगा टासो आठा मजा.
आबू गुलाबी-गुलाबी बर्फगोला  ज्योज्योमबा की च्योज?
च्योयन चक्को मलई कांडी ज्योज्योंबा?
डायेन आबूगेन चारकामिनी, निला जलजीरा नुनू हेडईबा.
नाईटो मेटे कथ्था  रंगोगा लेवंडी-लेवंडी पेंडखजूर.
पोनी रामू काकागा जांबोन सोयका बान.
लिंजटे निला, तालाटे गुलाबी,   डे लिंयेन पुलूम का बुलूम डो राटाराटा मिरच्यागा पावडर.
“पाटा डेड्डारावमिलाटिव    बा!”
“पाटा मिलाटिवबा घोतळी डई!”
“पाटा मिलाटिवबा सारा डई!”
“पाटा मिलाटिवबा  मेंढा बई!”
“पाटा मिलाटिवबा म्हारा डई!”
“पाटा मिलाटिवबा गई माय!”
“पाटा मिलाटिवबा बेख्खेल आई!”
“पाटा मिलाटिवबा हेत्ती डई!”
“जे व्हय डिकू?”
“... हु s s s          काय गुईकू.”
"नानारी घुंट्या तालान            कोयोंजकू.”
“नाका इंयेन इस्कुलेन शेने      होना व्हय.
मिलाटीवबा        च्योलाका तबी.”
इंज आंबेगा शिंयेन  थारडा.उनाळान बिली  आंबे खोबो ज्योमबा.
इंयागा कोंकूटे  डुबलिजेन थारडा डी  बेरानइंयागेन नानुरू  होना.
डोगे होन, इंयागा डुबलिजेन इंज च्योटो मच्छो मच्छो चिज्यो गोलाके!
ईवान खिज्या बादळान  आफिर इंयेन अच्छाका व्हय.
ज्योमबा च्योजका  मस्तोका घाटवुबा की च्योज,डी घेलट्या इंज शियालीयेन थारडा.
इंज जेवनाकोने डोडोबा इंज डाखुरी कोने डोडोबा.
इंयागेन काकू  मस्तो व्हय.
डिज डोयेन की डिजके उठा घेलट्या  साळूबा.
आटा काठींजटे ज्योज्योमा मजा हाजेबा.डी घुंट्या इंज  काव काव कुरईटे गुईकुके  हाकोबा.
कायकू इंया लियेन  कुराईबा.
“कलकल बाकी... शेने साळूबे.”
पोनी कोल्ल्यान इंयागा शिरींज मच्छो व्हय.
डिजका घालके इनके.
बो, काय जुमू शब्द इठूबा.
हरेक जानवार, चिड्या डी आवाज ओडे बा डेयेन म्या नेराका जुमू थारडा.
आपेन येने गा च्योटो मालूम च्योज?कावळा काव काव  बा.मिनू म्याव म्याव बा.
कुला घुर घुर बा.शिटा भू भू बा.कावळाकू कुराईटे कल कल बा.
डेमारे खोबो ज्यादा डो खाट्टे मांडी कोरकू "कावळाकू खिज्या कल कल बा."
इफार आबू मांडी बा.
इस्कूल आरायेन.
कातळ्याकू बाहेरान साळूब लाक्केन.
गुरुजीकू बाहेरान ओट लाक्केन.
सबईकुका उरान शेने घेलट्या ओडजेन.
इंज फाटकोगा बाहेरान हेन.
इंज जल्दीन व्हय.
इंयेन हुंजूगा टेमो बान.
इंयेन मांडी घेलट्या टेमो बान.
इंयेन जल्दी उरान शेने होना.
इंज गल्लीटे शेनेबा.
गल्ली पक्काटेका हेकोडा, टेकोडा व्हय.
इंयेन साम्मान गर्दी डुगू लाक्केन.
डेडेन खाटका कोरा व्हय.
खाटका कोराटेन पक्काटेका गोंदळा थारडा.
कार, ट्रक  डो सेकल,  याटो, स्कूटर, फटफटी.
काय इफार साळूब लाक्केन.
काय डिफार साळूब लाक्केन डान.
येनेगा तालाटे कोराआरुटे कोरागाडिंगा धाळेन च्युफाट्टे शेनेबाइंनी इंयेन मालूम व्हय.
कोरागा ताला भागोन पोहचाटिंजयेन.
साम्मान गाडीगा गर्दी गळबळ व्हय.
टाऊन गाडीन गर्दी व्हय.
इंयेन संभालाटिंज होना.
पोहचाटिंजेन म्या डाखुरी धाळेन.
चानामिठाज गोन टक्कर डाऊ डान.
चाना मिठाज डेगे डेगे किमी“माफ केमी,”  इंज रुकाटिंज बाना बनाके डो साळूबजेन.
जागा-जागाटेन घोनोज का दुकान व्हय.
कोरकू अलगअलग सामोन मोलाटे सासा लाक्केन व्हय.
हुंजूगामिनिगा दुकानबी व्हय.पोनी इंज टेंगेन डुका.
नाका इंज झाट्टो-झाट्टो शेंद्रा लायेन.
कोरान काकुगा हाटी लागाटींजेन.
खाट काकू, लांबा काकू, चेपटे काकू,  चमकाटीव काकू, तेजबान काकू.
हारेक दुकानान च्योटोका  काकू.
नाका इंयेन साळूब होना व्हय.
व्हिडिओ दुकान टाऊन थाळेन, मालीकूगा दुकान टाऊन थाळेन, आंगीगा दुकान टाऊन थाळेन, पानागा गादी टाऊन थाळेन  साळूब साळूब  साळूबटे इंज गल्लीटे शेने लाक्के व्हय.
म्या डाव ऊरागेन पोहचाटींजेन.अच्छा डायेन!
इंज ड्या डुका.
बाटे ड्या कामाय शेनेबा  पोनी डिज आजून ओलेन डुगू लड्डूका.
बाटे गा सेकल दोरजान का.
इंया बाटे बाहेरान हेन.
इंया माय डिज्या टाऊन व्हय.
इंज डिजेन काटोयन डिज बी इंयेन काटोयन  बादोन डिज कामाय ओलेन.
मालू टईंन पेईलाका बगीचान येंगान गोगोट ओलेन.
मालू राटा राटा टामातर, लांबा लांबा येंगान डो नीला भेंडो गोटके.
मायमांडीके,” साबास मालू!
शेने थोडासा आलू सातेन हाजे.”
मालू पुराका शिंज, येली डो झाळी डोके.
पोनीआलू च्योज डोदुका.
“माय, आजून आटीका हाजे,” मालू खाली टोपला डोके.
“बान्ने मालू, खोबो आलू टाका, आच्छाटे डोगे,” माय समजाटिंजकेनेज.
मालू आठा बागीचान ओलेन.
डिज्या टाउटे कालूबी ओडजेन.
मालू आलू घाघाटा लाक्के डान.
डी बेरान डिजेन “भू, भू, भू” इफार आयुमजेन.
“अरे!
टेंगेने टेंगेने कालू.” इफारटे मांडीके डो साळूबजे, “बगीचा सुराई बाकी डाडा.”मालू डोके की, कालू लाक्केन डान.
लाकेन गड्डागा कासान खापेट-खापेट आलू डान.
“वा कालू!
घाटाकेका म्या डाव आलू!” टोपाला भेरटीटे मालूमांडीके.
म्या जगान सुबान केठीन शांतीटेनी सुबान आठा केठीन.
चूलबुल–चूलबुल  नांगा मुळी डेन लागटिवबा  बल्लागा आदत.
नांगाके च्यूफिरटे  घालेबा, शेने बाकी बाल्लान डी खेंटो मस्तो  मस्तो आवाज डेडेन हाज्ज्या.
चिव चिव चिव चिव चिड्या मांडीके.
टप टप टप टप नल  शेंद्राबा.
श्शी s श्शी श्शी…
...श्शी कुकरगा शिरींज
कर..  कर..  कर ...माय डो!
इंज चिनायबा इंनी आवाज!
“बाल्लान जे साळूब्बा सारका?
अरे छकुले,  पुस्तको, हुंजूमिनी, गाडी सबईकानी येडेन का!
मेटे बाल्लान च्योज  व्हय?डेडेन च्योजका  डोडोगा - ना आयुमा.”
इफार च्युफार माय,डिजेन च्योयेन डुगू बान?
चिव चिव, टप टप, श्शी
... डो कर कर येटो सबई का आवाज  अच्छा,मेटे इंज च्योयेन  बाल्लान शेन बाकी?
इस्कुलेन सुट्टी  डान.
विणा डो विनय  बगीचान.
हुंजू लाक्केन  डान.
सबईका कोनेन   रंगोगा डब्बा पसराटिंजकेन डान.
पुलूम, राटा,  नीला, साई, पिला... च्योटोका रंगो.
रंगोमिठाज रंगो  जुगा कामाय लाक्केन डान, म्या रंगोमिठाज चानागार लियेनेज डान.
दुसरा पाडळीलियेन  आराकेन झुला लियेन डान.
“आले बी थोडासा मदत डाय कि च्योच?” वीणा डो विनय   डिकुके कोंबाराके.
रंगो डई बारखिंजके बी म्या, म्या बरस जिके.
“आम फाटाकोगा तालाबाजू रंगोय.” डिज वीणाके मांडीके.
“डो आम बाहेरगा बाजू रंगोय,”डिज विनयके मांडीके.
बारखिंज बी रंगोगा  बारी डब्बा टूलये डो कामायगेन  सुरुवात डाके.वीणा फाटकोगा  म्या बाजू रंगोके.
विनयन दुसरा बाजू रंगोके.
रंगो जु टेमोन ओटेन  येरेन.
ढिपीन उडाटिंजयेन.
डी बारखिंजगा.जुगेन डी येरेन.
आखरीटेन  म्या डाव का डिकुगा कामाय पुरा डायन.
ओटेन येरेन रंगो डिकींज ओजोके.
ढिपीन उडाटिंजकेन रंगोबी ओजोके.
हेकुगा  जनालियेन घाइयेन रंगो डीकिंज ओजोके.
“इंयागा राटाफाटको इंयागेन खोबो अच्छा लागाटिंजेन!”वीणा मांडीके.
“इंयागा नीला फाटको इंयागेन अच्छाका लागाटिंजेन!”विनय मांडीके.
“बापरे, आपेनी थायका बारी रंगोगा फाटको आरुके!”  रंगो  डई खिजोयन.
“डिफारका इखा डी!”  माय मांडीके.
इंयेन सुसू कामाय हेडई बान.
मिनून ओल बान  हेडई.काकू मेट जाजाफिट बान.
सुकळी आफीर बान.
भुभूगेन नाच्यो बान हेडई, चाटीगेन लेलाखा बान  हेडई.कावळागेन शिरींज बान हेडई.
सारागेन होंदार बान हेडई.
पोनी, सारागेन लियेन आसूड  हेडई!
कावळागेन हेडई काव काव... चिटीकूटे काबुबा...भुभूटे डाऊबा भू भू!
सुकळीन ज्योज्योम हेडई, काकून हेडईउयार, मिनून हेडईउज ...    डो इंयेन?
इंयेन हेडई लेलाखा!
﻿﻿मेट राटा राटायेन.
च्योयन बला च्योयन?
मू आडी लायेन, ओजोकी बला.
चाटा चाटा गाल, च्योज डायेन हाल.
नळा सुबानयेन लोखोड, पोनी डा बान मेरान.
चाबुगा लीइंज, फू  फू  फू च्योयन बला च्योयन?
हवासबईका ओडजेन..
च्योयन बला  च्योयन?
नाकाच्योज डाये?
नाका फुग्गा  फुगाटिंये डो दोराटे टोलकी.
हां, नाका आमागा  पाळी फुग्गाये बला  खाट्टेका!
“माय डो माय, इंज ज्योमे इनी लड्डू?”“आय बाकी कोन, पाटा ज्योमे.”पाटा ज्योमे?
इंयेन होना आयका.
“आबा, आबा, इंज शेने बाहेरान हुंजू?”  “आय बाकी कोन, दुनूम पुरायेन की शेने.” गिटिज्या बादोन?
इंयेन आय का शेने होना.
“बई डो बई, इंज उरे इनी ओने कपडा?”“आय बाकी कोन, बाहेरान शेने लाक्के की उरे.”  बाहेरान शेने की च्योयेन?
इंयेन आय का होना.
“बाटे, बाटे, इंज उघाडाय इनी मच्छो मच्छो खोका?”“आय बान, थोडा दम ज्योमे, दम च्योयेन ज्योमे?” इंजेन आयका उघडा होना.
इफार च्युफार इनी खापेट कोरकू?आय बान, आय बान.इंयेन खोबो खिज्यो हेन.
डिफिरका इंज गिटियेन.
दुसरा दिन जल्दी बिट्टे,होंदार उरागेन ओलेन कई च्योज?माय मांडीके, “ज्योमे इनी लड्डू आयका.”
आबा मांडीके, “बो, हुंजूबा क्रिकेट आयका.” बई मांडीके, “उरे इनी  ओने कपडा आयका.” बाटे मांडीके, “उघडाय इनी मच्छो मच्छो खोका आयका.”डो सबईकूका कुराईके,“हॅपी बर्थडे.”
"इंनी डोगे लठ्ठाराजा."
"लठ्ठा राजागा इंनीज पतला शिटा."
लठ्ठा राजा डो पतला शिटा हांदळी ओडजेन.
शिटा चिड्याके डोकेनेज.
शिटा चिड्या टाऊन साळूबजे.
राजा शिटा टाऊन साळूबजे.
बारखिंज बी साळूबजे... साळूबजे...बारखिंज बी साळूबजे... घोनोज दिन साळूबजे.
म्या डाव राजा शिटाके उठायनेज.
नाका लठ्ठा राजा बी पतलायेन.
म्या डाव पुचीन म्या खाटका डाबरोटी घाटायेन.“इंज इनी उरागेन सागेबा.” “डिज मांडीके.”
डिज डाबरोटीके  टाउटेन हिलींजके.
डाबरोटी येखान डुका.
डिज साम्माटे ओळके.
पोनी डाबरोटी येखान डुका.
जेवना धाळते हिलिंजके, पोनी डाबरोटी येखान डुका.
डाबरोटी गा टाउटे साळूबटे डाखुरी धाळते धक्का जिके.पोनी डाबरोटी येखान  डुका.
“हं हं हं  डाबरोटी के दोरा टोलेबा डो ओळटे उरागेन सागेबा.”पुची साळूबटे ओलेन  उरागेन डो दोरा साटे हेन.पोनी डी येठायेन.
मेटे डिज ओलेन डो खाटका दोरा साटे हेन,डिज डाबरोटी के  दोरा टोलके डो ओळटे डो ओळटे.पोनी डाबरोटी  येखान डुका.
मेटे पुची शांतीटे सुबानकेन डो थोळासा डाबरोटी काटरुके.वा!
च्योटो मस्तो का  व्हय!
आठा थोळासा ज्योवेन,आठा थोडासा, आठा  थोळासा डो डाबरोटी सानीका आरुटे ओलेन.
नाका पुची  डाबरोटिके  थोडासा धक्का जिके.
डिजागेन डाबरोटी  गडगडटे उरागेन ओलेन.
पुची एकदम खुसोयेन.
सहीसलामत डान पोनी पुची येटो घोनोज ज्योफे डान की डिज्यागा लाज आरमानटे खाटजेन.
पुचीगेन येखान बी बान माका ओसरु बी बान.हेजका हेजके धक्का  जिके पोनी डिज्यागा जू येखान का बान.पुची उरागेन मुगू का बानयेन.
उरागा बल्लान पुची  लाज उठाटे सुबानकेन.
“इंज एकलाका येटो.डाबरोटी ज्योज्योम बाकी होना डान जेके का साटे ज्योज्योम होना डान.
कायडोंगोरा मिनुकून भावळी लियेन पट्टा थारडा.
जसा कई  कुला!
काय डोंगोर मिनुकून हूप थारडा.जसाकाही कुला!
काय डोंगोरमिनुकूगा जुगेन ठीचका थारडा.
जसा कईचिता!
काय डोंगोरमिनुकून शिंया लियेन जल्दीका पेळेज्जा.जसा धुमिल चिता डो संगमरवरी मिनू!
काय डोंगोर मिनुकू लियेनडोंगोरेन थारडा.जसा कीहिम चिता डो पल्ला मिनू!
काय डोंगोर मिनुकू डोंगोरेन बी थारडा.
जसा कई डोंगोरगामिनू!
काय डोंगोरमिनुकून हूप लुतूरेन थारडा.
जसाकई शशकर्ण!
काय डोंगोर मिनूकून काकुकू गागाडा बी खोबो मच्छो व्हय.जसा  गागाडा मिनू!
काय डोंगोरमिनुकू म्हणजे जाग्गोगा ठायेका सानिका मिनू.जसा कई कुलाघाटो!
काय डोंगोरमिनुकूनी ठायेका उरागा मिनू खिज्या डुगूबा, जसा कई सोनेरी मिनू!
पोनीडी सबईकू टासो डोंगोरमिनू का से!
रामू धोबीगा गिदीळी जुमू व्हय भीमा.
भीमागेन गीटीज खोबो पसन.
डिजेन फेजेर बिड थायका बाकी खिज्याबा.
रामू धोबी मेटे भीमाके खोबो राग्गोयेज्जा.
म्या दिन मेरागा गौरी गई डिजके कोंबाराके, “भीमा, आम इफार दुखी च्योजा ओटा?” भीमा मांडीके, “आमके च्योज घाले नाका?
फेजेर इंयागेन चेव का बान हाजे.
आम इनके फेजेर जल्दी बिटकोमबा?” “हाव ssss नेख्खी,” गौरी मांडीके.
दुसरादिन गौरी खाट्टेका कुराईके, पोनी घोराटीवटे गीटीजकेन भीमान च्योज का चेव हेज डुका.
शिंगोरोपटे भीमा गाडाटे हेन.
डेडेन मोती शिटा हेन डान.
डिज मोतीके मांडीके, “ मोती, इंयेन फेजेर चेव का हाजे बान जा, आम इंके बिटकोम बा की च्योज?” “हाव ssss नेक्की,” मोती मांडीके.
दुसरा दिन मोती भू भू भूलायेन.
पोनी भीमा बिडुका?
अंहं, थायका बान!
डि शिंगोरोप भीमागेन चिनू कोंबा होळायेन.भीमा चिनूके मांडीके,“आमनी कोंबा व्हय, आम फेजेर का आवराटिंजेबा डो सबईकुके का बिटकूबा.
आम इनकेबी बिटकोम की च्योज?”  “हाव ssss नेख्खी, “चिनू मांडीके.
दुसरा दिन चिनू ‘कू कू च्च कू’ इफार खाट खाट्टे का कुराईक.
पेनी भीमागेन चेव का हेज डुका?
जुमू बान!
डि शिंगोरोप भीमागेन होळायेन काळू कावळा.
काळू मजाटे काव काव लाक्के डान.
“काळू, आम इंके फेजेर बिटकोमबा?” डिज कोंबाराके.
काळू मांडीके, “ च्योयेन बान?
इंज आम के नेख्खी का बिटकोमबा.” दुसरा दिन फेजेर काळू कावळा काव काव काव काव डाटे लावायेन.
पोनी भीमा  हेज्यागा खोराटीव
भीमा बिचारा थायका उदासोयेन.
दुसरा दिन म्या रुकू हेन डो भीमागा मुगा लियेन सुबानजेन.“आक... छी !
आक छी !” खाट्टे आच्छू हेन डो भीमा जल्दी का बिडजेन.
“अरेज्जा !
च्युफार बिडजेन टईंज जल्दीका?” “इंज बिटकीमी आमके,” रुकू मांडीके.“सच्छोका?
आम इंके इफार रोजोका कोंबारा आराटे बिटकोमबा?”“हाव नेख्खी,” रुकू मांडीके.
भीमा नाका खुसोयेन डान.
रुकूगा आयडीया आच्छा का कामून बोच्योयेन.
इस्कुललागा घंटी डायेन की शेंगईका सबईका कातळयाकु मस्टीव लायेन.
सबइकुटे म्या का गिल्ला आरुके.म्या का अक्कू माका कटामका डान.
डिज चिडाटिंजेन डान.
"ये अक्कू, इनी सूर्याफुल डोके कि च्योज?
च्युफार ताजा ताजावाना व्हय डोगे"खिटीटेन शेन टेमो बाटे मांडीके.
"श्यSSS!
च्योज भडक पिवळी व्हय फुल!
इंयागा मेट गेन डेगा त्रासो डाऊबा!"
अक्कू त्रासोटे मांडीके.
"अक्कू, अक्कू, जल्दिका डोगे डी सारा!"
डीकूगा उरागा सापरी लियेन टी टिपीटे बाटे मांडीके.
"छ्या!SSS!...
शुSSS... शुSSS ... साळूबे येडेटे !"
अक्कू साराके खेडाकेकू.
"अक्कू, ना इनी.
थोडासा घोरसी नोये," बाटे मांडीके.
"आमा कापार थोडा शांतीयु बा."
"नाही....!"
अक्कू कुराईके.
"थायका बान होना इंयेन!"
"थोडासा नु टे डोगे नी बोको!"
"बाला!
सागे!"
अक्कू मांडीके, डिज म्या घुटीज सावेन.
येटो शिम्बील डुका इफार बान व्हय घोरसी.
मेटे डिज आथा म्या घुटीज सावेन.
मेटे आथा थोडासा नुवेन.
थोडासा टेमोन घोरसीगा गिलासो खालीयेन!
"आम वळे ज्योज्योमबा अक्कू?"
बाटे कोम्बाराके."हट...!
अक्कू गर्दनके झटकाटिंजके.
"सानिका तुकडा?"
बाला, शेंद्राबा!"
डिज मांडीके.
डिज थोडासा वळे ज्योपे.
मस्तोका डान वळे!मेटे डिज आथा थोडासा वळे ज्योपे.
थारेन वळे बी श्याके.
थाळागा सबईका वळे आलाबाला श्याके!
"सायनी इंयागा बोको डिज," बाटे मांडीके.
"आथा घालेबा इंके, आम येटो च्योयेन चिडाटिंजेन आम?
""थायका बान!
""इंज च्योजका डाकेकी च्योज?
""थायकाका बान!
""बई च्योजका मांडीके कि च्योज!
""बा SSS न्ने!
""इस्कुलेन च्योजका डायेन कि च्योज?""होयेंगा."
"अच्छा माका!"
"आम इंजके चित्र ओडटे टिपेबा?"
बाटे कोंबाराके.
"इनी ना कागदो डो रांगो खडू."
"शेंद्राबा, सागे!"
अक्कू  त्यारजेन.
अक्कू म्या इटो ओडके... "म्या मूर्खा इटो लिंयाटे इंज घासराटिंजटे बोच्योयेन!"
अक्कूगा खिज्यो बाहेरान ओडजेन.
"सच्चोका आमा.
इनी इटो थायका म्याड व्हय!"
बाटे हिम्मोट जीके.
अक्कू मेटे म्या पोयराके ओडकेनेज..."इनीज बिक्कू व्हय.
डिज थायका म्याड पोयरा व्हय!
इंज सोडजेन कई च्योटो टिळींज ओडटे लांडाके!"
अक्कू मांडीके.
"च्योज घाल लाक्के?
डिज आमके लांडा बाकी होना डान," आबा डिजके त्रासोकेनेज.
मेटे अक्कू इडलीगा चित्र ओडके ..."इनी इंयागा डब्बागा इडली.
इंज डी मुर्खा इटोटे घसाराटिंजेन, डी बेरान इंयागा डब्बाटे डिज बाहेरान ओडजेन" अक्कू चिडचिडजेन.
अक्कू नाका कावळाके ओडकेनेज..."इनी कावळा थायका गोयनोगोका.
डिज इंयागा इडली साटे आफिरेन," अक्कू टणटणजेन.
"कावळागेन खोबो रांगेज हेन होयेंगा डो," बाटे डिजके सामजाटिंजकेनेज.
अक्कू मेटे डीज्या गुरुजीगा चित्र ओडके..." इनी आलेगा अमला मेडोम," अक्कू मांडीके.
"इंज सोडजेन कई डिज इंके टुलकीमी डो मेरान सायमी," "व्वा!
मस्तो," बाटे मांडीके.
"पोनी मेडोम इंयागा गाल खिळीके.
इंयेन बान पसन जेका इंयागा गाल खिखिळी.""अरेज्जा!
कासूयेन होयेंगा आमेन?"
"हेंं, थोडासा.
पोनी नाका बान कासू .
""बो, अच्छा डायेन माका."
"डोगे अक्कू, च्योटो माच्छो चित्रा ओडेबा आम" बाटे डिज्यागा भावळी मुंडाके.
"थायका झकास चित्राकार व्हय आम.
नाका बईके बी च्योज का ओडटे टिपे बा?"
"हाव sss!"
डे मारेन अक्कू म्या सानिका पुलूम पुचीके ओडकेनेज.
"इनी सानिका पुची ... डो इनी व्हय नावा ... इनी नारेलागा शिंज व्हय.
"इनी सुर्याफुल व्हय... डो इनी आमागा सेकल व्हय.
बाटे... इनी शीटा डो इनी डेड्डा व्हय...जल्दीका अक्कू फेजेरागा सबईका रीरींजके.
डी मुर्खा इटो डिजके सोडकेनेज... इडली चुरिके कावळा गोयनोगो...येटो का च्योज, डिज खिज्योयेन डान, इनी बी डिज रिरींजके.
अक्कू खिज्या आपे बी खिज्योवबा कि च्योज?
मेटे इनी १० मांडी आरु टे डोगे!
खिज्यो आरांबोई बा!
१.
खाट्टे लांडाय डो टी येखाने उजे!२.
थायका आरांबोटे सास तालान सागे डो बाहेरान         ओडे!३.
डा नोय नाईटो घोरसी नोय!४.
म्याडो फल ज्योमे!
बान टासो लड्डू  ज्योमे!५.
आपेन च्योज लागाटीव बा डी उरागा खापेटकुके घाले!६.
आपेगा मानागा मांडी ओले!७.
चित्र ओडटे, रांगोटे आपेगा खिज्योके आरी बारी कि!
८.
कासान हुंजूगे!९.
आपेगा खिज्योन म्याडो गाना सुचाटीवबा कि      च्योज डोगे!
डी खाट्टे गानाये!१०.
सारागा खिज्या नाच्योय!
रोजोका इस्कूल आरायेन की,मनू हुंजुबा आमलेट –चाकलेटउजड्डा डो लेलाखाबा आकडा.
१,२, डो ३४,५, डो ६७,८,९ डो १०.
टईंज भलटी का डायेन डो बई, लाज्या लियेन भाभाटा लायेन.
माकांडिका उजके लियेन.
१, २ डो ३ खुजूर!
४,५ डो ६  खुजूर खुजूर!
७,८,९, डो १० खुजूर खुजूर खुजूर!
भाभाटा च्याफिनी उजूका उजू!१,२, डो ३डिज्यागा भेटटीकेन लाज्या लियेन!
४,५ डो ६दांडालियेन हेन च्योटो हेन डोगे!
७,८,९ डो १०.
भावळीलियेन अरे अरे!उजुका उजू कासू भाभाटा!
“गोमोजकू डी आमेन कोन,  डी बोबोच्यो होना थोडासा दिन इस्कूल.”
आलेगा मांडी आयुमवेनकई, मनू के हिलींजकेनेज गादी  लियेन.....!मेटेच्योज?
खुजूर!खुजूर!
खुजूर!
खुजूर!
खुजूर!
कासूभाभाटा मनुगा मेटे, ज्यादायेन,  खोबो ज्यादायेन टासो... “गेगेडबाकी डो रानी इफार!” मच्छोमाय मांडीके.
बई बाटेगा द्यान बान,की इनिका आपणा म्याका सुरु खुजूर!
ज्योवेन शिरा की मेटे खुजूर खुजूर
“बाकी गेगेड!”मांडीबा बई, मांडीबा बाटे.
उगुरूबाडिबेरान डी खुजूर!खुजूर खुजुर!खुजूर खुजूर खुजूर!
च्योटो डिज थाराटींजके,बाकी नाका गेगेड!
माका हेज्यागा खुजूर!
खुजूर!
मेटे डिज मांडाटिंजके साप-शिडीगा हुंजू सापनाताला आना मजाटेओलेन टेमो.
मेटे च्योज?
रिरींजेन डी खुजूर!
खुजूर!
बागे बागे गायबजेन... उजूडिज्यागा जुगालियांगा.
खुसी डायेन मनू... हे दबलटे गाना चाबूलियेन १०, ९, डो ८, ७, ६ डो ५, ४, ३, २ डो १... म्या दिन मनुटी – शर्ट केलीयेनकुराके आरांबोटे कासू भाभाटा  बान डान थायेका लाज्या लीयेन!
मनू नाका हुंजू लायेन आथा म्याडाव आमलेट चाकलेट    उजटे आकडा लेखाटे मांडी लायेन आथा गाना १, २, डो३, ४, ५ डो ६ ७, ८, ९  डो १०.
इंयेन खोबो  गुईकू व्हय.
कोय गुईकू खापेट बी व्हय डो ...
कोय गुईकू च्याफनी व्हय.
इंयागा कोय  गुईकू बाबीजीकू व्हय.
डो... कोय गुईकू सानीका कातळ्याकू बी व्हय.
इंयागा कोय गुईकून च्युट बी व्हय.
डो कोयकुंनी नांगा का बान.
इंयागा कोय गुईकू बादळान आफिरबाडो कोय डागेन  उयार डा.
आहा!
पुस्तक बी इंयागा गुईकू व्हय.
पोनी, इंयागा  सबकुटे खास गुई जे व्हय?
जे?
जे?
जे?
इंया माय!
इनी व्हय जादव!
सबइकाकू  डिजके शिंज आंडा जादव मेंटो हेडई.
डोंगोरे हराभरा, जिंदगीन डीजेन पसन.आकांटो जागा माका डिजके दुखी डायेज्जा.
क्युंकी डेडेगा सबईका मांडी मुरडा डाऊबा.
घोनोज साला पहिला, जवान जादव ब्रह्मपुत्र इनी गाडागा केराकेराटे शेद्रा शेद्राटे, म्या शिंज बान आकांटो जागान हेन.
गाडागा केरागा लोखोड डो होप खिज्या जागा डान.
डेडेगा रिती बारीक पावडर खिज्या डान.
विशेष मका डिज्यागा लीयेन ज्योजागा का पट्टी खिळीकेन डूगु लाक्केन डान.
आं ...पट्टी रिती?
च्योटो बला इनी नेरा का मांडी.जादव मेरान ओलेन डो कोलेटे डोके.
अरे जा, डी रिती लिंयागा  पट्टी बान्ने का डान.
डेडेगा सबई का ओटेलिंयेन बिंजकू पसाराटिंजकेन डान.
कोल्लीन हेन आदी ओज्याटे इनी बिंजकू केरान आदीटे हेन खिज्या बा, इफार जादवगेन लागाटींजेन.
पोनी विशेष म्हणजे,इनी  बींज खिज्या सोळो सोळो बान लाक्केडान.
थायेका जादव डीकू मेराटे ओलेन.
डी फुंकारा मारा टिंजडुका डो लांकान साळूबटेशेन डूक्का मेटे फण ओटटे काखाबा नी मांडी का आराकी ... डीकू  बिचारा लोकोमटे म्या डो खिज्या फुग्गाकेन “बिचाराबिंज!
घामूटे थायेका कोयेन खिज्या डूगु लाक्केन.
डीकून शांतीटे  बोच्योयेन थोडासा साईली खाटायेन टासो!
शिंज बानइनी आकांटो जागान  थोडासा शिंज टाका अंगार!
जादवगेन डी गोजू मिंकू बिंजकू कोने डोडो का बाकी खिज्या दुख डायेन.
खोबो दुख डायेन कई सुबानटे डिज जाम लायेन.पोनी डिज डेटे पटकन सावारायेन "बस झाला रडण - बिडे आणि ताकदटे कामायगेन लागाटिंये.
"जेन डो डिज उचटे बिड डो साळूबटे गावेन डबलटे ओलेन.
साथो गा झोरा गच्च भेट्टीकेन यटो म्हाटागा कोंबो कोलाके.
"रोजोगा रोपो डेडेगा चाटाकेन रितीन जिटाऊ बान.
पोनी इनी म्हाटगा मका जिटाउ बा.
क्युंकी म्हाट मजबूत थारडा दे से!
डिज बिचार डाके.
जादव डी कोंबोसाटे डी आकांटो जागान हेन.
डिज सबईका कोनेन कोंबो आंडाकेन.
इनी केठीन डो लालावा कामाय डान.
सबईका कामाय पुरा डाडागेन च्योटोका साल खायईयेन.
म्याडो उनळान गाडा आटाटीव बा, हाजे साल डी फुगाटिंजटे डाका डा डाऊबा.
काय बेरान डिज आथा रिती केरान साली बा डो आंडाकी बा काय बेरान मका डेडेगा रिती ओडटे सागेबा.
घोनोज चक्कर डा बोच्योबा, पोनी जादव मकान टीकाटिंजकेन का रोपो आंडा का लाक्केन.
थोडा का दिनेन म्हाटगा रोपो मस्तो मुळा उठाये डो डी ताकदटे खाडू लायेन.
खाडू लायेन कई डेगा साईली बी खाटाऊ लायेन.
नाका साईलीगोन डोंगाकू बी खाडू लायेन.
बागे बागे डी किडा ओटेन खोलेन शेने लायेन.
डी केरागा पार पुलूम रिती टक्के पोचायेन.
नाका म्हाटगा शिंया इटा बदलाऊ लायेन.
पहिला पुलूम डो लोखोड थार ओटे केंडे डो पुरा डायेन.
रितिगा नाका जिंदा ओटेन  बदला डाऊ लायेन.
जादव नाका दुखी बान.
माका आथा पुरा तऱ्हासे डिज सामाधान डाडू का डान.
डी म्हाट गा बेटा कोनेन डिज्यागा मानेन डिज्यागा मानेन बिचार हेन.
"इनी थोडासा शिंज्यागा आरोय डीफार मस्तो व्हय.
पोनी घाणा घुणा शिंयागा राई टासो, च्योटो मस्तो डायेन डान.
हेज्यागा सुचाटिंजकेन आयडीयागोन खुश डायेन.
मेटे जादव आथा डिज्या गावेन ओलेन, आथा पक्काटे का बोच्यो डो रोपो जजामा लाईन.
वालकोल, कावू (अर्जुन), इजर, गुलमोहारा, डो मोजा, हिमोलू वनस्पती बोच्योगा अफाई पोटा भेटटी साये.
"नाका आबुगा थोडासा शिंज बगीचागाआरु ओटेन केंडे डायेन व्हय.
नाका आबून इनी सबईका शिंजागोन आथा शिंज आंडा डाऊबा."
जादव आबुगोन सबईका बिज्योगा डो नया रोपो आथा डो पटला आरुकेन शिंयागा डिज सबइका कोनेन आंडाके.
इनी कमी खोबो मेहनत डान्ने.
डी डाटे डीज्यागा भावळी कासू डान.
खोबो शिंज आंडागेन च्योटो साल घाईयेन.
काय शिंदूर डो साई थारडा बादळा जांबू गुलाबी डायेन, डोगे डोगे गावागा शेर डायेन.
पहिला सपा हवागेन नाका धुळी थार लायेन.
गाडागा रंगो बी खोबो खाराब डायेन डान.
पोनी जादव गा किडाकू गुईकू ओटे मस्तो लोपो लोपो आरुकेन डान.
डेडेगा म्हाट शिंज उचा उचा शिंया उठाटे डेडेगा हवा राबान डोके डान.
नाका जादव वयमनाटे बाबीजेन डी माका डिज शिंज आंडाका थारेन.
जल्दीका जादव आंडाके वालकोल, कावू, इजर, मोज डो हिमोलू इनी शिंज ओटेन पक्कायेन, डेगा जाळी उठाये डो ताकदटे खाडू लायेन.
जसा जसा इनी शिंज खाडू लायेन, तसातसा डेगा नया बोच्यो बी पासराटिंजटे ओलेन, साम्मान डी नया बिज्यो बी जाळी उठाये.
डेगा फुटाटीनज कोम्बोटे बी म्या रोपो ओडजेन, जाळीटे नया डांगो फुटाटिंजेन डो शिंज खाट खाडू बादळान टक्के ओलेन.
इनी पटला आरुकेन शिंजागा जागान च्योलाका आकांटो जागा डान.
नाका डी आरुकेन म्या माच्छो, बस्ती शिंजागा आरुयेन.
पोनी झाडझूड शिंजागा बस्तीन चीड्या, जानवार बान्ने, मेटे डेगेन अर्था का च्योज?
बागे बागे इनी शिंजा लिंयेन म्या गा टाउटे म्या खोम चिड्या, जानवार हाजे लायेन.
पहिला का बारहेन चिड्या.
थार चीड्याकू नी हेन का, शिवाय लांकाटे हांडळीटे बी मेरागा चिड्याकू बी थार हेन.
नका जादव बस्तीन उरा आरु शिकऱ्या  हेन डान.
बदककू डान.
चाबू लांबा बदक बी डान.
डो  हं... साथोन चिवीच, कस्तूर डो धोबी डो मिठ्ठू इनी चिड्या बी डान.
मेटे हेन डी जानवारकू.इनी शिंजागा बस्तीन उरा आरु घोनोज जानवार उच्च लाक्के.
आसुटटे आट्टे हेन.
डेगेन डान.
रेडे घोतळी, क्वाली, सारा, हेत्ती, कुला, गेंडा बी.
डो सबईकुटे टाउटे हेन बींज.
जादव आंडाके शिंजा गा साईलीन  डी थंडा कोयो सा घेलटया हेन.
डेडेन बिंज हेन डोटे जादवगा मेडेन ख़ुशी गा मेड डा का हेन.
डीज डेडेगा ओटेन सुबानजेन.
डी ख़ुशीन डीजेन आजिबात काबेज  डा की च्योज मेंटो डीजेन हिगरा का हेज डुका.
डी बागीचा डोंगोर आरुयेन डान.
नाका जादव मनाटे खुशीयेन डान.
इंगान डिंगान जानवारकुगा ठिपका.
चट्टे पत्ते डो चमकाटीव मेट डुगू लायेन.
सबईका बादळा नीला नीला डुगू लायेन डान.
जादव गा डोंगोर नाका चिड्या कुगा फुगा पसाराटिंज काफा डो चोचीटे भेरटी ओलेन.
साथोन का डेडेन पंजा पंजा डो च्युट डो मुळीगा दुनिया आरोयेन डान.
मेटे जादवगा मानागेन आथा म्या बिचार हेन.
"इफार म्या जागान खोबो शिंज थार, इनी खोबो मस्तो का.पोनी सबईका कोनेने खोबो शिंज टासो च्योटो अच्छा डाऊबा!
"मेटे च्योज?
डिज आथा हेज्यागा झोरा टूलये डो डीकू डे गा दुनिया भरागा इखाट आरु ओडजेन.
इनी इखाट डेन डिज हारेक बंजारी जागान बिज्यो अंडाटे ओलेन.डिज अंडाटे ओलेन, लोकोम का बाना अंडाटे ओलेन.
पोनी दुनियागेन च्योटो का बंजारी जागा टाका.
नाका नी दुनियागेन शिंज टाका जागा पेक्षा शिंज बान जागा का ज्यादा व्हय.
इनी खोबो का आभागी व्हय सच्छोका, पोनी जादव डेमारे पहिला खिज्या निराश बान डाऊ.
जादव इफार बंजारी जागान शिंज आंडायेबा.
आथा शिंज आंडायेबा.डो आथा खोबो शिंज आंडायेबा.
सबईका जुना शिंज आंडागेन आथा खोबो मेहनत होना व्हय.दिनेनदिन समुद्रागा लेवल बाडाटिजेन व्हय.
परिस्थिती आथा विरुद्धेन चेलके.
सेरागा महानगर डायेन डो जादव गा नाका वय डाऊ लाक्केपोनी डिज शिंज आंडा का लाक्के व्हय, आंडा लाक्के व्हय.
डी बेरान दुनिया शिंज टे भेरटीकेन म्या ख़ुशी, मास्तो जागा बान डाऊ,डे लियेन जादव आंडा का लाक्केन.
जादव इनी जा सच्ची मुच्चीगा आना श्री.जादव'मोलाई' पायेंग इनी पर्यावरण गा रक्षक व्हय.
डिज भारत गा  सरकारागा  सर्वोच्च नागरी सन्मानापैकी  म्या खोमा गा म्हणजे 'पद्मश्री' इनी पुरस्काराचे मानकरी व्हय.
वयगा १६ वा साल, ब्रह्मपुत्रागा वालूकामय किनारागा आदीटे हेन गोयेन खिज्या बिंजकुगा मेट टे डोके  किनारा लियेन  गोयेन खिज्या सोटकेन शिंज डोटे डिज खोबो दुखी डायेन.
डो डिज डिका जागान शिंज आंडागा थानाटिंजके.
पहिला डिज म्हाटगा शिंज आंडागेन सानिका मेंटे सुरुवात डाके.
साम्मान खोबो मेहनत साटे म्या म्या शिंज आंडाके.
सबई का डोंगोर खाटजेन, इनी आना व्हय १९९७ सालीगा.
साम्मागा आफई दक्षक तालान, जादव डो डिज आरुके  शिंज आंडा ओजाटे इनी बंजारी जागागा कासा गा गुणवत्ता बदलायेन.
५५० हेक्क्टरगा डी बंजारी जागा गा पट्टा नाका म्या नीला गार, घणाघुणा डोंगोर डायेन.
च्योटो का प्रकार गा वनस्पती डो जानवारकूगा उरा आरुके व्हय.
हेत्ती, कुला, सारा, घोतली येने खिज्या च्योटो का प्रकारगा पेरा चिड्याकू बी व्हय.
जादव आथा बी रोजोका शेने बा डो कालजी साबा.
टोडेन रिकामा जागा डोयेन, डेडेन शिंज आंडायेबा.
आंबेगा शिंज गोन खाडू: शिंज आंडागा म्या उपक्रम नाका आपे आंबे च्योयेन?
पसनजेन से?
आथा होना की च्योज?
आपे डिके दुकानाटे सागे सकता बा.
पोनी डेगा ऐवजी आपे नाका का च्योयेन आंबेगा बिच्यो (म्हणजे आंबे गा बोच्यो) वापराटिंटे स्वता नवीन आंबे बीबीड येनेन खोबो मजा व्हय.
(शिवाय डी भूकोटो खाटाऊ बा डी बी व्ह्य ) पोनी येने घेलटया आपेन थोडासा टेमो लागाटीव बा.
पईला बार, आपेगा उरागा मेरान म्या सानिका मस्तोका खिटीगा टुकडा खाटाये.
आपे डोके आंबेगा टापू बिबिड लागिटो मदत लागिटो म्या डो गुई, डई नाईटो जेका तब खाट कोरोके साजोम.
डेडेगा कासा मोकला डाजोम.
डी जागान पुराटीव घामू बोच्योबा, आपे बीडके टापू गा रोपो आरु लागिटो थोडासा हफ्ता डा आंडा टे डोडो होना.
पोनी कालजी डाडा बाकी डो जल्दी थायेक थायेका डाडा बाकी.
म्या डाव आपे बिड्के कोंबो फुटाटिंजेन डेगा आंबेगा रोपो आरुयेन.
कि मेटे आथा डा आंडा, डी खाडू गा तारागे,इनी घेलटया त्यारकू.
आपेगा रोपो म्याडो किडा डो जानवार ज्योमे बांने.
जेका गा नांगा खाईयू बान.
येने गा कालजी सागे.
इफार थाथारा गा आळसा हाजे लाक्के.
टासो काय पुस्तक लेखाय.
डो .... आथा थोडा शिंज बी आंडाये.
काय सालागाटे, आपेगा उचा बाडाटीव बा,डीफार डीफार आपेगा शिंजागा बि उचा बाडाटीव बा.
कि आपे डेगा लियेन पेळेज जा डो डेगा साईलीन डी हांडळी शेने शकता बा.
नाका आपेन सच्चो मजा हाजे गा सुरुवात डाऊ बा.
क्युंकी नका आपेगा शिंजेन आंबे हाजेगा सुरुवात डायेन होयेंगा.
डी सापेगा गुईकून ज्योज्योमा डाऊबा.
यटो च्योज आंबे पसन चिड्याकू, चाटीकू, तूर, उलटापंखा, सारा, येने खिज्या आथा च्योटो का इनी शिंज कोनेन खिळीयुबा.
जल्दी का काय जानवारकू फल ज्योज्योमहाजे बा.
डो कायकू मका सालीटे लाज बिबिड.
कायकू फुलगा रससो नुनू , कायकू जानवारकुके बी ज्योज्योम हाजेबा.
काय जानवारकू शिंजागा डांगोन हासुट डा.
हारेक शिंजागा हारेज घेलटया नेरा नेरा उपयोग व्हय.
रोजो आपे इनी शिंजा मेरान हाजे डो निरीक्षण डाये - आपेगा आंबेगा शिंजा कोनेन हाजे बा?
दिनागा टुनिका टेमोन जानवारकू - चिड्याकू हाजे बा?
आपेन च्योज डूगु बा, डी म्या वहीन नोंदटे डोकी, डेगा चित्र बी ओलटे डोकी.
डोगे, फक्त म्या आंबेगा मदतटे आपे च्योज च्योज डाके डो च्योटो का इथोयेन?
शिंज आंडा म्हणजे खोबो मजा व्हय की बान?
नाका आईडिया डाये, शिंजागा आख्खा डोंगोर आंडा टेमोन जादवगेन च्योटो मजा हेन होयेंगा!
इंयागा म्या गुई व्हय.
डिज इंयागा का उरागेन  थारडा.
इंज खुसीन की, डिज बी खुसीन थारडा.
इंज जाम लाक्केन की, डिज बी जाम लाब्बा.
पोनी इंयेन डिज्यागा आवाज च्योजका बी आयुमू बान.डिज रोज का आयनान का थारडा.
“बाहेरान हाजे,” इंज डिजके मांडीके,“आबूंज हुंजुबा” पोनी डिज बाहेरान हाजेका बान.
इंयेन बान अच्छा लागाटीव.डिज्यागा व्यवहार इन गीटीज का थारडा.
इंज डुनूमेन मेनाकी डिज आरामबोटे  आयनाटे.बाहेरान हाजेबा मेटे आलिंज मजा बा...
आले हुंजुबा.
साळूब साळूब हुंजुबा.बारखिंजटे हाकोबा.
इंज डिजगोन मांडीबा, डिज इंजगोन मांडीबा.
फेजेर डायेन की इंयागा गुई आयनान डबलटे शेनेबा.
पोनी इंयेन ठायेका डिज्या खाराब बान लागटीव.
क्योकी डबलटे आलिंज  सपनान हुंजुबा का.
सोकळा गोल व्हय.
डाबरोटीगा भजे त्रिकस व्हय.
बर्फी चौखूट थारडा.
चाकलीनी बिंजागा च्युंबरी खिज्या व्हय.
मैदागा वळे बिगळी खिज्या गोल आकारागाव्हय.
पतिशाप्ता गोल खिज्या आकारागा थारडा.
पतिशाप्ता इनी म्या बंगाली लेवंडी मिनी व्हय.
डी मैदा, खोपळेकीस डो गूळटे येनेटे त्यारे  बा.
पापलेट तालाभागो गेंडके की  षटकोन आकारागा डुगू बा.
डोसा टोकाकोनेटे गुंडीके,की डी शंख खिज्या आकारागा डुगूबा.
शिरान च्योजका आकार उकार का बान.आपे ज्योमे खिज्या आकार आरु बा.
इंकू सबईकू म्या जागान हाजेबा.डो मेटे ज्योमे राकसो त्यारु बा.
इंज ज्योमे राकसोगा थाळान टाउन लागटीव बा.
डो डिजके उठाटे डेगा टुकडा डायेबा,कुरुमकुरुम आवाजडाडाबा, मटामटा उडेबा.
म्या बादळा चेलकेन डान.
म्हारा मांडीके, “आम घामागे.
इंजनाच्योबा.”
काकू मांडीके , “आम घामागे.
इंयेन आथा डा होना.”
कास्तकार मांडीके, आम घामागे.
इंज अनाजोबिडेबा.”
राजू मांडीके, आम घामागे.
इंज नावाशेंद्रायेबा.”
बादळा घामालायेन.
म्हारा खोबो नाच्योवेन.
बंधन भेरटीयेन.
काकू खुसोयेन.
कस्तकार अनाजो बिबिड लायेन.
सापा-साप!
राजू गुईकू  गोन हुंजूवेन.
लांडाटे बादळा साम्मान ओलेन.
हेज्यागा टाऊन सोरोम सोरोम गासुकिंज बाय.
दक्षिण भारत गा म्या सानिका खेडान म्या टारई थारडान.
डिज्या जुमू बुलबुली.
बुलबुली डिज्या बईगोन म्या झुपळीन थारडान.
डिज्या झुपळी आसोपासोटे उचा उचाका शिंजागा दाटाटींंजकेन डान.
धुवांळागा दिन हेन की डागाथेंबो शिंजा पाला लियेन बोच्योबा डो चमकाटीव.
बुलबुली डिज्या जुमू खिज्या का हुशार टारई डान.
दिनभर डिज हेज्यागा गुईगोन डोंगोरेन हांदळी डान.
फेजेर गा कोय बराबोरएकदम आरी गा सुकुंज ईखाट डा, डिबेरान डिजेन खाट्टे् का सास सासा खोबो माच्छो व्हय.
कोय गोन डिजेन काय काय दिनडिजेन माच्छो का सुकुंज हाजेबा.
डो कायम्याडो उगा खडबड  सुकुंज.
काय चक्कर डिज खोबो हेडई फुलागा सुकुंज हाजेबा.
इनीसबई का सुकुंजेन आरी बाळाटीवबा कोयोम्हारे सुकुंजेन चेव हेन, की दिन च्युफारमाजागेन शेनेबा.
बुलबुली  गा म्या खास गुई डान.
तोताराम जुमूगा मिठ्ठू.
तोताराम च्योलाकाबी टुंगाटे बी आफिरआफिर टे हाजेबा डो डिज झुपळी साम्मागा शिंजालियेन सुबानटे मजागा आना घालेडान.
लांका देसोगा टाला डिकूगा साफरीगा, डेडेन थार लाक्के कोरकू गा, हारेक आना डिजघाले डान.बुलबुलीन तोतारामगा आना आयुमेन खोबोमाच्छो व्हय.
तोताराम मांडीके कोने सबईका ठिकाना शेनेगा डो डिकू गा सोबा डोडो गाडिजेन खोबो इच्छा थारडान.
तोताराम गा मांडी आयुमटे डिज्या मन खाट्टे का साळूब्बा.
पोनी आना शायेन की, की डिज निरासोगाखाटका सास का बान आरा.
आयटक्के साधा ‘नेरा का रूपो जागा’ कई लांका शेनेगा सापना डोडोगा तबी च्योज अर्थ?
डिज्या गावागा हरेक कोरो नेरा का रूपो जागा बेदला मांडीबा.
आसोपासोगावागा काय कोरकू डी ठीकानेन ओलेनटे हेन डान.
पोनी इनी डिज्या गावाटेन आय टक्के जेकाबीशेंडू का डान.
आयुम मांडीटेतबी इनी रहस्य लागाटीव डान.
डेडेन ओलेन की नेख्खी काच्योज का बान रिरींजू समजाटीवटे खाटाउबा, येनेगा बुलबुलीगेन नेख्खी  डान.
म्यादिन बुलबुली तोतारामगा खाट टेमो कोरा डोके.
पोनी डेगा गोटा हेजडूका .डिज कोंबाकुके खुराकजिके.
डिकू गा आक्कोम गोला के.
डे बादोन गईगा धिदोम बी रोरोज डायेन.
इनी सबई का डाडा टेमो टालान का तोतारामगा शिट्टी गा अंदाज सा लाक्के डान.
मेटे, डिज टारामटे आळसायेन कई डिज इस्कुलेनओलेन.
डिजा इस्कुलागा सबईका कातळ्याकू वडागाशिंजा इटान सुबान डान.
डी दिन बुलबुलीगा ठायेका ध्यान बानडान.
डिज्या नजर ठायका तोतारामके घाघाटा लाक्के डान.
डिजगोन गुई आरोयेनपासून तोताराम च्योलाकाबी डिजगोन होपळाटेका शेनेबान.
हरेकदिन ओलेन.
बुलबुलीगेन आथा तोताराम आथा कालजी लागाटीव लायेन.
तोतारामगेन च्योजकानी डाडुका, इफार बिचार डिज्या मानेन हाजे लायेन.
डिज्यागा हालचाल मामालुमा घेलट्या डिजकोनेन च्योज का बी कोरा बान डान.
दिनभरेन  बुलबुलीगा कालजी बडाटिंजयें.
इस्कुल शायेन, कीडिज तोतारामके आवाज ज्यूटे डोंगोरेन हांदळी डान.
मोवारा लियेन टी  टाला उठाटे डिज, “तोताराम.... आम टुंगानेजव्हय?” इफार खाट खाट्टे् का हाको डान.
पोनी रिकामा का च्योजकाबी उत्तर हाज बान डान.
म्यादिन, ठायका कोंबाराटे, सूर्यओट्टे सुटू डिज म्या लावाकेन चिड्यागा आवाज आयुमके.
डिजआलाबालाटे उगूरा टालाटे बिट्टे डोके, कई डिज तोताराम डान.
“बुलबुली, बिडे.
इंयेन आमगोन मांडी होना.” बुलबुली टीपसराटिंजके  डो तोताराम डिज्यागा खांदासुबानजेन.
“तोताराम, आम टुंगाननेज डान?
इंज च्योटो कालजीनेज डान!
च्योज डायेन व्हय?
आम येटो नाराजो च्योयेन डुुगूू लाक्के?” “बुलबुली, नेराका रूपो ठिकान धोकानव्हय.
डोंगोरेन लाळई सुरुयेन.” “तोताराम, कायोमे.
बान टासो पुरा गावबिडजूबा.
च्योज मांडी लक्के आम?
डो लाळईजे गोन सुरुकेन व्हय?” चिंताटे बुलबुली कोंबाराके.
“डोंगोरेन ...  अरे बापरे... मापोकेज.
इंया कुराई टेंगेनेहोना... डोंगोरेन लाळई सुरुयेन व्हय.
नेरा रूपोनाका पईला खिजा थार डुका.
सबई का जानवारकू बिखाराटिंजेन व्हय.
साम्मान च्योज डाऊबा जेकान आयडिया बान.
डान.
बुलबुली, आबू च्योज का तबी डाडा होना,’’  तोताराम गडबडटे मांडीके.“इंयेन आय बी समजाटीव बान लाक्के व्हय.
डोंगोरेन लाळई च्युफारटे डाऊ बा?
आम इंजके नेराका ठिकान  कोनेन च्योयेन बान सा?” बुलबुली कोंबाराके.
तोताराम ठायका घायलयेन.
“नेरा रूपोगा ठिकाना आमगा गावाटेन बारी दिन डो बारी राटो लांबाव्हय.
आमगा येटोसा पाऊलेन डेडेन शेनेगा ताखत टुंगाटे हाजेबा?”  “इंया इच्छा शेक्ती इंयागा पाऊला पेक्षा खाट काव्हय, तोताराम.
इंयागा पाऊलागा आकार कोनेन शेने बाकी.
इंयेन च्योजा का बी थायेकाहिघरा बान.
शिवाय कोसिस डाडा इंयागा टीन टाका.” “बुलबुली, इनी प्रवास खोबो खाट काव्हय डो ठायेका लाजोखिज्या व्हय.
इंयेन आमागा नेख्खी बान,” तोताराम हेज्यागा चिंताघालके.
“इखा.
इंयेन नी मदत घेलटया टुनिका बी कोरा बान डुगू लाक्के.
आम इंजके नेराका ठिकाना कोनेन सा का होना,” बुलबुली, तोताराम गा बिनतीडाके.
तोताराम घोनोज टेमो बिचार डाके.
मेटे थोळासानाराजोयेन डो डिज बुलबुलीगा मांडी कुबूलके.
“ठीक माका; पोनी नीआबून टाउ लागो ओड होना.”   पोनी बईके घाल काबाना च्युफारटे शेनेबा?
तोताराम उपायसुचाटिंजके.
कोरान तोतारामगा गुई पिहू घाटायेन, कई डिज कोनेन बई गा खाबोर जुगा ठहराटिंजके.
“बोनाका जल्दी.
टेमो वाया बाकी डाडा,” तोताराम आलाबला लायेन.
इफार डाटे डिकिंज ओटजेन तोतारामबुलबुलीगा कापारा लिंयेन आफीरटे कोरा टिपे लाक्के डान.
बुलबुली डो घोनोज टेमोशेंद्रा लाक्के डान.
डिजेन उचा उचा झारा डो जाळा शिंजटालाटे शेंद्रा सवय डान.पोनी नाका डिजेन रांगेज बी हेन डो डिज लावायेनबी डान.
डिजेन ज्योज्योमा डो डागा जरुरात होना खिज्या तोतारामेन सामजाटिंजेन.
“आथा थोडासा का टेमो होंये.
बुलबुली साम्मान नारेलागा शिंज डान,” तोताराम मांडीके.
नारेलागा शिंजा मेरान ओलेन कईतोताराम म्या जोरदार गोटा उठाये.
अचानक का टुंगाटे का म्या आगाउ सारा हेन.
“थोडासा कायोमे, बांदऱ्या!
इंया कामाय व्हय आम कोनेन.
उज मामराटींंज टेंगेने.” “ठीक माका, तोताराम.
च्योज कामाय व्हय?”“म्या – बायरा काचानारेल गोट्टे् शिंजाटे इटान टेंपाय.
इंया गुई के, बुलबुलीनरांगेज हेन व्हय,” तोताराम घालके.
सारा शेंगई का तोताराम गा मांडी आयुमके.
डिजशिंजा लिंयाटे आफई काचा नारेल इटान टेंपाके.
ओटेन बोच्योटे का डी फाळेन.
बुलबुलीशेंगई का काचा नारेल कोनेन साळूब जे डो डे टालाटे माल ज्योज्योमा सुरुवात डाके.
डिका ज्योज्योम डाऊ टायेन सारा शिंजा लिंयेन खुसीटेकुराई लाक्के डान.
“अच्छायेन, सारा!
इंया लाज भेरट्टेन,”बुलबुली मांडीके.
“इंया गुईकू, इंजके च्योलाका बीहाकोज.
इंज डोंगोरागा सपसे खतरनाख गोलबाज व्हय,” सारा खुसीटे मांडीके.
तोतारामडो बुलबुली डेगा साम्मागा प्रवास सुरुके.
आथा थोडासा टेमो बादोन बुलबुली लावायेन.
पोनी डिज्यागा  कामाय सुरुकेन का डान.
डिजेन जीवना गा म्या केठीन संधी घाटायेन डान.
डिज्गाया गावागा कोरकू घेलट्या, नेरा का रूपो गा होपळा म्हणजे जसा तीर्थ जेत्रा काडान.
डी बेरान घाटाउ खेंटो लावायेन खिज्या लागाटीव बा.
डी बेरान बुलबुली हेज्यागा मानेननेरा का रूपोगा चित्र टेंगेनेन बा.
कोरकूके पाक्काटे ख़ुशी जू म्या ठिकाना अफाईआयडिया डाके डान.
इनी बिचार ओजाटे का डिज शेंद्रा लाक्के कोरकूगा डिज मेहनतरीरींजे डान.
डिकुगा प्रवासगा पईला शिंगोरोपडायेन.
‘आथा म्या दिन’, बुलबुलीगा मानेन हेन.
बुलबुली म्या शिंजा इटान गिटीयेन, कईतोताराम डिका शिंजा डांगो लियेन  म्या सोयगा जागा घाटाके.
फेजेर डायेन.
हाजोरोचिड्याकू गा आवाजा ओजाटे बुलबुलीन चेव हेन.
घोनोज सास साटे, टी पसराटींजटे आळसाजीटे बुलबुली बिडजेन डिज फेजेर नेराका डान.
रोजो का हाजे सुकुंज सबईका टईंज आथा हाजे लाक्केन डान.
डो रोजो पेक्षा खोबो आरी  जे लक्केडान.
“तोताराम, आमेन इनी ताजा पानागासुकुंज हाजे लाक्के की च्योज?
इंयेन इनी सुकुंज खोबो पसन व्हय,” बुलबुली मांडीके.
“इनीसुकींज भेरटीव घेलट्या आम कोनेन पुराका दिन व्हय.
बो, ओडे,” तोताराम जसा आज्ञा काआराके.
तोताराम डो बुलबुली दुसरा दिन ठायका काम गप्पा मुंडावेन.
बुलबुली आथाकालावायेन, रांगेज डो डा टाटानकेनतोतारामेन इनी जानाटिंजकेन डान.
तोताराम थोडासाइटान, डिज्या खांदा येडेन आफीरटे हेन डो मांडीके, “येडेन म्या मेरान झिरा व्हय.
आबूझिरा केरान आरांबोउबा.”                                                                            थोडासाटेमोन बुलबुलीन खोळोखोळो डागा आवाज हाजे लायेन.
जल्दीका डिकू झिरामेरान पोहचाटिंये.
झिरागा डा सूर्यागा उजला कोनेन चमकाटिंज डान.
जसाकई हेजगोन का मुकाबला डावेन खिज्या डा टुंगान का आडीव लाक्के डान.
डी दुसरा हेईकाबान ओंगो देखावा डान.
थोडासा इटान होंबोटे बुलबुली टी टालाटे होना ओटो डा नुवेनडान.
मोवारेनथोडासा डा डूलटे डिजेन ताजातावाना डुगू लागाटिंजेन  डिज्गाया डागा नुनू डायेन कई, डिजा मेरान हेन कईतोताराम के टी साम्मान सा घालके.
बुलबुलीगा टीन राटा चेव, बोरे डोके.
“वहा!
तोताराम, च्योटो खुसजेन इंज.
आमेन मालूम व्हय, आम इंयागा सबईकुटे खास गुई व्हय.
बुलबुली मांडीके.
“ज्योमयां बोरे.
इंयागा सबईकुटे पसन च्योज कोंबारायेबा, कई बोरे.
इंज फेजेर लागो इंज खोबो बोरे जोफे व्हय.
थोळासा आरांबो साटे, डी आठा चालूयेन.
बुलबुली खोबो शेंद्रा लायेन.
तोताराम डिज्यागा कापरालींजटे आफीर आफीर टे, डिज गोनखोबो गप्पा लाक्केन.
खोबो टेमो बादोन बुलबुली इटान सुबानजेन डो मांडीके, “इंयेनआरांबोउ  होना, तोताराम.
इंज सच्चो का खोबो लावायेन व्हय.” तोताराम आथा खाट का गोटा आंडाके.
थोडासा का टेमोन म्या हेत्ती हेखान हेखानटे हेन.
तोताराम हेत्ती गा बुलबुली  गोनमिलाटिंजकेनेज डो डिकू गा प्रावासा बारेन घालके.
हेत्ती कालजीगा सूरटे मांडीके,इंयेन लागाटिंजेन, नाका डोंगोरागा कोरकू का लाळई टेंगेनेबा.
म्या काल स्वर्ग थारडोंगोराटे नाका जानवारकू साळूबटे लायेन व्हय.” “आम बुलबुलीके फावळीलियेन सागेज्जा?”  तोताराम कोंबाराके, “डिजागा इच्छा शेक्ती खाट व्हय बला; पेनी डिजागा शेक्ती कामू  बा.”
“नेख्खीका हाजे बेटा, बस.
पोनी इंज आमके रहस्यटक्के साकोम बा.
डे बादोना प्रवास आमा आमेन का डाडाहोना.
इंयेन इंयागा कड्कोटे ज्यादा टेमो लांकान थारू बान.”बुलबूलीन हाय हाय लागाटिंजेन डिज्या नाजूको नांगान आरांबोगा गरज डान.
डे शिवाय हेत्तीगा फावळीलियेन डिजेन डोंगोरागामुसाफि गा दृश्य डुगू लायेन.
हेत्ती खिज्या तोतारामेन बी घाघाला खिज्या घोनोज डान.
दिन थायेका जल्दी का ओलेनशिंगोरोपजेन का डो ओलेन.
आयबूयेन का डो डिकू गुफागा आसरा उठावेन.
तोतारामडो  हेत्ती पालापाचोळा गोलाके डो बुलबुलीघेलटया गादी आरूके.
डोटे का बुलबुलीन दुनूम हेन.
तिसरा दिन तोतारामेन बुलबुलीके बिबीडका बान होना डान.
डिज फेजेर डायेन का डो बिडजेन.
तोताराम डिज घेलट्या् जांबू सालेडान.
डी बुलबुली खुसीटे जोफे.
बुलबुली, तोताराम डो हेत्ती इंकू डिकूप्रवासगा आखरी दिन टप्पाटे सुरुवात डाके.
बुलबुली ठायका आरीव लाक्के डान.
सुरुवाडेन डिज्या मानेन नेराका ठिकाना बारेन आरी डान.
डे बादोन डिज्या मन डोंगोरागा लाळईकोनेगा बिचारटे निरासोयेन.
जसा जसा डिज्या मन नेरा का ठिकाना मेरान शेने लायेन,डिफार डिफार डिज्या मन आरीटे, लाळईगा बिचारटे भेरटेन.
पोनी लाळई ओटा डेमारेन थोडासा चिंतान डान.
थोडासाटेमोन हेत्ती टेंगेनकेन डो मांडीके, “इंयेन आपेगा खाबोर सा होना.
कारान इंयेनइंयागा चितीपाळान कोनेन शेने होना.
आमेनडोंगोरागा लाळई टेंगेनेबा, मेटे सबई जानवारकू कोनेन उपकार डावूबा.
आलेनदुसरा कोनेन टोडेन का बी शेने बान डाऊ सेहेनू बान.
घोनोजपिढेलागो इनी “डोंगोरका आलेगा उरा व्हय.” येडेटक्के सालेबद्दल हेत्ती गा आभार मनाटीटींज खेंटो “डोंगोर इंयागा आयुमेबा, इफार आसडायबा.
इंज इंयागा परीटे माच्छो कोसिस डायेबा.”तोतारामनाका बुलबुलीगा खांदा लियेन सुबानजेन डो डिजके आरांबो शेंद्रा घालके, “इटान शेनेकोरा डोडो लाक्के व्हय?
डीकोरा शेनेबा, नेराकारूपो ठिकाना कोंनेन.” आय लागो म्या नेर का आवाज डोंगोरेनआयुमू लायेन.
डिकू साम्मान शेने लाक्के डान, डिफार डिफार डी आवाज बाळाटीव लाक्के डान.
लुतूरा लियेन टी डोटे बुलबुली कोंबाराके, “इनी आवाज टुंगाटे हाजे लाक्के व्हय?”“इनीडोंगोरा लाळईगा आवाज व्हय डो आबू डिफार डिफार नेराकारूपो मेरान शेन, डिफारडिफार इनी आवाज खाडू लायेन,” तोताराम हाकोटे घालके.
25
बुलबुलीगाबिवास का सुबान डुका.
डिज इपी खिज्या च्योलाका बी डोडो डुका डान.
कोराटे  इटान आगरू टेमो हारेक आना खास डान.
पोनी डीआवाज लुतूरेन सुबान लाक्के डान.
तोताराम बुलबुलीगा ध्यान सा घेलटया चोचीटेटोचाटिंजके.
डोंगोरागा कल्ला ओजाटे बुलबुलीन तोतारामगा आवाज का हेज डुका.
कई पाऊला बादोन, बुलबुली म्या सपापरीसारान पोहचाटिंजेन.
जसा कई काय डोंगोरा गा सबई का शिंजका गायबजेन डान.
डिज्या नजर ओलेन, डेडेन फक्त डोंगोरागा लेंगेर डुगू लाक्के डान.“इनी व्हय नेराकारूपोगा ठिकान.
इनीठिकान सबईकुटेका नेराका डान.
कोरो जानवार कमती येडेन हाजेबा.”तोताराम मांडीके.
नाका तोताराम कुराईगा सुरुवात डाके, “आयुमे, आयुमे... डोंगोरेनकोरो जानवार हेन व्हय!
कोरो हेन व्हय!” पोनी लुतूर बाहेरा डोंगोरागा आवाजटालानतोतारामगा आवाज जेका  आयुम डुका.
बुलबुलीगेन लुतूरा मेरागा आवाजा आयुमाबान डान.
डोंगोरागा मांडी डिजेन आयुमू का बानडान.
पोनी, आय टक्के डिज्यागा बी ध्यानेन हेन, की डी ठिकाना टालान येटो आफाई जागा गाडोंगोरागा मिलाटिंजकेन डान.
डिज्या साम्मान,थोडासा लांकान डिजेन झारागानीला नीला घोनोजरंगोगा डुगू लाक्के डान.डिज्या जेवना धारायेनसिंदूर रंगोगा फुल घोनोज का डुगू लाक्के डान .डो डिज्या डाखुरीकोनेन उचा उचा शिंज.
डिजेन डुगू लाक्के देखावा सास सा रोका टिटींजटेउठाज डान डो हाजे लाक्केसुकिंज बान रीरींज खिज्या का डान.
बुलबुलीगा मोवार आचंबोटे फुलाटिंजेन हारेकडोंगोरे कोनेन डिज अंगूर टे डोडो लाक्के डान.
डिज्या मेडेन सूर्या गोमोज गोलायेन डान.
अचानक डोंगोरा मेरागा आवाज कामतीचले ओलेन.
डोंगोरा जसा डिजकेडोकेजेन.
नाका टंगान बुलबुलीडी जागा डोटे दुसरा सास सावेन.
डिजेनच्यागा सुकिंज हेन.
डिज्यागा साम्मागा सुकिंज डाखुरीकोनेन खिळीये.
खोबो गोयनोगोमासाला गा सुकिंज डान.
डिज्या हेडई.
संकाटे का डिजसमजाटिंजके, “अरे, इनी नी ईलायची.”
कोयोगाम्या हलका झोळपाटे डिज डाखुरी कोनेन ओलेन.
डिज लांडाटे डोके डो म्या आथा साससावेन.
डिज म्या ताजा डो खिखीळी सुकिंज डान.
डिज चटकन चिनाय.
टीटे रामराम साटेबुलबुली मांडीके, “ इनी नी तुलसी व्हय!” डी सबईका सुकिंजा ओटा बुलबुली खुसजेन.
म्या का येईसूर खिज्या नी आफाई सास डान.
सा...सा...सा...  बुलबुलीगेन खोबो उत्सहा लागाटिंजेन डिजटीके हवागेन पसराटिंजटे, मेट जाफिटटे इखाटजेन.
सुकिंज डो गाना डिजा मानेन थायेकाथारेन.
डिज्यागा सबई का जूगा मेट मू जागाटिंजेन डिजा घेलट्या इनी जादूगा टेमो डान.
येटो कुसी च्योलाका बी डा डुका डान.
डीका टेमो ईलायचीगा शिंज मांडीके “इनीसानिका टारई डी च्यागा रोपोके साजा जिकीबा.”
“हाव ज्यादा तर के.
बई डो, आम डी च्यागा रोपोके आलेगा सुकिंज चुरीटे बाचाटिंयेबा?”तुलसी कोंबाराके.
डोंगोरकून डिज्यागा मांडी आयुमटे बुलबुलीनआचंबो लागाटिंयेन.
डिज च्योज का मांडीयेबा, येटोगेन का च्यागा रोपो मांडीके,“इनी बारखिंज बान अंगार, टासो कोरकूआले गा सुकिंज लुटाटिंजके डान.” बुलबुली आचांबोटे कोंबाराके, “आपेगा सुकिंज चुरीशेने हिघराटे इनी लाळई चालूकेन की च्योज?” डिज हेज्यागोन का लांडायेन.“इंज डेडेन टेंगेनकेन व्हय डेडेन  च्युफार आपेगा  सुकिंज  हाजेलक्के व्हय.
येनेगा आपेन आयडिया बी टाका की च्योज?
इंज आपेगा आफाईकूगा  सुकीज सा सकताबा.”
“येनेनआलेगा च्योजकाबी दोस बान.
आलेगा आजुबाजूटे जो खाडूबा, डी सबई का सुकिंज आलेगापालान हाजेबा.
सच्चो म्हणजे, तुलसी डो इलायची गा बाजूटे टाका मारे आलेन आलेगासुकिंज बाचाटिटींज घेलटया खोबो मेहनत होना.
तुलसी डो इलायची गा डोंगोरागा सुकिंजआले चुरीके व्हय, इफार थायेका बान.
आम नाका मांडीके से, आमेन डिज्यागा सुकिंज हाजे लाक्के व्हय,” च्यागा रोपो मांडीके.
बुलबुली घोनोज का टेमो दुसराबार साससावेन डो डिज कायोमयेन.
डी डी टेमो डिज च्या, तुलसी डो इलायेचीगा म्या खाट्टा साससा लाक्के डान, डी डी बेरान डिजेन आच्छाका लागाटीव लाक्केन डान.
डी आफाईकुगासुकिंजा टालान काकायोमागा टुनी का बी साबासकी बान डान.
“इंयाबई इंजके दावाई टाला काय मांडी इठूकेन व्हय.
आपेन मालूम व्हय की च्योज व्हय?”बुलबुली मांडीके डो साम्मान कोंबाराके, “सूर्या, बादळा, शिंज इनी सबई कुटे मजा साहोना डो इनी सबईकू मानेन शांती  होना.
आपे सबईकूका इफार डाडा बी की च्योज?” सबईका डोंगोर कायोमटे बुलबुलीगा मांडी आयुम लाक्के डान.
बुलबुलीन म्या आयडिया सुचाटिंजेन.
डिज तोतारामगा लुतूरेन च्योज का घालके डो डिज चटकन डिज्या खांदाटे आफिरेन.
तुलसीगा रोपोमांडीके, “तुलसी डो ईलायची डोंगोरागा व्हय.
आलेगा खाडूगेन आलेगा काबू बान डोटुनी दिसाटे डवूबा, इनी आले कोयके घाघाल डी बान.” बुलबुली थोडासा टेमो बिचार डाके डोकोंबाराके, “मेटे, आपे च्या लियेन चुरीगा इलजाम च्योजा आंडाबा?
आपे नी कोयोकेदोसी जू होना.
”कोयो!
तुलसी डो इलायचीगा डोंगोर कोयोगोन डी रोजो का झगळाबा.
कोयोडिज्यागा सुकिंज टुंगानकाबी साय डीजेन पसन बान,” च्यागा झुळपा मांडीके.
बुलबुली दुनियागा टोला जिके.
डिजकोंबाराके, “इनी सच्चो का की च्योज?” दोसी डोंगोरापेईकी जेका बी उत्तर जिडूका.
बुलबुली सास आराके, डिका टेमो तोताराम आथा हेन.
डिज काय चोचीटे साले तुलसी गापाला, इलायची डो काय च्या गा पाला डिज्या टीन जिके.
बुलबुली डी येटो टी टे फुनचाळाकेडोसुकिंज सावेन.
डिका बाराबोर खिसीगा डो समाधाना गा म्या मांडीके.
सबई का डोंगोरकूकोंबाराके, “ च्योज डायेन, टाराई?
आम सजाका व्हय से?”
बुलबुलीखुसीटे लांडा लायेन, “आपे नाका शांतीगा पुलूम निसान फडकाटिंयेबा.
इंयागा टीन आपेआफाईकू बि व्हयडो आपेगा आफाई कू गा म्याखटटा हाजे सुकिंज दुनियागा दुसरा हेईकाबान सुकिंज व्हय.
आपेगा आफाईकूगा म्याखट्टा   सुकिंज च्योटो खुसीगा व्हय!” तोतारामबुलबुलीगा लुतूरेन कुसुमुसूके.
डिज लांडाके.“तोतारामइंजके घालेबा व्हय, की जू साजा बान, की आपेगा टाला जेकानबी ज्योज्योमबा, येनेगाज्ञान डोंगोरागा जानवारकून व्हय.
चिड्याकूनबी आपेगा पाला डो फल ज्योवेन व्हय डोआपे च्योटो डिकूके साजा कू बा, इनी डिकून बी मालूम व्हय.
आपेन इनी मालूम बी डान कीच्योज?
बुलबुली कोंबाराके.
“इनीजानवारकू सबई का बिमारी साजाऊ घेलट्या आपेगा पाला ज्योज्योमबा.
हेजकेका ताजातावाना आरु घेलट्या डिकू नेराका रुपो ठिकाना कोनेन हाजेबा.तोताराम,इंजके थोडासा तुलसी, इलायची डो च्या सागे बला.
इंज उरागेन ओलेन की बई घेलट्या् घोनोजमस्ती पईकी च्या आरुये बा व्हय, तुलसी डो इलायची आंडाटे डोंगोरागा जय व्हय!
नाकासबईका दुनियागेन मालुमू बा... आपे आफाईकू म्या खट्टा च्योटो चेव घाईबा!
येनेगा अर्थ इफार की, आपेगा एकमेकगोन गुई आरु होना व्हय, जामाटीवबा?” बुलबुलीकोंबाराके.
बुलबुलीडो तोताराम मुचुमुचूटे लांडाके, डे मारे डोंगोर बी लांडाके.
नाका बी खाट का आवाज हाजे लायेन.
पोनी इनी आवाजझगळागा बान व्हय, लांडागा डान.
बुलबुलीन लाळई श्यागु टेमोन खुसी डायेन.
हारेकडोंगोरकून नाका हेकूगा डोंगोरागा अभिमान लागाटिंजेन.
बुलबुलीतोतारामके च्या, तुलसी डो इलायची गोगोला घालके.
“डोंगोरकू, नाका इंज इंयागागावेन डाबोलटे शेंडा व्हय डो शेने टेमो तुलसी डो इलायचीगा च्या आरुगा पद्धत साटेशेनेबा व्हय.
इंज इंयागा गावागा कोरकूके इनी ठिकानान सागा वचन जेबा व्हय.
नेराकारूपो ठिकाना – धरती गा सबई कुटे उत्साहागा ठिकाना डावूबा.”टासोगुईकू, इफार घाघाटा तुलसी डो इलायची गा चेव टाका च्यागा.
आपे च्या इफार नुनूहोना व्हय?
25/25
इंज नाका खाटका पोयरा आरोयन.इंयेन चित्र ओड हेडई डो घोनेज मांडी आरु हेडई.
इंज मायगा चित्र ओडेबा.
डिज शांतीटे  सुबानडा.
इंज बईगा चित्र ओडेबा.डिज ठायका म्या जागान सुबान बान.
इंज घोनेज मांडीगा चित्र ओडेबा.
पोनी इंजके घाल्ले की ढिपीन चित्र ओड बाकी.
इंयेन मांडी आरु हेडई.
इंज मिनूके ओडेबा.
डिज गुबगुबीन व्हय.
इंज काकू आरोयबा.
डिज सानिका व्हय.
इंयेन कागदो नावा, चिड्या डो इवान  आरु हेडई.
उरा डो गाडीबी इंज आरोयबा.
इंयागा बोकोजई सबका पसाराटिंज की बा!
इंयेन खोबो मांडी आरु हेडई.
पोनी इंयागा बोकोजईन  हेडई का बान!
“शानू, आमके बान बई इंजाटे टुलटे बान सागू,”  बई मांडीके.
“आम च्योटो खाटजेन.”
“आमएकला का बान हं  शेने बा इस्कुलेन," बाटे मांडीके."
﻿"आय आम च्योटो सानिका व्हय आम!”
“शानू, नाका आम     खाटजेनसे!” आबा मांडीके.“मेटे बोकोगा बिंडीलेन च्योयेनगिटीज्जा?”
“बोकोसाटे एकला का बगीचान बाकी शेने,” माय डिजके टेंगेनकेनेज.“च्योटो  सानिका व्हय आयबी आम!”
शानू गडबडजेन.च्योटो खाटका!
च्योटो सानिका!म्या टेमो डिज खोबो खाट का डो खोबो सानिका च्युफार बलाव्हयेंगा?
खाटजेन मारेजुनू डिज्यागा गुलामी झग्गा थायेका हाजे बान.
पोनी,ओलालिंयागा चटा डोसा आरु घेलटया माका डिज जून सानिका व्हय.
आबाफावळीलीयेन नाका सुबानू बान इंज येटो खाटजेन डिज?
सध्या डिजेन बोकोगा हेजागा फावळीन सागू बान, आयनी सानिका से!
“इंजनेख्खी व्हय च्योटो?”                             शानू बिचारेन बोच्योयेन.
बई लांडाटे मांडीके,“आमनी?
खाट टराई   इस्कुलागा खाट आरुयेन.”
“पेनीइंयागा खांदा लियेन सुबाना आय बी येटो सानिका टेमोन व्हय आथा बी आम,” बाटे मांडीके.
“इंजकेफेजेर साठोन हांडळी सासागा ओटो व्हय आम बावा,”आबा मांडीके..
मेटे, “आमके आना घाघाल ओटो सानिकाव्हय आम,” माय मांडीके.
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Story Attribution:          This story: च्योटो इंज खाट... च्योटो इंज सानिका !
is translated by            rajkanya gavate.
The © for this translation lies with Unnati ISEC, 2020.
Some rights reserved.
Released under CC BY 4.0 license.
Derived from: 'किती मी मोठी... किती मी छोटी!
', by            Meera Joshi.
© Pratham Books  , 2017.
Some rights reserved.
Released under CC BY 4.0 license.
Based on Original story: 'Too Big!
Too Small!
', by            Lavanya Karthik.
© Pratham Books  , 2017.
Some rights reserved.
Released under CC BY 4.0 license.
This story may have intermediate versions between the root and parent story.
To see all versions, please visit the links.
Images Attributions:          Cover page:          Two cats and a pair of feet, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 2:          Girl wants mother to carry her, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 3:          Father running after girl, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 4:          Girl tries to climb in with baby, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 5:          Girl walking away with baby, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 6:          Tiny girl on girl's palm, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 7:          Girl holding pink frock, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 8:          Big baby looks at small girl, girl sits on grandpa's back, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 9:          Tiny girl of big cat's back, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Images Attributions:          Page 10:          Mother holding uniform, smiling at girl, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 11:          Cat chases butterfly, girl sits on man's shoulder, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 12:          Girl walks with grandpa, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 13:          Grandmother tells stories, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 16:          Girl and baby laugh with parents and grandparents, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
च्योटो इंज खाट... च्योटो इंज सानिका !
(Korku)			 येटोगेन माय शानुके खाखीन सा बान शकता.
क्युंकी शानू नाका खाटजेन व्हय.
पोनी डिज एकली का इस्कुलेन शेने घेलटया आय बी सानिका व्हय.
इनी सानिका आना लेखाय बाला.
म्हणजे आपेन समजाटीव बा, की आपे इनी आना स्वता लेलाखान सानिका व्हय... की दुसरा जेका लेखाटे घाल्ली गरज का बान येटो खाट का.
This is a Level 1 book for children who are eager to begin reading.
Pratham Books goes digital to weave a whole new chapter in the realm of multilingual children's stories.
Knitting together children, authors, illustrators and publishers.
Folding in teachers, and translators.
To create a rich fabric of openly licensed multilingual stories for the children of India ­­ and the world.
Our unique online platform, StoryWeaver, is a playground where children, parents, teachers and librarians can get creative.
Come, start weaving today, and help us get a book in every child's hand!
“पेनीयेनेघेलट्या... माकाआम जसा व्हय, डिफारहारेक, थायकाहारेक बाराबोर सालागा व्हयेंगा!” सबईकुका डिजके प्यारटे काटू साटे मांडीके.
येडेन इनी मिनू.
डो डेडेन डी आयनान इंज.
इनीडाडा इंयेन अच्छा लागाटीवबा डो डेटेन मिनून मजा हाज्ज्या.
इनी मिनुगा पसना जागा डो डी इंया.मिनून पुची डोयेन की डिज डिजागा टऊन साळूब्बा.
पोनीइंयेन पुची डोयेन कई इन डिज्याटे लांकान साळूब्बा.
पॉ...पॉ... डाडा गाडी टऊन इंज साळूब्बा.डी बेगटो मिनू किवाळगाकोराटे खाट्टे साळूब्बा.
बईदिधोम जिले की आले बारखोम बी झटाल नुनूबा.
डो लियेनटे डखारजेबा पटापट.
आलेन अलग्गो अलग्गो चिज्यो पसन इनी मालूमका.
पोनी बारखोमेन बी दिधोमडेटोका पसन.
इनी इंया उरा व्हय.
इन इंया परिवारकूगोन येडेन थारडा.
आले आलेगा  खावळे डो बुट्टो येडेन कोलाटे डोयबा.
येडेन आले टी- नांगा आबूनडा.
आले आलेगा कापडा खुटान टांगाटींंयेबा.
इंया आबा हेजागा लाकडी  कोपरान डोयबा.
आले आलेगा चटई कोपरान डोयबा.
इंया बाटे हेजागा फटफटी बाहेरान डोयबा.
पोनी डिज्यागा हेल्मेट अलमारीलियेन थारडा.
इंया माय डो बुड्डीमाय हेजागा लिज्या पेटीन डोयबा.
चेवदार आटा होंदार जागान डाऊबा.
रारामगा दिनेन आले रजई बाहेरान ओडेबा.
घामू टेमोन आले पंखा आंडायबा.
डी टेमोन आलेगा खास/ सागा पाहुनाकू  हाजेबा टेमोन आले खुर्ची बाहेरान ओडेबा.
इनके मिलाटिव आपे इंया उरान जरूर हाजे.
जल्दी हाजे.
ड्या साबू बगीचान एकला का हुंजू ला क्केनडान, “माय, इंज म्या सानीका पिल्लू पालाटीयेंज?” “बाकी,” बई मांडीके.“म्या खोबोसानीका पिल्लू, साबू कोंबाराके.
“टुनीका सानीका पिल्लू बान,” माय बिचार बादलाटिंयू बान्ने डान.
साबू म्या गोटाके ठोकर मुंडाके, गोटाकुंडी  लिंजटे म्या शिंया मेरान पोहचाटींजेन.शिंयाजूगेन नरम हूप डान.
साबूउठाये डो लिंज  डोके, लिंयेन लिंयेन आथा डेटेबी लिंयेन... बारी मेट इटा डोडो लाक्के डान.
“हॅल्लो, आम जे व्हय?” साबून खोबो आचंबो डायेन.“हॅल्लो, इंज जिराफ व्हय.
इंयागा जुमू जोजो व्हय.
इंज आमगोन हुंजू बा.
इंयागा भावळीन च्युडे, इंज आमके हांडळीटेसागेज्जा.”
साबू जोजो गा भावळीन च्युडजेन डोसाळक्कोन ओडजेन.
मेटे डोंगोर डो सेर गा तालाबिज्योन.
साबू खुसीटे कुराईके,  “जोजो जेवना कोने डोगे, डाखुरी कोने डो आथा जेवना कोने डोगे.”  नाका डिकिंज डिज्यागा मुन्नी गुई उरानपोहचाटिंजेन.
टईंज मुन्नी गा जन्म दिन डान.
साबू केजोजो लियेन च्युडकेन कई कातळ्याकू टाली मुंडाके.जोजो मामीके मदत डाके क्यूंकिजोजो येटो लांबा डान की, डिजेन च्योटो सोपा!
जोजो सबईका कातळ्याकुके च्युडकेकू.
डिकूगोन चिंडू हुंजूवेन.
खोबो मजागा पार्टी डान.सबईकू गानावेन, “हैप्पी बर्थ डे टू यू.”मामी टेबल लिंयेन समोसा, गुलाब जामून डो ईस्क्रीम सजाटिंजके.
जोजोगेन ईस्क्रीम खोबो पसनेन हेन.
मामा डिज घेलट्या ईस्क्रीम बालटी भेरटी साले.
जोजो पुराका बालटी श्याके.
नाका उरान शेनेगा टेमो डायेन.
सबईकू मांडीके, “बाय बाय जोजो, बाय बाय साबू.”साबू डो जोजो उरागेन हेन.
माय फाटको मेरान टेंगेन केन डान, डिकूसाबू के जिराफा लियेन सुबानटे डोकेनेज, डिकूगा चाबू उगळा का उगळा थाळेन.
“साबू ... इंजघालके डान...” “बई... आम घालले डान..., टुनीका सानीका पिल्लू बान, आम इनीनीघालडुका डान, लांबा चौळा जिराफ बान.
बई च्योजका मांडीके, डेटे पईला चिड्या उरामिंकू हेन डो जोजोके  वापस सायनेज.
म्या डोंगोरेन बारी क्वाली डई थारडान.
म्या खोमा जुमू टुल्लू डो बुल्लू.
डिकिंज म्या मजबूत उरा आरुके डो खुसी –खुसी थार डान.
म्या बेरान खोबो राराम लाक्के डान, बारी बी बोंबकी सिंगेल लामताके डो आरांबोटे सुबानकेन.
अचानक जेका का दोरजा खटखटके टुल्लू खिडकीटे कोलेके बाहेरान टेंबळ्या टेंगेनके डान.
“इन रारोमेन गोजू लाक्केन,” टेंबळ्यामांडीके, “इंयालियेन डाया डाये.
आम थोडासा दोरजा निजेबा, टासो इंज इंयागा च्युटसेकनेबा.
इंया ओटा हिगरा बाकी.” टुल्लू डो बुल्लू गेन डाया हेन.
डिकिंज दोरजा थोडासा निचके डो टेंबळ्या हेज्यागाच्युट तालान साय.
गेल मिंनिट बादोन टेंबळ्या मांडीके,“माजा हेन!
मच्छो क्वाली,दोरजा थोडासा आथा उगडाके अंगार इंज इंयागा टाउनांगाबी सेकने डान.
घाबराटिव च्योजका जरुरत बान.”
गेल मिंनिट बादोन टेंबळ्या मांडीके, “मजाहेन!
मच्छो क्वाली, दोरजा थोडासा आथा उगडाके आंगर इंज इंयागा टाउ नांगाबीसेकने डान.
घाबराटिव च्योजका जरुरत बान.”
टुल्लू डो बुल्लू एकमेक कोने डोके.
मेटे टुल्लू दोरजा आथा थोडासा निजके डो बुल्लू सिंगेल लिंयेन म्या भोगना डोके.
गेल मिंनिट बादोन टेंबळ्या मांडीके, “आपे च्योटो अच्छा व्हय.
च्योटो डायाबा व्हय.
आम थोडासा आथा दोरजा निजके टासो इंज इंयागा दुसरा नांगाबी सेकनेबा.हिगरा बाकी.
इंज क्वालीके टी बान आंडा.”
टुल्लू डो बुल्लू डागा भोगना कोने डोके.
डा चाटागू लाक्के डान.
डिकिंज दोरजा आथा निजके.
नाका टेंबळ्या मोवार उराटे बाहेरान डान.
गेल मिंनिट बादोन टेंबळ्या मांडीके, “ओ हो हो!
च्योटो आरांबो घाटाउ लाक्के.
बस इंयागा मू गेन रारोम घाई लाक्के.
अच्छा गुईकु.
दोरजा थोडासा आथा निजकी.
इंज इंयागा मुबी थोडासा सेकनेकिबा हिगरा बिलकुल बाकी.
समजाटिंजेन?”
“ठीक माका,” टुल्लू मांडीके.
“आम आमागामु बी सेकनेकी.
डिज दोरजा आथा थोडासा निजके डो बुल्लू खडाबडा डा गा भोगनाउठाये.
टेंबळ्या पुरका उरा तालान मुटे हेन, डोक्वालीकिंजके डाडाबा लायेन.
डिज त्यारकेन डान.
डिकिंज चाटा डा सिदा टेंबळ्यालिंयेन टेम्पाके.
“अब्जा - अब्जा!” टेंबळ्या कुराई केडो बाहेरान साळूबजे.
“इंज वापस हाज्जा!” शेन-शेने डेडेन कुराईके.
“अरे आमके नीत्याकोंबा डो ज्योमकोंबा.”
टुल्लूडो बुल्लू हेज्यागा उरा पाडळीन लिंयेन उखूयेन.
थोडासा टेमोन टेंबळ्या टेंबळ्याकुकेसाटे हेन.
सबईकुटे उरागा दोरजा डेचके डो तालान मुयेन.
उरा खाली का डान.
“इंकोय क्वालीकू,” म्या टेंबळ्याबाहेरान ओलेन डो पाडळी कोने ईशारा जिके.
“बो, चांनागाळ आरोय,” म्या आथा टेंबळ्यामांडीके.
“आय उठाकू बा डिकुके!”
म्याखोमा लिंयेन म्याकोम टेंगेनटे, टेंबळ्याचांनागाळ आरुलायेन.
जुलयेन टेंबळ्या सबईकू इटानेज डान.
जसा चांनागाळ पाडळी टायेनपोहाचाटीव लायेन, टुल्लू कुराईके, “जान बाचाटिंये.
आथा चाटा डा हाज लाक्के!"
हिगरा मारे, जुलकेन टेंबळ्यागा जान ओड्जेन.
“बान्ने बान्ने!
टेटम्पा बाकी!” डिज कुराई के डो डेडेटे साळूबजे.
चांनागाळ डोयेन डो टेंबळ्याकूघाळाघुळू बोच्योयेन.
लांगाळाटे, डो बळबळटे, ओलेन डो वापसच्योलाका हेजडुका.
टुल्लू डो बुल्लू इटान हेन.
उरागा दोरजा सारीके डोखुसी खुसी थार लायेन.
इंयागा जुमू श्याम,गेल सालागा व्हय, डुगूबा होयेंगा सानीका.
हिम्मत इंयागा डोगे!
इस्कुल घेलटया फेजेर बिडबा म्हणजे खाट कटकट.
बाहेरान हाजे उगूराटे.
नांगा माका लटपट!
टिळींज ऊरूट्टे बी मेडालियेन डुनूमागा झापका  हाज्ज्या,  आयुमूबा मायगा डोसा घेलट्या मायगा शेंद्रा  लाक्केन आलाबाला,  थोडा टेमो बादोन म्या आयडिया हाज्ज्या,  अजब गजब सबई का मेटागा साम्मान हाजेबा.
इंयागा गर्दन लांबा गेलपट टासो.
आधा ऊगुरा तालान, आधा वर्गान...  प्रार्थनागा घेंटीगा डोयबा मान.
शिंयायेटो लंबूनांगा टासो,   टोपेरे मेरागा इस्कुलके मांडी डान च्योज?
च्योज च्युफान?
अगर टी गेन ताकद टासो इंयागा,टुले डान मायेगा सानीका केळशी.
टिळींज इंया पक्का ताकददार टासो, ज्योमे डान घोनोज का चटा मटा.
पोनी इंयागा लाज   खाटका गोलगोल टासो,  डेलियेन हुंजू डान  गुईकू खाळाखिळी.
पोनी लांबा किसिंज खिज्या टासो इंयागा लुतूर,  येडेगा डेडेगा सबईका,   आयुम डान सबईका मस्तो.
पोनी इफार टासो?...
डेटोगेनका माय आंडायेबा सूर,“डेऊबा इस्कुलेन, शेने होना आमागेन लांक्कान.”
बरास डोटे टि गा, इंजलांडाबा आरामबोटे मुचू मुचू.मच्छो आलेगा ऊखुटे,जेकाकेबी बाकी मालूमडा..
सुट्टीगेन रस्सो व्हय.केलमी आंबेगा.
च्योला का श्यागुगा जुमू का बानराराम शिंगरोप.
सुट्टी नखरा व्हय बिटकेना बादोनउसतान गीटीजाका.
सुट्टी जसाका जागा व्हयइंज एकलीका आजाद कोपरागा.
सुट्टी बान मालूम च्योज साले लेलाखान सूट आथाहुंजूगेन लुट!
सुट्टीखाटा लेवंडी  गुपचूप  व्हय.आखा- उखूगा धप्पा व्हय.सुट्टी खिसागा चिल्लर  व्हय, इस्कूल मिंकूगा लाबाळपाना व्हय.
डिकू हिगरामिंकू केलेंडरगा गुलाम व्हय.येखांडो सुट्टी जल्दी पिघलाटिवगुली जुमू व्हय!
अनू इंयागा बई व्हय.गृहपाठगेन डिज इंयागा मदत डायेबा.
कोय कोय दिन गृहपाठगा आळसा हज्जा.पोनी अनू इंयाटे डिज डाटेका सागेबा.
पेनी अनू इंयाटे डिज डाटेका सागेबा.
पेनी अनू इंयाटे डिज डाटेका सागेबा.
अनूगा खाट सेकल व्हय.डिज इंजके शेशेंद्रा इठूबा.
शेशेंद्राखेंटो इंज डिबेरान सोडुबा डी साळूबटे डिबेरान डिज इंजके मदत डायेबा.
अनू इंजगोन झाघळा बी झाघाळाबा.डिबेरान इंयेन डिज्यागा﻿ खोबो खिज्यो हज्जा.
पोनी थोडासा टेमोबादोन डिजेनका खाराब लागाटीवबा.डेमारेन इंजेन इंयागा बई मच्छो.
इंज डो इंयागा गुईकू टईंज म्या नाटक डायेबा व्हय.
सारागा कामाय डाडामिंकू कातळ्याकू भावळी टाऊन लांकान, कथ्था च्युट जोडाटिंये लाक्के.
डिंगान ओल मांडळी शेरसिंग डो रानीगाइंकीया मांडी पाठोटे सागे लाक्के.
“नाका आमके इंज ज्योमकोमबा,” शेरसिंगघुराटीव बा.“बाकी बाकी!
डेपेक्षा आम इनी गुलाब जामून च्योयेन ज्योज्योम बान?"
रानी मांडीके.
राजवाडागा सैनिक पहेरा डोडोगा, डो नाटकमिंकू नाच्यो गा सराव डाडा लाक्के.
नाच्यो इठू बई मदत डाडा लाक्के.
हे गोमबाबा!
नाच्यो डाडा म्या टाराई सैनिकगा भालागेन अटकाटींजेन.
मेटे डिजके दावाई आंडा घेलटया साळूब लाज्जे.हुश्श!
सबईकानाका बराबोर व्हय.
7/12
नाका कोरकू खुली तालान                                    हाजेगा सुरुवात डाके.
आले सबईकुका                                    मानाटे घाबाराटिंजेन
पोनी इंयागा उराकू टोडेनकू!
डुगू लाड्डू का टोडेनकू बला डिकू?
अरे ज्या!
नाका इंयागा मुसाबी येखानलायेन.बोच्योबा खांड्डा डी.नाटक नाका सुरुबा.हे गोमबाबा!
नाका इंज च्युफारे?
आहाहाsss , हेनकी डिकू!
इंयागा उरागा सबईकुका डोयेन.
थोडासा टेंगेने डो डोगेका -टईंयागा सबईकुटे मच्छो राजा इंजकाव्हय!
इनीज इंया डई समीर.डिज चौथीन व्हय.
इनीज इंज व्हय.
इन पईलीन  व्हय.
रोजोका आले इस्कुलेन शेनेगा त्यारी डाडाबा.
इंयेन -------गोंडी आंडा हेडई.
समीर इनके -------उरीगा मदत डायबा.
डिज इनके डिज्यागा ------सुबानेज्या.इन घेंटी रुरुबा.
समीर खाट----------लेखाबा.
इंया सानिका -------- व्हय.
इस्कूल आरायेन की समीर -------हुंजूबा.डिज्या आफई गुईकू डिज्यागोन हुंजूबा.
समीर छक्का मुंडायबा.इन डिजके------- घाटाटे जेबा.
डिज इनके ------- मोलाटे साटे जेबा.नाका मोनई बाजायेन.
------- शेनेगा टेमो डायेन.
१.
आंगीगा२.
बुट्टो ३.सईकललियेन ४.
पुस्तक ५.
दफ्तर ६.
क्रिकेट ७.
चिंडू८.
आईस्क्रीम ९.
उरान
राजून गाडा खोबो पसन.
डिज डिज्या माय - आबागा गावेन शेंडा डी बेरान भूल्ला बाना का गाडान शेंडा.
गावा गाडागा डाच्योलाकाबी सापा डो राराम थारडा.
गाडागा बारीबी किनारानटे पेवळी रेती व्हय.
किनारा काय जागा गोटा व्हय.
डो कायजागान पाईरी व्हय.
गाडागा म्हारे किनारागाशिंज च्योलाकाबी निलाका थारडा.
सबई कोनेन अच्छाका डुगूबा.
म्या दिन आयबूटेन माय राजू के गाडान सासागा  बिचार डाके.
आबा बी त्यारजेन डो मांडीके, “आबू नाका नावाटे  हांदळीबा.
च्युफार आयडिया लागाटिंजेन?”राजू मांडीके, “एकदम मच्छो!”
सबईकुका हांदळी ओलेन.
आबा घोनोज ज्योज्योमा सावेन.
गाडामेरान आंबे  शिंया इटान आले भातका ज्योवेन.आजुबाजुगेन आरमानटे कातळ्याकू हुंजू लाक्केन डान च्याफिनी  कातळ्याकुकेखापेट कोरकू उयार इठुकू लाक्केन डान.
च्याफिनीकुगा भावळीन च्युजकातबी टोलकेन डान.पुलूम लांबा इफिर.
राजूगेन च्युज समजाटींज डुका,  डिज आबाटे कोंबाराके.
“डिजके खुडू मेंडा.
आम  हलवा ज्योज्योमबा, की बान डी येनेगा का.
दुधी लोखोडेन  की टालाटे खाली  थारडा डो मेटे डी डागेन लिंयेन हाज्ज्या.
इफिर  खुडू अलग अलग परकारटे लोखोडेबा,” आबा राजूके समजाटींजटे  घाल्ले.
“खुडू भावळीन टोलके की उयार सोपका.
येने ओजाटेनामुच बान.”  आबाराजूके घोनोजका मांडीके घालके.
“मेटे इंयागेनबी उयार हेडईगुबा से?इंयागेन उयार इठू होना व्हय, “राजू मांडीके.
“च्योज का हरकत बान.
पाटागाटे येडेगेन इठूगा सुरुवात डाय.”आबागा मांडी आयुमटे  राजूगेन खोबो ख़ुशि डायेन.
सुट्टी श्यागु पेईला अच्छाटे उयार इठूजोम.
इफिन राजू की  बान मान का मानेन बिचार डाके.
मेटे आफईकूबी थोडासा शेंद्राटे ओलेन.
डेडेन काय  नावामिंकूसुबान केन डान.
काय नावा बी सुबानकेन डान.
आबा  राजूके मांडीके, “ओने कोरकूके इनी होडी नावाटे साकुबा.”
आबा म्या नावामीठाजगोन मांडीबा.
मेटे आफईकुबी नावान सुबानजेन.राजूगेन थोडासाहिगराहेन पोनी आबा डिज्यागा टी जिकीट्टे उठाकेन डान.डिजके नावागा टालाभागोन सुबानकेनेज.
आरांबोआरांबोटे नावा डागेन ओसोर लायेन.
नावागा बारी बीबाजुगेन गाडागा डा.
होलई लाक्केन डान.
डागा लाटा चपाक चपाक आवाज हाजे लाक्केन डान.
लियांगा टेन डोडोगेन गाडा भारतीटेन डुगू लाक्केन डान.
सानीका लाटाटेन का नावा  हांडळी लाक्केन डान.
राजा खुशि बडाळान थाऊ लड्डू का डान.सबई का टेमो डिज हेज्यागा मानेन गोलाटे व्हय लाक्केन, डो डोडो लाक्केन डान.
नवामिठाज साम्मान नवा इखाट निफोरी  शिरींज मांडी  लाक्केन डान.
राजू हेज्यागा टी आरांबोटे राबान डागेन नामुजके.
गाडा  घेरान झुळ झुळ आडी डो कोयोगा आवाजेन येखान झारा मास्तोका  डुगू लाक्केन डान.
“च्युफार घाईयेन नावागा हांडळी?” आबा लांडाटे राजूकेकोंबराके!
‘डबल टेन ओलेन की आमागा गुईकूके इनी मजा घाले हो,” माये मांडीके,
“हाव माय नेक्की का घालेबा,” राजू खुशि खुशिन मांडीके.
वापराटीये आपेगा कल्पनाशक्ती डो चित्रा रंगोय.आपेन होना खिज्या!
वापराटीये आपेगा कल्पनाशक्ती डो चित्रा रंगोय.आपेन होना खिज्या!
म्या डोंगोर डान.खाटका झाळी झुळपी डोंगोर.डोंगोरेन खापेट शिंज डान, येलीगा ज्याली डान.
खोबो जानवारकू डो चिड्याकू डेडेन थार डान.
म्या डाव च्योज डायेन, पुराका जानवारकू म्या जागान गोलायेन.“आम आयुमके?” राघू मिठ्ठू कोंबाराके.“हे,” कोमल घोतळी मांडीके.
“च्योज?” भागूबाई क्वाली कोंबाराके.
“आबुगा डोंगोरेन इस्कूल सुरुयेन व्हय,”झुलाटीवटे सारा मांडीके.
“हं!” मोटा हेत्तीन हाय-हाय लागाटिंजेन.लंबू नील मांडीके, “अरे वा!” धिमी बुंबलीज मांडीके, "बो, बो, जल्दी बो."
राघू मिठ्ठू आफिरटे साम्मान ओलेन.
म्या शिंयालिंयाटे दुसरा शिंयालियेन झुला सारा उजटे ओड्जेन.पुराखा आजीगर ओळ चले ओलेन.
“येडे येडे!” राघू मिठ्ठू कुराईके.
“लेखाय बला.” “अरे इनी उलटा च्योयेन डुगू लाक्के?”झुला आसूट लाक्के डो कोंबाराके.
पुराखा मांडीके, “फुस्सस्...!
जेकानबी लेलाखा बान हेडई!”
बाकी जानवारकुबी गोलायेन.
लंबू गर्दन टुलटे डोडो लायेन.
“जेकाबी डुगू बान येडेन,”  डिज मांडीके.“ जेकाबी डुगू बान येडेन” झुलाबी मांडीके.
“मच्छोटे डोगे!” राघू मिठ्ठू कुराईके.
“डोगे,डोगे, इंयेन खुली घाटायेन,”    कातळ्या बाना कुराईके.
“झुला!
झुला!
इंयेन झुला घाटायेन!” धीमी लांडाटे मांडीके.
इनी ठोकळे च्योज कामायगा.
भागुबाई क्वाली बिचारेन बोच्योयेन.
“इनी च्योज व्हय?” झुला साराके कोंबाराके.
“इंयेनलागाटिवबा, इनी पेन्सिल व्हय,”  पुराखाखिज्योटे मांडीके.
मोटा डो लंबू डिकिंजेन म्यावर्ग घाटायेन.डिकिंज कोयकूके हाकोकेकू.
सबईकू आपनापापना दफ्तरसाटे इस्कुलेन हेन.
सबईकूका खाट्टेका कुराई लज्जेन.
“जे इठुकूबा?
जे इठुकूबा?
येडेन आलेके जे इठुकूबा?”पोनीइठू घेलट्या घोनोज टेमो जेका हेजडूका.
डो अचानक म्या आवाज हेन.
आवाज खाटजेन.
आवाज आथा खाटजेन.
पुराखा कालजीन बोच्योयेन.
धिमागा छातीन धकधकजेन.
राघू फळा टाऊनउखुयेन.
लंबू डो झुला गडबडजेन.
“जे इनीज?”  “हुप!”चाबू बंदोटे झुला कुरुकुरूके.
जेका मांडी बान.
सबईकूका गुरुजी कोने डोडो लायेन.
गुरुजी भावळी कुराटे टेंगेनकेन.
लिंयाटे इटान, इटाटे लिंयेन सबईकू आच्योमबोटे डोडो लायेन.जे व्हयेंगा?
सबईकुका एकमेक कोने डोडो लायेन.
“कु...ला...मामा”गुरुजी म्या ईखाट सावेन डो फळान ओल सुरवात डाके.
“साळूबे, साळूबे, खाट्टेका साळूबे,” धिमा कुराईके.
“आफिर!” राघू चिळचिळयेन.“उजे”, झुला कुरूकुरूयेन.
“धप धप धप,” लाज सावराटे मोटा साळूबजे.“भागो,” सबईकूका खाट्टेका कुराईके.
च्योज डायेन डोडोगा घेलट्या गुरुजी ओलेन.“अरेज्जा?
वर्गांन जेकाबी बान,” डिकू मांडीके.
पिपिंजार इनी सानीका, पंखा टाका किडाकू व्हय.
पोनी डिकू आंधारान चमकाटीव तबी च्युफारटे?
डो उजला पेपेडागा टुनी मांडी टाका बला?पिपिंजार जसा लुकलुकखिज्या उजला, सानीका इफील!
इंयेन बी डिकू खिज्या चमकाटीव हाजे अंगार मजा हाजे डान, पोनी बान से जामाटीव ... इफार च्योयेन का?डिज जे बला इनके घाले बा?
समजा म्या केंडे गा, आजीबात इफीलकू बान राटो आपे आपेगा गुईगोन म्या जागान कॅंपगेन ओलेन डान.
डेडेगा केंडे किट्टो तालान कोरा रिरींजेन टासो आपे च्युफार डा?
आपेगा बेट्रीगा उजला लांमटाके डो आपे गुईकूगोन मांडीगा कोसिस डाय डान की बान?
थायेका डिफारका पिपिंजारकूबी एकमेकगोन उजलागा उपयोग डाडाबा.
डो डिकूगा बेटरी श्यागुगा भानगड बान्ने मारे डिकून इफार च्योटो काबी टेमो उजला  क्षमता थारडा!डेमारेन पिपिंजारेन हेज्यागा बलप जजानाटिटींयांगा बान टासो लाईना बिलागा फिकेर बान थार डान.
डिकू मजाटे उरागेन आफिर लाक्कूबा डो उजला का थारडा जासा कई डिकू आबूके घाघाल लाक्के, "ए!
डोगे ... डोगे इंज इंगान व्हय!"
पोनी पिपिंजारागा रहस्य माका म्हणजे डिकून थार बारी रसायन.
ल्युसिफेरेज जुमूगा प्रोटीनडो ल्युसिफेरेज जुमूगा रंगद्रव्य इनी मांडी ओजाटे डिकू उजालाऊबा.
आबूगा जुगेनडी प्रोटीन थारडा.
आबुगा हाड्डे डो जूगा चिजो.
नेरा नेरा रंगद्रव्य ओजाटे जानवारकू गा डो शिंयाओजाटे निसर्गगा का रांगो घाटाउबा.
डिबेरान पिपिंजारागा जुगेन प्रोटीनडो रंगद्र्व्य म्याजागाऊबा, डिबेरान डिकूगा रावान सागे हवागोन होपळाडाऊबा.
इनी होपळा डायन की मेटे च्योज!
डेडेन जासा की सानीका आतिश बाजी का डाऊबा मांडेनी.
डो डेडेटे खोबो चाटा उजलापेडाऊ ओटा पिपिंजार चमकाटीव बा!
डो इफार जूगा शेंद्रा ओजाटे उजाला पिपिंजार इनी बी म्याका मांडी बान बला.
नेरा नेरागा उजालागा रुकूकू डो समुद्रागा घोनोज जानवारकू बी इफारटे हेकुगा उजला पेडाय सकटायबा.
पिपिंजार थायेका उजालान का बान थार, पोनी आबू लाईनगा बटन बांडोय बा किंवा चालोयेबा,डिफार डिज हेचका चालू डो बांडोयबा.
डिबेरान डिजेन उजाला चाचुलू होना, डिबेरान डिकूगा डिमागाटे उजाला पेपेडा बाजूक’विशिष्ट खाबोर' कुलेबा.
डी खाबोरा ओजाटेडिकूगा लाजेन टाका इनी ’विशिष्ट बाजून' रासायनिक डाऊबा डो पिपिंजार चमकाटीव बा!
खाटजेन पिपिंजार उजालागा उपयोग डिज्यागा जोडीमिठाजके हाकोगा घेलटया डाडाबा.
जो पोयरामिथाज ज्याडा  उजालागा थारडा बान टासो ज्याडा उजाला का उजाला बा, इफार चमकाटीव पिपिंजार टाराई पिपिंजारेन पासानू इफार का टाराई पिपिंजार उजला डोके की जोडीमेंटो डिज बी उजलाउबा.
इनी पिपिंजार म्या जागान हेन की डेटे सानीका पिपिंजारगा पेडाउ बा.
कोंटे पिपिंजार बान टासो किडागा रुपोन थार पिपिंजार गा उपयोग डिज्यागा आंटे बाटे टे नेराका थारडा.
उजाला गा उपयोग डिज्यागा ज्योज्योम चिड्याटे बाचाटीव घेलटया डाडाबा.
जुगेन थार रसायन जेर नी थारडा का, शिवाय डेगा चेवबी थायका कोयनोगो थारडा डेमारेन कोंटे पिपिंजारगा उजाला डोयन जा डोयन, की चिड्यागा शिकार आराटे नेरा का म्याडो चेवमिनी शिकार घाघाटाबा.
पिपिंजार च्योलाका बी एकला का बान थार!
धारती लिंयेन पिपिंजारकूगा २,००० पेक्षा ज्याडा पेडासी व्हय.
बारसो टेमोन, खास माका राटो अंधारान डे पैकी आबूगा आजू बाजूटे उजालागा, आफिर खेंटो आपे नेख्खी का डोगे बा.
पिपिंजार आकारटे थायेका सानीका थारडा, थायेका बोटोटे बी सानीका!
पोनी डी बेरान डिकूम्या जागान हाजेबा, डी बेरान डिकू थाय बागीचा उजालाय बा.
डी बी थायेकाचटकन!
मजा व्हय?
से
काय नेराका मांडी १.
पिपिंजार इनी रुकूगा परकारगा व्हय     डो किडाकूगा परकार व्हय.२.
नेरा नेरा गा पिपिंजार पेवळीटे निला इफार नेरा नेरापरकारगा रंगो तालान उजाला बा.
राटोगा अंधारान आफिर निलागा रंगोगा परकार बाहेरान आंडाये बा, मेटे फेजेर गा उजाला टेमो डुगूबा उजाला पेवळी रंगो गा थारडा.
३.
काय जीलू ज्योज्योमा पिपिंजार किडा डो काय पिपिंजार लिंयेन पिपिंजारा लिंयेन आबूगा जिंदा थार गा चिजो डाये बा!
४.
थायेका समजदार पिपिंजारेन चमकाटीव बा इफार बान,डिकूगा आक्क्कोम डो किडागा रूपोगा कोंटे पिपिंजार बी बाहेरान आंडाय बा.
आपे म्याडो पिपिंजारके टी आंडाटे डोके, टासो डिजके सोबती मेंटो  चमचम डायेबा.
५.
अंटार्क्टिकागा दोषी ओटकनेज पुराका खांडगा तालान टाका व्हय.
डिजेन विषुववृत्तीय हवामान आथा मानटींये बा माका, पोनी डी भागोन घामू उमनागा पेळेज बान इफार टोडेन का बी ठिकाना डी खाडूबा.
डी डोंगोर, झारागा देसो बानटासो बागीचागा इफार पुराका ठिकाना घामूगा डुगूबा.
अंटार्क्टिका इनी देसो थायेका खंड थारगा माका डेडेन पिपिंजार थार बान.
आपे बी इनी आरु टे डोगे १.
अंधारान च्योज च्योज चमकाटीव बा येने गा शोध आंडाये.
सजीव डो निर्जीव इफारबारी बी मांडी.२.
हेज्यागा गुईकूगोन हुंजू लाक्के की, आपे पिपिंजार व्हय इफार बिचार डाय.
आपेगा टीन म्या सानीका बेटरी डोय डो पिपिंजार खिज्या नेरा का आकार आरोयबा.
नेरा नेरा चिज्योटे पिपिंजार आरोय.
उदा.
रब्बरगा सिसा डो उजाला बा दोरा ( ग्लो स्टिक) येने बादोन आपे गा नेराका, खास बिचारेन बी कामाय डा सकटाय बा.
सोनू, मोनू, डो रीना हुंजू घुंट्या ओडजेन.डिकून म्या मिनुगा कोंटे डोयेन.
डिज म्या खाटका पुची कोनेन डोडो ला﻿क्केन डान.सोनू कुराईके, “डी डोगे,” ﻿
म्या सानीका चिटी,  डिज खाटका पुची कोनेन शेने घेंटो रीना  डोकेनेज.
डेटोगेन, म्या  खाटका सावलीडिज सबईकुगा लियेन  बोच्योयेन.
म्या खाटका  शिखऱ्या ढिपी लियेन आगरोयेन.म्या सानीका कोरान चिटीसानीका मिनू, कोंटे  डो खाटका पुची डो खाटका शिखऱ्या!
नाका इनी आफई हुशार कातळयाकू च्योज डायबा?
डिकू डिकुगा सानीका टी टे टाली साडीके.शिखऱ्या हेज्या खाट  पंखा पसराटींटे  आफिरेन.
रीना कि बान चिटीके म्या पाना लियेन सावेन.
मेटे डी पान ढिपी लियेन डोके.
चिटीन डेडेन म्या  साखऱ्यागा दाना डोयेन.डिजके डिज भावळीन  सावेन, डो डिज उरान साळूबजे.
जाडोबा पुची म्या  मेरागा आधा भज्जेगा टुक्का सावेन, डो डिज नालीन गायबजेन.मिनुगा कोंटे मांडीके ‘म्याँव,’ डो डिज हेज्यागा पंजा जाजला  सुरुवात डाके.
मोनू की बान डिज  घुंट्या म्या आटिकीन दिधोम साले.अफाईकू भी पोट्टाकू कोंटेकूगोन पक्काटेका हुंजूबेन.
लांकागा म्या गरुड की बान शिंजालिंयाटे  मेट जाफीटके, डो डिज आफिरजेन.
मच्छोका चान्नी राटो डान, सबईका चिड्याकू गीटींजकेन डान.
फक्त टिंकू जाट्टाका डान.
“इंयेन दुनूम बान हाजे लाक्के बई!” टिंकू कुरूकुरूके.पोनी बई डिज्या मांडी आयुम डुका.
डिज गेहरा दुनूमेनेज डान.डिज जेवना कोने असुरेन डो मेटे डाखुरी कोने असुरके.डिज चद्दार खिळीके डो, मेटे टेंपाके.
डिज लाज्यालियेन लेटाटिंजकेन, मेटे टाबेरेन, इंगान-डिंगान असुरटीसुरेन, पोनी बान!
डिजेन दुनूम का हेज डुका.
डेडेन मामुलूम लाक्केन डान की, राटोन डिजेन जे घाटाउ बा.बादळालियेन टिंकू चंद्राके डोकेनेज.
पुलूम, जगमग गोल चंद्र लांडाटे डोडो लाक्केन डान.
डिज खोबो खुसोयेन.
राटो खोबो सुपरका, टिंकू बिचारके.
लांकान शिंजेन, पाला तालान चिगीबिगी उजला डोके.
“डेडेन उजला च्योफान?
“डिज अचांबोयेन.
म्या सानीका उजला आफिरटे डिज्या मेरान हेन.
“इंज म्या पीपिंजर व्हय,” पीपिंजर मांडीके.
“इंज अंधारान चमकाटीव बा!”“च्योज आम इंया गुई आरुबा?” टिंकू कोंबाराके.
“हां आरुबा,” पीपिंजर मांडीके.
म्या चिड्या आफिरटे हेन.
शिंयागा डांगोन उलटा आखायेन.
“आम जे व्हय डई?” टिंकू कोंबाराके.
“इंज उलटापंखा व्हय.” डिज मांडीके.
“इंज राटोगा आंधारान डोगेबा.
“च्योज आम इंया गुई आरुबा?
टिंकू कोंबाराके.
“हां, आरुबा!” उलटापंखा मांडीके.
टाऊ झाळीन च्योजका सोळो- सोळोयेन.जेका उखू लाक्केन डान!“टेंगेने, टेंगेने आम जे व्हय?” टिंकू कोंबाराके.
“इंज म्या कोल्ल्या व्हय.” कोल्ल्या मांडीके.
“इंज राटो हांदळी ओड्डा.” “च्योज आम इंया गुई आरुबा?” टिंकू कोंबाराके.
“हां आरुबा!” कोल्ल्या मांडीके.
म्या शिंयाटे बारी चमकाटीवमेट घुराटिंयेज लाक्के.
“आम जे व्हय?” टिंकू कोंबाराके.
“इंज घुघू व्हय.” जवाब जिले.
“इंज राटो इंयागा आटागा खोजोन ओड्डा.”“च्योज आम इंयागा गुई आरुबा?” टिंकू कोंबाराके.
“हां, जरूर आरूबा!” घुघू मांडीके.
झीं...झीं!
डेडेन झीं... झीं गा आवाज गुंजाटिंजेन.इनी आवाज च्युफान?टिंकू उफून बी कोने डोडो लायेन.
“इंज झिंगुरा व्हय.” झिंगुरा मांडीके.”“अंधारायेन की, इंज झीं... झीं...आवाज ओडेबा.”   “च्योज आम इंया गुई आरुबा?” टिंकू मांडीके.“हां,आरुबा!” झींगुर मांडीके.
टिंकू डो डिज्यागा गुईकू लांडा डो उजवेन.
डिकू इंगाटे डिंगान कुंडेलेन, जब तक टिंकून आंगुप हाजे लाज्जेन.हां!
डिज खोबो लावायेन डान.
“इंयेन दुनूम हाजे लाक्के नाका उरान शेने होना,” टिंकू मांडीके.
डिज उरागेन शेने टेमोन खोबो खुसोकेन डान.
की डिज टईंज खोबो ओने गुईकू आरुवेन.
डिज हेज्यागा बईटे जिक्कीट्टे काटोयेन.
डिज कुरकुरूटे मांडीके,“राटो एकलाका बान डाऊ!
राटो घोनोज चमत्कार जीव मिलाटीवबा.”
“डिज्या बई मांडीके, “आमागा राटो गुईकू राटोका कामाय डाडाबा.
डिकू राटो ज्योज्योमबा डो हुंजूबा.
डिकू ड्या आरांबोउबा.
आम नाका गीटीजे.दुनूम आमके ताखाद जेबा,मेटे आम पाटा आमागा डयागा गुईकू गोन हुंजूगेबा.गीटीजे इंयागा लाळाईली कोन!”
चिगीबिगी गोल गोल चंद्र सारा राटो चमकाटीव लाक्के.
डिज्यागा सापाचन्नी राटो उफुनबी धाळेन बिखारा टिंजकेन.
आथा घोरघोर घोराटे लेटाटिंजटे गीटेन टिंकू!
टॉक टॉक....टॉक टॉक!सोनापूरगाराजा पेटूचंदन लुतूरेन उस्टा डाबाटिंजके.
आदा राटोन शिमाजीलू बिनदास ज्योवेन मारेलाजेन गडबड लागाटिंजेन.
डो डेटे भयानक आवाज!
“इफार भलटाये सुलटाये टेमोन राजावाडान कामाय आरी टाका की बानआमेन?”  डिज रानी सुरुचीके झागळा गा सुरेनमांडीके.
पोनी डिज पसाराटिंजकेन पलंगो लियेन घोराटीवटेगिटीजकेन डान रानी राजवाडा साम्मागा सापना डोडो लाक्के डान.
टॉक टॉक....टॉक टॉक!
“अरे, च्योज परकार व्हय!” “इंज राजा व्हय इनी टॉक टॉक  आवाज ओड्डा इंयागा परवांगी बान्ने.” डिज पलंगोटे बिड्जेन डोहेज्यागा धीर लाज्यागा मेराटे दुपटा सारीटे दोरजा उघडाके.
पेहरेदार आलसा मोवार टे इंगाडिंगा डोडो लक्के डान.
“च्युफारगडबड व्हय इनी?” राजा खिज्याटे हेज्यागापेहरेदारके  किंजके कोंबाराके.
“महाराज,च्योजका बी बान सामजाटीव,” पेहरेदार मांडीके.
डिज्या जाना हिगराटे कपाटिव लाक्केडान.
”आवाज डाडा कोरकिंजके आले घाघाटा लाक्के.
पोनी आलेन जेका घाटा डुका.” “मुर्खाकू!,” राजाखेकसाला.
“इनी च्योज परकार व्हय इनी आपे ५ मिनिटोगेन घाघाटा डुका टासो आपेगा खैरबान,” राजा गा खिज्या लियेन हेन डान.
टॉक टॉक....टॉक टॉक!
पेहरेदार किंज जल्दीकासैनिककूगा मेन राजवीर सिंगके हाकोकेनेज.
तूराई फुट उचा, अफाई फूट चावळागा खाटजान डो खाटगुंडी मुसा डोटे हारेक मिठाजेन हिगरा हाजेबा.
“साहेब, इनी टॉक टॉकआवाज च्योजा व्हय.
कृपा डाटे इनीघाघाटान आलेके मदत डाय,  बान टासो आलेगानौकरी शेनेबा.” पेहरेदार किंज डिजके कडक टे घालकें.
“मुर्खा व्हय!” राणवीरसिंगकुरूकुरूके.
डिकिंज जल्दी सैनिक कू गा म्या भाग गोलाके.
टॉक टॉक....टॉकटॉक!
“त्यारके जानवारकू?
शेने, इनी मुकेन बदमाश के जल्दी का घाटाटे ओडेज.”डिज आदेश आराके.
सैनिक किंज राजवाडा गा पुराका परिसर घाटाटे  डोके.
हारेक खिडकीटे कोलेटे डोके डो गिटीजकेनकातळयाकूके हिगराटे आराकेकू.
इनी राजवाडा गा सबईका पेटी उघळाटे डोके डो ढिपीकेमुंडाटे खात्री डाके.
इनी डाडा खेंटो येटो आवाज हाजे लाक्के डान की राजावाडागा जेकाबी राटो गिटीज डुका.
टॉक टॉक....टॉक टॉक!
दुसरा दिन फेजेर राजा खोबोटेमोटे बिटकेन डो दरबारेन बी टेमोटे हेन.
राजा साम्मान हेन डोके कई तक्रार डान डिजम्या का गईगा  बारी मालीको घाघाल मिकिंज.
“डिज इंया गई व्हय,” पईला कोरो मांडीके.
“बान्ने, इंज ओलेन साललागो इनी  का दिधोम रोरोज लाक्के,” दुसरा मांडीके.
“इफार?
अरे, डिज्या आरुकेन दिधोमाटे मिठाई इंज ओलेन आफाई साललागो  देवी मायके आरा चाले हाजे लक्के.” पईलामांडीके.
“इंयागा कापार कासू लाक्के,” राजा डिकूगा प्रधान चिंतामणीके मांडीके.
“डो कोल्लीन राटो शिमाजीलू इंया लाजेन गुरगुर लाक्के.
येने डोगे, डीगई गा बारी तुकडा आरोये डो बारखींज के बी आदा आदा भाग जिकी.
इंयेन डिकूगा आथा तक्रार आयुमा इच्छा का बान.”  “आला महाराज,  डिज गई व्हय,”  चिंतामणी राजागा लुतूरेनआरांबोटे कुसुमुसूके.
“गई गा बारी भागआरुटे च्योज का बाराबोर बान.”  राजाके भलटाये सुलटाये घाघाल बाकी इंकूगा कालजी सा चिंतामणी कामायेडान.
रांगेज हेन की लावायेन की इनी खिज्या म्याड कि जा राजा डायेबा.
डो राज्याबारेन इनी खिज्या धक्का चिंतामणीगेन टक्कल बोच्येनडान.
“म्हणजे,” राजा ठिकीरीन टी ओजोटे मांडीके.
“पोनी इंजके घाले,राटो दुनूम बान्ने, मेटे इंयेन उसार राजा मेंटो कामाय डाडा च्युफार जमाटिवबा?” राजापेटूचंदन चिंतामणीके टॉक टॉक!
आवाज बारेन घालके.
“इंया मेरान इनी कामाय घेलट्या कोरो टाकानेज,” प्रधान कामायटे सुटकायेन खिज्या थोडासा लांडाटेमांडीके.
डीराटो सबईकूगा दुनूम पुरायेनाटे डिकू पशुपतीके राजावाडान सालेनेज.
डिज सोनापुरा तालागा जानवारकू थार जागागा मुख्यडान.
टॉक टॉक....टॉकटॉक!पशुपतीगेनडी आवाज आयुमयेन, डिबेरान का साळूबटे उरान ओलेन डो म्या पिंजरा डो आट्की भेट्टीकिडाकूके सालेकू.
मेटे डी जागाटे आवाज हाजे लाक्के डान, डेडेगा ढिपी राजवाडागा म्यापोपा आरुके.
डी  पोपा मेरान डी किडाकूगा आटीकी डोके.
मेटे सबईकूटाऊन ओसोरटे थाठरा लाक्के.
थोडासा टेमोन लांबा पेवळी चोची टाका म्या सानीका राटासा चिड्या पोपाटेनबाहेरान हेन डो आटीकीन उयेन.
खटक!डी बेरान डी चिड्या पिंजरान केटजेन.
डी डोटेराजा चक्राटिंजेन.
“कमाल डायेन!
येटोसा चिड्या डो डिज्यागा टारासो आवाज!
सबईकूकेका आभार.
आपे देसो घेलट्या खाटका कामायडाके.”  दुसरा दिन राजा दरबारेन जल्दीकाहेन.
डिज्यागा मोवार उजलाकेन डान.
जानवारकूगामुख्या, पशुपती, डिज्या साम्मान टेंगेनकेनडान.
“महाराज, इंज इनी चिड्याके आलेगा जानवारकू मेरान बान डो डो.”
“च्योज बाबा?
च्योजडायेन?” राजा कोंबाराके.
“डिज्यागा टॉक टॉक आवाजाटे सबईकूका जानवारकू ध्यान डोके कोल्लीन.
नाका डिकू सबईकूकागिटीजकेन.
डेमारेन चिड्याकू डोडो हेन कातळ्याकू नाराज्योयेन महाराज!” “हं!” राजामांडीके.
‘डी चिड्याके गोचटे डिज्यागा टिक्का आरुके टासो च्युफार लागाटिवबा,’ इफारबिचार राजागा मानेन ईखाट लाक्के डान.
“बान महाराज, आम इनी चिड्या गोगेज बान सकता,” चिंतामणी मांडीके.
राजा मनागा बिचार डिजचिनाये बा.
“इनी चिड्या खोबो मास्तो व्हय डो डिज बरकत चिड्या मनाटिटींज होना.”
“मेटेआबू च्योज च्युफार होना इफिर आमेन लागाटिवबा?” राजाके कोंबाराके.
“चिड्याकूनबी डिजा आवाजसावराउ बानटासो इंयागा प्रजा च्युफाटे डी सावराये बा, घाले बाला!”  राजागा नेरा म्या मंत्री हिम्मोटटे साम्मान हेन.
“महाराज, इंज इनी चिड्याके सागेज्जा.
इंया उरागेन इंयागा आयका जन्म डाकेन कातळ्या व्हय.
डिज्यागा जमा मारेन आले वयसेबीराटो जाट्टाका थारडा.”
“बान्ने, बान्ने.
दुसरामच्छो जागा घाघाटा होना.” चिंतामणी मांडीके.
मेटे डिज खुसीटे कुराईके.
“अरे जा!
इनी टॉक टॉक चिड्या घेलट्या आबू इफार जागा घाघाटा होना डेडेन राटो गिटीज बान.
इंयाकोनेन मास्तो बिचार टाका.”
टॉक टॉक  चिड्या राजवाडाटे डो सोनापूर गावाटे लांकान सीमा लिंयागा सैनिककूगा सोपटीन ओलेन डिज इफार.
रोजोका डिज राटो सैनिककूके जाट्टाका डोकुबा.
डिज डिज्या गा कामाय येटो अच्छा डाके की डिज डीराजागा राजचिड्या डायेन.
सोनापूरगा हारेक हुशार सैनिककू नजर चुकाटे हल्ला डाडाराजागा दुश्मनकून च्योलाकाबी जमाटिंज डुका.
इनी राजागा जुमू सोनापूर जागान जागपूरडोडो होना इफार डिज खिज्योटे मांडी लायेन.
“मीरा, टईंज इंज आमा इस्कुलेन ओलेन डान !” माय मांडीके.
“सच्छोका?”मीरा कोंबाराके.“डोच्योज घाले, इस्कुलागा फाटको सताड उघडाकेशिवाय जागली कोरो जागान बान्ने.” अरे हो!
डिज नी वर्गांन हेन डान, मॅडम च्योयेन चिडाटिंजेन डी डोडो.” “मॅडम च्योयेन बाला चिळाटिंजेन?
”माय कोंबाराके.
“रोहन जाम लज्जेमारे.”
“रोहन च्योयेन जाम लाक्के?” माय कोंबाराके.
“रोहन जानवारकूगाबगीचाटे डी बिंजके सालेनेज डान, डी मिनू ज्योपे डेमारेन.
मेटे मॅडम चिळाटिंजेन डो जागली कोरो साळूबटे हेन.” “पोनी इंज वर्गान ओलेन आपेगा, कई डेडेन जेका बान डान!” मायमांडीके.
“आले सबईका गुरुजी खुलीन उखूकेन डान”मीरा मांडीके.
“रोहन का बिंज आलेगा वर्गांन ओलेन!” “अरे, पोनी इंज गुरुजीकूगा खुलीन ओलेन कई डेडेन जेकाडोडूका.”
“डेटो टक्के आले मेन मॅडम गा खुलीन साळूबजे डान,” मीरा मांडीके.“रोहन मांडीके, की डी बिंज आबुगा टाउ टाउ हाजेबा!” “पोनी इंज मांडीके मॅडमगा खुलीन ओलेन कई डी रिकामा काडान” माय मांडीके.
“डेडेनआले च्युफारटे टेंगेन डा?
रोहनगाबिंज डिज के घाघाटा लाक्केन डानडेमारे आले डोंगारा लियेन ओलेन डो इस्कुलगा घंटा डाऊ टक्के डेडेन का टेंगेन.
“मीरा मांडीके.डो इंज आमागा इस्कुलगा येडेन सुबानकेन डो टाथरा लाक्के, डोडो लाक्के!
थायेका एकली का!"
बई मांडीके.
“एकलाच्युफारटे?
अरे बई, आमागा सोबटीन बिंज बान डान कि च्योज?” आलाबाला खुर्चीन सुबानडा बई मांडीके, “क-क-च्योज?
बिंज डान?”
मायगा गावेन शेन इंयेन अच्छा लागाटीवबा.
मायगादारोमेन म्या आंबेगा शिंज व्हय डे लिंयेन पक्काटे चिड्या हाज्ज्या.
आंबेगाशिंयागा टाऊन उखू इंयेन अच्छा लागाटीवबा.इन जेकाटेबी बान घाटवू.
बाटेक्वाली मेरान इनके घाघाटाबा.
गोठामेरान बई इनके घाघाटाबा.
पोनीइन जेकाटेबी बान घाटवू.
अरे,यार इनी च्युज?मायगाशिटानी इनके घाटाकेनेज!
मेटे इन शिंया लिंयाटे आगरुबा.माय इनके जिकीट्टे काटूकेनेज.
सोनागा बई लुबूलियेन शिक्काटे डिजाईन ओड लाक्के डान.
सोना मांडीके, “बई इंज बी डिजाईन आंडाय बा.”
बई सोनाके कापडा डो रंगो जिके.
डिजाईन कापडा, रंगो डिज्या खोलीन भेरट्टीकेन डान.
बई मांडीके, “सोना आम बाहेरान सुबानटे डिजाईन आंडाय.
च्योयेन?
इंया डिजाईना आवाज ध्यान आंडाटे आयुमे होन.”
सोना बाहेरान हेंन डो सुबानजेन.
डी बेरान बईगाखोलीन शांती डान डेटो टेमोन बई शिक्काटे बराबोर रंगो आंडायलाक्केन डान इनी सोनागा ध्यानेन हाजे लाक्केन डान.
डेटो टेमोन डिज बीशिक्काटे रंगो आंडाय लाक्के डान डी बेरान ठप्प इंधर आवाज हाजे लाक्के डान.
डेटोटेमोन सोना बी आबू  शिक्काटे कापडा लियेन ओड लायेन डान.
शांती... ठप्प...शांती...  ठप्प.
बई डो सोना बराबोर कामाय डाडा लायेन.
पोनी तालाटेका म्यासानीका आवाज हाजेबा.
छुन्... छनन... छुन्     डी आवाज आयुमटे सोना लांडा लायेन.
थोडा बादोन बई हाकोकेमी, “सोना, आम इंया कुंजी डोके की च्योज?
इंयेन टुंगान का बी घाटाऊ बान लाक्केन.”
सोना बईमेरान ओलेन.
डिज बईगा मायनेन उठाये.
“इनी च्योज सोना?” बई भागायन.“इंयेन आरमारीटे रंगो ओड होना.
कुंजी घाटाय.”
सोनानी बईगा मायानेन सोकोकेन ओळनी बाहेरान ओडके.‘छुन छुन’ ओळनीन टोलकेन कुंजीगाआवाज हेन.
छून छून... छून!
“अरे आम च्युफिर चिनाय?
बई आचंबोयेन.
“बई इंज बराबोर आयुम लाक्के डान.” सोनालांडावेन.
“शांती... ठप... छुन्... शांती... ठप... छुन्...” बई मच्छो मांडीके, “हुशार इंया सोना डिज!"
छोटी पाटली डो खोडू टूलवेन.डिजेन म्या लांबा का लांबा रेलगाडी ओट डान.
लांबा का लांबा रेलगाडी घेलट्याछोटी म्या खाटका धुंया आरा मिठाज इंजिन ओटके.
“पोनी नाका डब्बा टोडेन ओले?पाटलीन जागा का बान!”
छोटी पाटली के ओटेन डोके डो बिचार डाडा लायेन.
सुबान-सुबान छोटी म्या डब्बा ओटेन ओलके.
डिज्यागा बाजून म्या डब्बा,   मेटे आथा म्या, आथा म्या डो...  छोटी  ओलका लायेन.
मेटे डिज्यागा खोडू का शायेन.छोटी बिडजेन डो डोके.वा!
पुरा उसरीन लांबा रेलगाडी!
छोटीगा रेलगाडी शेंद्रा लायेन झुक झुक झुक,येडेटे डेडेन खाट लांक्कान.
सीम डो डिज्या इलार कोंकुटे दाना ज्योज्योम ओटे खोयराटे हांडळी लाक्के डान.
डेटोगेन डेडेन  म्या कोल्ल्या हेन.
सिमागा डिज्या गुब्बू  गुब्बू डो डाडा पिल्लू डोटे डिज्यागा चाबून डा सुटाटींजेन डो डिज सबई कोंकुटेके ज्योज्योमागा बिचार डाके.
कोल्ल्या सीमा  मेरान ओलेन डो मांडीके, “सिमाबई आमा जू सजा बान डुगू लाक्केन.
बो इंज आमके डाक्टरेन टिपीकोंबा, बिचारी सीम.
डिज्या मेरान नेरा  उपाय बान डान.
कोल्ल्या  डिजके  झुळपीगा टाऊन सायनेज डो ज्योफेनेज.डिजेन बाकी  कोंकुटेके बी इफीरटे का ज्योज्योम होना डान.
कोल्ल्या  कोंकुटे  कोनेन हेन.
कोल्ल्यागा लांबा  मुच्छागेन सिमागा थोडासा कथ्था चिटकाकेन डान.
कोंकुटेन च्युफिट्टे  मालूमयेन डी डीकू आरमानटे साळूबजे.पोनी सबईकुटे सानीका कोंटेके साळूब हेडई आटीका.डिज आलाबाला म्या  दुधी कंदू तालान उखोयेन.
कोल्ल्या गुरगुर  लाक्के डो मांडीके, बोज्यो गट्टा, आमके नाका ज्योमकोमबा का नाका.
कोंकुटे मांडीके, “इंयेन  आमागा पक्काटेका हिगरा हाजे बा.
डेपेक्षा आम इनी खुडू खाट्टेका गोटा लियेन च्योयेन बान सोसोट?
मेटे इंज गोजुबा  डो मेटे आम इंजके खुशीटे ज्योमेज्जा.”
कोल्ल्या मेटे डिफिट का डाके.
गोटा लियेन सोटके कई खुडू फाळेन डो कोंटेझाट्टोका आफिरेन मेरागा बेलागा शिंजागेन फांदी लियेन सुबाजेन.
कोल्ल्या मांडीके,“नाका इंज आमके च्युफाट्टे ज्योमकोम बा?”सानीका सीमागा कोंटे मांडीके, “कोल्ल्या डई  आम इफाट डाय, आम चाबुगा खाटका आरोय इंज आमागा चाबून बराबोर बोच्योबा.”
कोल्ल्या हेज्यागा खाटका जाबडा ओटेन बेलागा  शिंजागा इटान टेंगेनकेन.
सिमागा कोंकुटे लिंयाटे म्या खाटका  बेलागा फल, बराबोर  डिज्यागा च्याबून बोच्योके डो  डेमारेन कोल्ल्या गोयन.
सिमागा कोंकुटे मेटे मजाटेन डेडेटे  आफिरटे ओलेन.
सहभाग गुरुजीकून मदत डाईबा इफार सरकारी इस्कुलेन इठूगा दर्जा ज्याडाई येने घेलटी म्या जागान कामाय कोरो, इग्नस इ.आर.जी.
इनी गट आरुके.
शिक्षण म्या सारिका घाटायू डो कानाकोपरागा गरजमिंकू कोनेन ध्यान जिकी इनी घेलटया विशेष गट कोशिषगेन व्हय.
बर्नार्ड फॉन लियर फाऊन्डेशन इनी हेग येडेटे कामायमिनी डो अनुदान जे मिनी आंतरराष्ट्रीय (नेरा नेरा राज्यागा) संस्था व्हय.सामाजागा डो गिरबो गटा गा कातळया आथा संधी घाटावू घेलटया इनी घेलटया कोशिस डाडा इनी डीकूगा उद्देश व्हय.
माय  बोली मांडीन शिक्षण जू कामायन मदत डाडा डीकून खोबो रस व्हय.
येडेन शिंज व्हयधरती लियेनडो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हयधरती लियेनयेनेगा जाळी कासान.
डो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हय,धरती लियेन.येनेगा जाळी दाबाटिंजकेन कासान डो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हय,धरती लियेन.येनेगा जाळी दाबाटिंजकेन कासान डो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हय,धरती लियेन.येनेगा जाळी दाबाटिंजकेन कासान टेंगेनकेन व्हय ओटे लियेनडो उफुन बाजूटे निला निला चारा, डो उफुन बाजूटे निला निला चारा.
येडेन शिंज व्हय,धरती लियेन.येनेगा जाळी दाबाटिंजकेन कासान टेंगेनकेन व्हय ओटे लियेन डेटेन ओडडा च्योटो च्याफिनी रोपो (तानाकु).डो उफुन बाजूटे निला निला चारा, डो उफुन बाजूटे निला निला चारा.
येडेन शिंज व्हय,धरती लियेन.येनेगा जाळी दाबाटिंजकेन कासान टेंगेनकेन व्हय ओटे लियेन डेटेन ओडडा च्योटो च्याफिनी रोपो (तानाकु).डेटेन ओड्डा व्हय  मच्छो पाला डो उफुन बाजूटे निला निला चारा, डो उफुन बाजूटे निला निला चारा.
येडेन शिंज व्हय,धरती लियेनयेनेगा जाळी दाबाटिंजकेन कासान टेंगेनकेन व्हय  ओटे लियेन डेटेन ओडडा च्योटो च्याफिनी रोपो (तानाकु).डेटेन ओड्डा व्हय  मच्छो पाला आथा च्युफान येखान-ओखान मस्तीबाज फुल डो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हय,धरती लियेनयेनेगा जाळी दाबाटिंजकेन कासान टेंगेनकेन व्हय  ओटेलियेन डेटेन ओडडा च्योटो च्याफिनी रोपो (तानाकु).डेटेन ओड्डा व्हय  माच्छो पाला आथा च्युफान येखान-ओखान मस्तीबाज फुलडेगेन पेदौबा रस्सो फल डो उफुन बाजूटे निला निला चारा,डो उफुन बाजूटे निला निला चारा.
येडेन शिंज व्हय,धरती लियेनयेनेगा जाळी दाबाटिंजकेन कासान टेंगेनकेन व्हय  ओटे लियेन डेटेन ओड्डा  च्योटो च्याफिनी रोपो (तानाकु).डेटेन ओड्डा व्हय मच्छो पाला आथा च्युफान येखान-ओखान मस्तीबाज फुल डेगेन पेदौबा रस्सो फल डेगा तालान सुबानकेन सानिका बिजो डो उफुन बाजूटे निला निला चारा,डो उफुन बाजूटे निला निला चारा.
जल्दीका डीबिजो टेकोंबो ओडडा    म्या कोवळा रोपो डी म्या दिन आरुबा म्या खाटका शिंज डो उफुन बाजूटे निला निला चारा, डो उफुन बाजूटे निला निला चारा.
इंया जुमू खैदी.
इन ७ साला गा.
इंया मेरान म्या गाडी व्हय.मस्तोका, लांबा लचक गाडी.
बाटे इंयागा जन्म दिनेन आरुके.
इंयेन इंयागा गाडी आरमानटे अच्छाका लागाटीवबा इंज डी दिनभर इखाट्टेका.
इंयेन इंयागा माय पक्काटेका अच्छा लगाटीवबा.इंज गाडी शेशेंद्रा खेंटो डिज डोडोबा.
इंज गाडी साटेन उरागा आजू बाजू टे गोल चक्कर ममरा टिंजबा.
गाडी साटे इंज धरतीगा आजू बाजू टे फिराटिव बा.सुर्या, चांन्नी, इफीलकू इनकुगा, आजू- बाजूटे फिराटीव बा.
इंयागा सानीका ओकोन डी गाडी लिंजटे फिराटीव गा पक्काटेका अच्छा लगाटीवबा माय मेंडा, ‘इफिर बाकीजा च्याफिनिकू,’ पोनी आले च्युफिट्टे आयुमे बा.
बापरे!
इनी डोगे नाका इंयागा गाडीटुकडायेन... डो ओकोगा टीळींज बीपोनी बी ओकोके भावळीन सागेज्जा.
डुर्ररम...
.तोतोन जानवारकू खोबो अच्छा लागाटीवडान.
डिज म्या चिड्या उरान कामाय डान.
म्या दिन डोके की गोगो गोरिल्ला गा पिंजरा खालीका डोके डान.
तोतो घाबराटिंजेन डो डिजके घाघाटा ओडजेन.
गोगो डोंगोरेन साळूबजे.
इफार सोचाटिंजके डो तोतो हारेक शिंजाटाउ घाघटा लायेन.
डोंगोरागा जानवारकू तोतो के उखूटे डोडो लाक्के डान.पोनी गोगो टोडेंका बी घाटा डुका.
तोतो गाडागा मेरान दुरबिंजटे डोडोलायेन.
गोगो ऊफाळीन नी शेंडुका?
गोगो घाटा डुका.
नाका नी गोगो गाडान उजके.गोगो डा गा इटानदाम साटेनी उखुडून.
डिजके उदास डोटे मोती शिटा मांडीके, भौं.. भौं... भौं.. भौं..!
डिज मालागा खुली कोने इशाराके.
तोतोन मांडी समजाटिंजेन.
तोतो झटकाटे मालागा खुली दोरजा निजके.
गोगो सबईका सामोन बिखाराटिंजके.
डिज आरांबोटे सुबानटे केळे ज्योज्योम लाक्के डान.तोतोगा समजायेन हाजे बान लाक्के की डिज च्योज मांडे!
प्यारीपाठक,आम च्योला का चिड्या गा उरागेन कामाय डाडा पसन डायेबा?
डेडेन च्योजकामाय डाडा ज्यादा मजा हाजेबा.
गोरिल्लाम्या डावगेन च्योटो केळे ज्योमे बा होयेंगा?
आम च्योटोकेळे ज्योज्योंबा?
#6FrameStoryChallenge: A Carnival of ArtThe illustrations in this book were created as part of the #6FrameStoryChallenge, an online campaign run by Pratham Books to build a rich bank of illustrations for StoryWeaver.
The essence of the #6FrameStoryChallenge was to tell a good story using just 6 illustrations.
The campaign inspired nearly 70 illustrators to donate their time and skills to India’s first open-source story-publishing platform for children.What started out as an experimental campaign soon blossomed into a carnival of art, birthing nearly 500 new illustrations.These wordless narratives cut across language barriers, opening up a world of possibilies, encouraging StoryWeaver’s growing community to dream up multiple stories around these images.The #6FrameStoryChallenge is a powerful reminder of the need for collaboration, to get closer to our mission: “A Book in Every Child’s Hand.”
अंक -१
आयुमे ज्या आयुमे ... इंयेन पारका मालूम!
मेट्टे इंयेन पारका डुगू बा इंनी इंयेन पारका मालूम.
आलेन बी मेट टाका डो आले आमागाटे ज्यादा डोडो सकताबा.
मालूमजेन?
मू टे इंजेन सास सासाबा इनी मालूम आपेन?
मू गा वजाटे आलेन पक्काटे फायदा डऊबा.फक्त सुकिंजटे आले आपेके चिचना बा!
मालुमजेन?
टिळींजटे इंयेन काखोब डो ज्योज्योम हाज्ज्या इनी इंयेन पक्कान मालूम.
आले टिळींज डोके?काखोबटे टिपे की ज्योमटे टिपे?
लुतूर वजाटे इंयेन आयुम हाजेबा.इंनी इंयेन पईला टेका मालूम व्हय.
आले एकदम सानीका आवाज बी आयुमेबा.आयुमवेन की च्योज....?
नांगाटे इंज शेंद्राबा,उजडा, साळूब्बा, डो नाच्योबा!
आलेगोन हारजीत आंडायबा?आलेखिज्या पिरेड डाडाबा?
इंयेन हुप गागालाम हाडई.आपेन नी हेडई का बान!
आलेन मोकला हूप का अच्छा.गालाम?आले बी  डी हाजे बला!
टि टे इंज कामाय डाडाबा, ताली साडेबा, ओलडा,डो लटकाटीवबा!
टी के मुठ्ठी, चाबून बोटो.ज्यादा हिडगाटीव बाकी!
अंक २
थायेका बान्ने, इंयेन मालूम मांडी आपेके घालेबा का.
इफिन व्हय?
आले घालेबा डी आयुमे.आले नेख्खो डोके?
च्युफिन लिची लिची!
नेख्खोगा मेलो लाजेन शेंडाडे म्हारे नेख्खो गेगंडा होना.
आले च्युट डोके?च्योटो आच्छाका!
आलेन च्युट च्योला लाटो आराके.नेई टो आले चेड्डी च्युफिरटे उरी डान?
आलेगा आवाज आयुमवेन च्योलाका?हिगराका बोच्योबा, डो साळूब लाईबा.
हिगरा जेके टिपे लाक्के ज्या?इंया बई कलमा लायेन की साळूब्बा आपे.
आखरी च्योज?च्योटोका बी डायेन टासो आखरी आपे जानवारकुका.
अरे!
कोरो बी जानवारकाइनी रिरींज बाकी आम!
इनीज जानवारका.बई इनीजके जांगली मेंडा.
डिज जानवार, आम जानवार.आबू पारकू जानवारकू!
धूम ss  धडक!धूम ss धडक ss!धूम ss धडक ss !
धूम ss!
दिचीगा पसन शिंजा उचा डांगो लीयेन ढोल मुमाडा लाक्के डान.
डिज्या अफाईडई कुबी डिका शिंजेन च्युटकेन डान.
डो डिकूगा मेंडा कू इटान बेंSS बेंSS डाटेहांडळी लाक्के डान.
"दीची ss.”गोमेज, चिडाटीव, डोगेबा सुन्नू गा डोंगोरेन डिज्यागा बाटेगा आवाजा म्हणजे डई गाहाको आयुमेन.“बो” आबूगागाडागा कोनेन आमागा बई कोनेन शेने होना से.
पोयराकू, आपे मेंडाकुके  मच्छोटे उरानसायाकू.”
“आले बी हाजेबा से...” श्याम सानीका मोवार आरुटेमांडीके.“हाजे फेरा.
माय बिमारकेन व्हय से!
दीची टईंजडेडेन का थारडा डो मायगा कालजी सागेबा.” डई डिकूके सामजाटिंजमांडीके.
डई डिज्यागा खेचर गाडागा टोपरे ओटो डागेनआंडाके बई डिज्यागा लायेंगा पक्का उठाके डोडिज गाडागा गोटा लिंयाटे घसराटिंजटे चालूके.
बरफगा डा गेन दिची पाऊल बाहीरा आरुयेन.
टाउटे डिज घसराटींयेन डो चाटा डागेनबोच्योयेन.
दिचीकाका मेरागा काकू उठा लाक्के डान.
डिज के डोटे डिज कुराई की, ”दीची, सांभाळा.”अचानक गाडागा म्या आदी साळूब टे हेन डोतुडूंब फुगायेन.
डागा गा बुळबुळनुनू लायेन इनी डोटे का काका साळूबजे डो डिजकेउठायेनेज.
पोनी दिचीगा नांगा गडगडटे हेन म्या खाटढेगा इटान आट्काटिंजेन डान.
डई गा आकार सोपा डायेन डान.डिज्गाया आवाज डिजेन आयुमू बान खिज्या डायेन डान.
खेचरा गा च्युफारटे का डा गा टे हिसा ओटके डो डिज डिंगागा निसान लायेन.
डिजागा फावळी गा सबई का सामानसुबान डा गेन टूयेन.काका च्युफारटे का डिज्या आदीन खिळीजागान टेगेन टे दीची के आरा गा प्रयत्न डाडा गाव्हय, पेनी डिज्यागा   नांगा डी खाटका ढेगागा ओडे बी माका ओट बान.
आखरी टे मेटे डिकूगा ताकद दीची के बाहेरान ओटकेनेजे.
डी चिखालागा डागेन ओलेन डान.
दीची के हेज्यागा खांदा लियेन आंडाटे.बईमेरान साटे ओलेन.
बई हेजागा ओलायेन कोंटे के खाटे का काटोयेनेज डो आरांबो टे उठाटेजाम लायेन.
दिची गा डाखुरी नांगा टे काठा बिडजेन.
खासू सावराउ बान लायेन डोबेशुद्धयेन.
5/36
दिची डिज बई कोनेन डोटे काका डई के बाचाटीटींज ओलेन.
पोनीडई हेचका हेजडुका आदी गा डागेन ओलेन डिज्यागा जू सासागेन  हेन, डी बेरान हिघरा गा राबन उठाटे दीची येठाहेखानजेन.दीची लुतूरायेडेन हेन की, म्या हुंजू समोना पसराटिंजकेनकंपनी क्रिकेट गा बॅटरी डो डेडेगा सामान आरुगा येडेगा चीड, पाईन, सुन्नू, गोमोज्यागा डोंगोर गेंडाये बा व्हय.
आबूगा डोंगोर डिकू च्योजा ओटा गेंडायेबा.
डिकून डुगू बान कि च्योज की डिकू इफार डाके की कासा ओबा डो ड सबई का चिखल गाळा साटे शेनेबा इटान?
आदी गा भायनाक आदी हाजे बा डो सबई  उरा आदी टे सागे बा, कोरकू बी.
इनीआदी डिज्यागा डई के बी सायेनेज.
इनी आदी ओजाटे डिज्यागा नांगा शेक्ती ओलेन.
नाका डिज्या डाखुरी नांगान टोपरे इटान काय च्योज का बी कासू हेसास का डा डुका.
बाहीरारेननांगा.
डी बरफ गा राबानडा, डी दिची पुराका रिरींजेबा की च्योज?
डिजेन आथा इफार हेसास डिज्यागा नांगान शेने लाक्के.
डिजेन साम्मान का च्योज का डुगू बान लाक्के डाकापारागा लियेन पेळेन.
पोनीबान!
काका डिजके खालके डिज हारेक बार मच्छोमांडीगा बिचार डाकी होना.
मच्छो मांडीगा बिचार डाके की अच्छा लागाटीव बा, धीरजलागाटीवबा हिगरा लांकान साळूब बा.
डिज्या मेरान आथा डिज्यागा बई व्हय, डिज्यागा डईकूव्हय.
काका डो काकी डिकू गा कालजी सासा बा.
डिकीयेन इंकीया गा कोंटे बान व्हय.
दिचीगेन डिज्या काकाटे डिज्यागा डईटे  ओटा का पसन व्हय.
डिज्यागा लुतुरेन नेराका काआवाज हाजे बा मेटे डिज जा आच्छा बान लागाटीव.
काकीबई के मांडीबा की, आमगा गा इलूर मानाटे माच्छो व्हय.
पोनी  डिज्यागेन जुगारा गा नाशा लागाटीव लक्के डान.
डिज्यागा इनी कोयनोगो सवय ओटा आबू म्या दिन गाडडान शेनेबा.
‘डेडेनमाच्छो काका डो जुगारा?
हो का बान्ने.’इफारका दिन शेने लक्के.
दीची डो डिज्यागा परिवारकू म्या नेराका जीवना गा सुरुवात डाके.
नाका दिची हारेक फेरा  पसन सुन्नूगा शिंजेनलियेन (सुन्नू हिमालयेन अश्त्री) सुबान डा.
डो इटान डोकेन डिज्यागा ओबडधोबड कुबडा कोनेनसुबान डा.
डिज्या काका डिज्या शिंजागा चाखान वापराटिजेन डिजके कुबडा आरुटे जिके व्हय.
“इंयागाडांगो डोगे.
डी जाडा व्हय डो बारीको बी व्हय.
लांबा डो सानीका बी व्हय.” शिंजडिज्यागा लुतुरेन कुसुमुसू बा.
“इनी सबई कूटे इंजके मजबूत आरुकी मी”   दिचीआथा लियेन पेळेज्जा डो चिड्याकू गा डुबीलीजेन कोलेटे डोडो बा.
शिंजा लियेन म्याहारीटे शेंद्रा मिंकू चाटीकू लिंजटे डिज आरांबोटे टी फिराटिंये लाक्के.
पालागा सुकिंज मुगेन सागेबा.
आमइंयागा शिंज व्हय.
काका मांडीके के की थायेका आम खिज्या डुगूबा.
येने खिज्या ताकददार.
इनीकुबडया गा मदत  टे इंज कोरो ओटो शेक्तीमानडाऊबा!’
“दिची, जल्दी बो.
सबईकुका सभागेनजमाटिंयेन व्हय.” श्यामगा हाको आयुमजेन.
दिचीडिज आयुमटे झटकाटे इटान आगोरोयेन.
डिज हेज्यागा कुबडा घेलट्या् डो डिज श्यामगा टाउटे ओलेन.
म्या देरेदार शिंजा गा इटान सबई कागावकू गोलायेन डान.गौरीबई म्हणजे गावागा मुखिया,मांडी लाक्के डान.
“आबू इठूडूका बी माका, पोनी आबू आळानीबान.” गौरी बई मांडीके.
“आबूगा शिंज आबूगा जान डो रावान व्हय.
टुनी का बी कंपनीनी घेलट्या् आबूगा शिंज निलाम डाव बान्ने.
डिबेरान चंद्रा, कंपनी गा ठेकेदार आबूगाकोरो साटे शिंज म्हाम्हा घेलट्या हाजेबा, डिबेरान आबू डोंगोरेन शेने बा डो आबू गागोमोजकुके, चिड, पाईन डो सुन्नू शिंजके काटूटे सुबानडा.
कायोमटे विरोद डायेबा.
आबूगेन टुनी का बी झागळा बान डाडा होना.”गावकू शिस्तटे हेकूगा चिपको आंदोलन गाहाकोटे डोंगोरेन ओलेन.दिची हेज्यागा ढोल रुरुगा सावेन.
खाटका कोरोगा बाजूटे, खाट्टे्का हाकोटे उच टे सानीका कातळ्या गा सूरटे डिज सूर मिलाटिंटे शेने लाक्के डान.
धूम ss धडक ss!
धूम ss धडक ss!
धूम ss धडक ss!
धूम ss!
डोंगोर जेबा टुनी का फल?
दिची आवाजजिके.“कासा, डा, साफा कोयो” कातळ्याकू डिजकेसोबती के डो उचटे डिज्या  टाउ टाउ टे शेने लायेन.
13/36
पोनी आंगीमिंकू कोरोकू पईला का डेडेनटेंगेनकेन डान.
ठेकेदार चांदगा उभालांबा आकार इनी कोरोकू गा सूचना जू टेमोन डूगुलायेन.
चिड, पाईन, गोमोज सुन्नूगा शिंज गेगेड घेलट्या डिकू लियेन पक्काटे इफारखुणा डाये ओफार डिज डिकूगा कोरोके घाघाल लाक्के डान.इनी डोटे गावकू डिकू के म्या का गुंटाटिंजकेकू  हेज्यागा ढोल मुंडाटे डिज खाट्टे्काहाकोये लायेन, “डोंगोर डोये, शिंज आंडाये शिंजागा गेगेंडा मिंकूके साळूबकू बागावागावन इनी खाबोर घालेबा डोंगोर डोयेबा, शिंज आंडाये बा”
धूम ss धडकss!
धूम ss धडक!
धूम ss धडक ss !
धूम ss!
गावकूगा खाट पानाटे खोबो कोयोनोगोलांडाके डो डिज्यागा सबई का कोरोकूगोन ट्रकगेन शेन्टे सुबान डा.
ट्रक डेडेटेओलेन.
दुसरा दिन गावेन म्या नेराका धामधूम सुरुयेन.
सरकार गावगेन म्या ट्रककुल्ले डान.
डोंगोरा गा इंगान गावागेनचक्क पिक्चर टिपे बा डान.
नाका इफार टेमो जे आरागे डान?
पिक्चर ज्योज का हारेकचक्कर थोडा डोडो गा घटाउबा.
गावागा सबईका डईकू शेने बा डान.
बई कू माका घोनोज का कामाये डान.
डिकूसुसू कामाये लाक्के डान.
इस्कूल जोरटे चालूकेन डान.
कातळ्याकू चिपकोगा नया हाको आयुम लाक्के डान.
पाटली लियेन गोमोज, चिड, पाईन, सुन्नू गा चित्रा ओड लाक्के डान.
कायमिंकू नी चक्क ढोल टी साटे नाच्योटे, मांडी लाक्के डान.
“कासा आबूगा, डा आबुगा, डोंगोर बी आबूगा  जुना मिंकू डोके, आले सांभालाटिंये धूमss!
धडकss !
धूमss !
धडक ss!धूम ss !
धडक!
धूमss !
इस्कुलेनडायेन.
दीची डो डिकू बुम्बीकी मेंडा कूके चाचारा डोंगोरेन सायेकू.
गावागा बाकीकातळ्याकू बी डान.
कातळ्याकू गोमोज खिज्या, पाईन, सुन्नू गा शिंजेन प्यारटेकाटूके डान.
सूर्याजसा नामरू कोनेन होमबोयेन टासा का डिजा आवजा आरांबोयेन.
येफटीन घेलटया चाखानगोलाटे उरा कोंटे शेने लायेन.दीचीमाका काय टेमो टक्के डेडेनेज का.
हेज्यागा पसन शिंया \ मेरान डिज मेट चाफिट केटेकाटिजकेन डान.
डिज्यागा नरम पाला डिजके गुडोज लाक्के डान.
नरम साली गा राबान झेक्को डिजेन पसन डान.
जसाकई डी शिंज डिजके उखूटे खाले लाक्के डान.
“इंयागा शिंयागेन च्योज का बी बान डान”डी म्या टेमो दीचीगा येकीन डायेन.
कालजसा म्या टेमो टेंगेनजेन डान.
नाका इनी टेमो पुरता दुनीयान सबई काठीक डान.
पोनी इनी कायोम शिंज अचानक जेका तबीजबर जास्तीटेबीट कोम ला क्के इफार चेव हेन.
नीला मिठ्ठू पंखा फडफडटे डिकुगाडुबलीजेन कलकल लाज्जे.
शिंजा इटान खाटकेन झराटेसच्चो का घोनोज कू का साळूब लायेन.
खचकाटिंजटे ब्रेक गा आवाज हेन.
डो केरागा इटानयस टी धक्का जू टेंगेनेन .
दीची पालाइटाटे डोडो लाक्के डान.
यस टी चिखलाटे भेरटीकेन डान.
डो डे लियेन धुल्ला गा थर जामाटिंजकेन.
यसटी कोरकू बाहेरान ओडजेन डान.
डिकूगाआंगी कडकड डान, डिकूगा आखाई तरसाटिव लाक्के डान.
डिकू सबईकुका चिड, पाईन, डो गोमोजखिज्या डो सुन्नू का डोंगोर कोनेन ओलेन डान.
धूळधसाळ जुगा कोरो टाउ टाउ टे शेने लाक्के डान.
डोंगोरागा इंगानगा डिकूगा बुट्टो गा आवाज ठप ठप टे हाजे लाक्के डान.
‘बापरे!
इंयागा सुन्नू!
डिकू इंयागाशिंज के जेका बी च्युफार कि का बाकी होना!
दीची शिजाटे इटान आगोरोयेन डो डोंगोरआगरुटे च्युफारटे  का बी  आगरु लायेन.
डिज्या  कुबडा गावगेन का इटान टेंपपाके डो चक्क ओळटे इटान शेन लाज्जेन.
ठपठप ठप बुट्गा आवाज आयुम लाक्के डान.
दीची गा मन धक धक लाक्के डान.
मानेन डिजेन ढोलगा आवाज आयुमू लाक्के डान.
धूम ss !
धडकss!
धूम ss !
धडकss!
धूमss !
धडकss!
धूम ss !
‘नाका च्युज डाये?
आबूगेन मदत होना,दीची मानेन मांडीके.
डिज च्युफारटे का हेज्यागा कुबडा सावेन डो उरान हेन.
“बई’ धापा आंडाटे बईके हाकोकेनेज.
बई हाकोटे का उरागा बल्लान हेन डो दीचीके कटोयेनेज येफटीनेन म्या डो चाखान जुलू लाक्के इफार डुगू लाक्के डान.
“बई, इंयागा डी सुन्नूगा शिंज.
डिकू..गेंडाये लाक्के व्हय.”“जे गेंडा लाक्के बेटा?
ना इनी डा नोयेडो मेटे घाले.” “डिकू म्या खाट यसटी टे हेन.
डिकू घोनोजकू व्हय डो डिकू मेरान धारदार आखे व्हय बई.”“बापरे!
इनीकू ठेकेदार गा कोरकूहोयेंगा, डोंगोर गेगेंडा हेन होयेंगा.
हं!
आबू गेन ज्योज का तबी डाडा होना.
दीचीगा बई टे मांडीके.
“बो जल्दी.” “आम टेंगेने येडेन.
इंज सबईकुके कागोलाकूबा.” दीची आरांबोटे म्या खट्टा डो थारेन जू गोलाटे मांडीके.गावागा सबईका बाईकू डो कातळ्याकूहेकू गा ढोल साटे म्या जगान हेन.“आबू चीज का तबी डाडा होना.
ठेकेदारचांदन गावागा  सबई का डई कू के गावागा बाहेरानकुलटे डाव साधाटिंजके व्हय.” दीची गा बई टे (बिमार टी टे फांडूकापारेन टोटोलागा शाल) दुडूना लाक्के डोमांडीके.
“आबू डिकूके च्युफारटे टेंगेन कूबा ?”दीची डिज्यागा ढोलगोन मुंडा लाक्के डान.
धूम ss !धडकss!
धूम ss !धडक ss !
धूम ss !धडक ss !
धूम ss !धडकss !
”चिपको,”डिज कुराईके.“शिंजके काटोज.” कातळ्याकू  डो  बाई कू जोरटे कुराई लायेन.
चिड, पाईन, गोमोज डो सुन्नू गा खिजोटेहेखानजेन.“डोंगोर जेबा टुनी फल?” दीची पईला आवाजजिके.“कासा, डा, साफा कोयो,” कातळ्याकू डोबाई कू डिजके साटो जिके.डी शिंजके गेगेंडागा डी हारेक शिंजेन*इफार खुण ओलकेन डान.
म्याडो उजू खिज्या डी खुणा डूगु लाक्के डान.
इफार उजू डी च्योलाका बी साजाउ बान्ने.
‘इंयागासुन्नू, आमा शिवाय इंज च्युफार टे थार डा?
दीचीगा डी कापाटीव बोटो डी खुणा उठूरघेलटया धपजेन.
“आपे इंयागा शिंज गेंडा बान सकटाय.”शिंजके काटूटे खिज्योटे मांडीके.“लांकान शेने” ठेकेदार चांद डिज्या लियेनखिळीके डो टी टे लांकान हिलींजकेनेज.दीची भेलरुमटे  म्या बाजून सोडजेन.
माका डिज नजरटे शिंजगेगेंडा मिंकू लियेन टिपाटिंकेन डान.
डी कोरकू हिघाराकेन डुगू लाक्के डान.
डिज्या ध्यान शिंया टाऊनटेंगेनकेन म्या कोरो कोनेन  ओलेन.
डिज्या नजरओटेन टीका टींजकेन डान.“काका आम बी”?
दिची गा मेडेन मेड डाओडजेन.
काकागा टी टेन आखाई बोच्योयेन.
शिंया टाउटे पालागा आवाज डायेन.“इंयागा जुगारेन कारजो डायेन.. डोइंयेन कामाये बी बान ...” डी आरांबोटे मांडीके.दीची डो डिज्यागा डईटेच्यो डिजके काटूघेलटया साळूब जे.
25/36
“काकाआले कामाय डाडा बा डो कारजो फेडाटेगा मदत डाये बा.. इंज शाल गुगुटू बा डो डिज शाल सुगेबा.” दीची मांडीके.“इंजसाबू आरु बा डेडेन कामाय डाडा बा.” राम मांडीके.“इंजपंचार ससारी जगान कामायबा.
श्याम मांडीके.
काकागा मेटडेन डा हेन.
डिज गर्दन शेरोमटे इटानके.
डिज आंगी डोके डो दीची गा ढोल टी सावेन.धूमss !
धडक ss !
धूमss !
धडक ss !
धूमss !
धडक ss !
धूमss !
“डोंगोरागाजीटे टोडे का फल?” काका डो दीची आवाज जिके.“कासा,डा, साफा कोयो, कातळ्याकू डो बाई कू खाटके मांडीके.“
“मुर्खा टाराई, इनी डोंगोराटे टीकाटीवचाखान खाटाऊ बा.
हुली खाटाऊ बा, पेदेसो गा चलन खाटाऊ” ठेकेदार चंद्रान बोच्योयेन.“बाकी डो इफार बाकी डाडा.” दीची हेज्यागा शिंजके काटूटे मांडीके.
“इनी शिंज आले गा सबई का व्हय.”“डिज बाराबोर मांडीबा व्हय.”  दीची काका मांडीबा.
“डिज्यागा बाटे के आदीनगामाटिंजकेन  व्हय.” इनी आयुमटे का म्या कोरो टी टाला उघाडायेनडो टी टे आखाई बोच्योयेन डो मेटे म्या टाउ टे म्या आखाई बोच्योका लाक्केन डान.
सबई का कोरोकू आखाई डोडो लायेन.
धूम ss !
धडक ss !
धूम ss !
धडक ss !
धूम ss !
धडक ss !
धूम ss !
“चिपको, शिंजके काटोये.” दीची कुराईके.
काटोकेनेजेकोरोगा आवाज हिगरा बान मिठाज,  धूमपाईन, गोमोज खिज्या डो सुन्नूगा डोंगोरेन इघाटकेन.“आपे इनी फ्क्तो डोंगोर गेगेंडा लाड्डूका.
आपे आलेके का रूपकू लाक्के व्हय.
दीची बईके मांडीके.ठेकेदार चांदनी दांडगी आकार साम्मान हेन.
डिज खिज्योटेहेज्यागामुठ्ठी खिळीके.
डिज ओटेन खिज्योटे नांगा मुंडाके डो मेटे नेरा कोंटे मोवार आरुके डो शेंद्रा लायेन.
दिची बारखिंया पक्का उठाटे सास सावेन.
डिज्यागा बिसवासका सुबान डुका.
सबईकूका आखाईशेशेंद्रा मिंकू ओलेन डान.“आबू आरुटे टिपीके.” बई मांडीके.
“इनी चळवळ नाका पुराभारतडेन पसाराटीवबा.”“चिपको.
शिंजके काटोयेज.” सबईकूका म्या सुरेनकुराईके.
पाउल ताल उठाये.
टीगेन टी हेन.
खुसीटे सबई कूकानाच्योयेन सुरुवात डाके.
सुन्नू बी खुसीटे कोयोगेन चुलबुल लाक्के डान.
दीचीडिकूगा नरम गोलाके हेज्यागा गाल घसराटिंजेन.
आयुबू गा कोयोगेन सळसळ पालागा डिज्यागेनझेक्को घाईयेन.इंज बिलकुल आमा खिज्या व्हय.
धट्टीकट्टी, याकखिज्या ताकतदार.
येटो शेक्तीशाली की म्या डो जातोका!’ दीची डिज्या  शिंजगोन कायोमटे का कुसुमूसुयेन.
केठीन शब्द आंडा - मुळ उठा (रोपो आंडा)याक - हिमालयगा हूप का पालाटिंज जानवार यती - हिमालयगेन  डुगू, बे फानखाडू आकारागा कोरो खिज्यो आयडीया जानवारफांडू- भोतीया जातोगा झापायकू नेराका खिज्योटे गुंडीकू बा डी शाल.
डेगा टोल इफार खिज्योटे टोलकू बा कीटाऊन बारी खिसा त्यारु बा.
येनेबद्दल गा माहिती (संदर्भ सूची)की बिब्लीओग्राफी  म्हणजे मांडी ओला येनेबद्दल वापाराटिंजके प्रसिद्ध डायेन ओलागा यादी.
इनी आना घेलटया इटागा पुस्तक येने बद्दल समोन मेंटो वापारागेन हेन.१.
द युनिक वुड्स - रामचंद्र गुहा२.
चंडी प्रसाद भट्ट, गौरादेवी  अँँड द चिपको मूव्हमेंट - मार्क शेफर्ड ३.  . अमंग द भोतीयाज अँड देअर नेबर्स - इ सी एम ब्राऊन४.
http://www.youtube.com/watch?v=tcwY04s_mlM&feature=related - CNN IBN – Chandi Prasad Bhatt५.
http://www.youtube.com/watch?v=GXnAcTS8Ais&feature=related Nanda Devi Campaign: Bali Devi Speaks
"वनीकरण इनी शिंया बद्दल बान्ने.
कोरो बद्दल व्हय."
-जॅक वेस्टोबी, द पर्पज ऑफ फॉरेस्टस्‌चा लेखक.·-हिमालये गा उचा डोंगोरागेन भोतीया जुमूगा आदिवासी थारडान.
डिज डिकूगा डोंगोरके प्यार डा कारान इनी डोंगोर जुजूला घेलटया चाखान डो औजार लागीटो उरागा बंद कामाय लागीटो चाखन पुपूराटिटींजा बा.१९७० गेन डिबेरान डोंगोर गेंडाके डान डिबेरान अकलनांदगेन आदी हेन डान.
डेगेन डिज्यागा उरा आदीयेन डान.
जानवारकू डो हाजोरो कोरकू कोयेन डान.
भोतीगेन इनी मालूम डान की लाळई जिटायू होना डान, डेमारेन झागळा बान चिपको आंदोलनागा रिटो हेज्गाया डाके.
चामोली जिल्ह्यागा डिज्या मुख्य गौरादेवी, डिज सच्चोनी इठूडुका डान, डिज हेकूगा परीसारागा सबईकूके का बाईकूके डोंगोरागा बचाटीटींज घेलटया हाकोकेकू.
इनी डिकूगा चळवळीगा बाई -परिसरझागळा चळवळ मेंडा कारान येनेन घोनोज संख्याटे बाईगा सहभाग डान.
अलकनंदा गाडागा चंडी प्रसाद भट्ट जुमू गा उच्चा सामाजिक कार्यकर्ते डान.
डिज्यागा चिपको आंदोलना माहिती येडेगा गावाटे जीके.
महात्मा गांधींगा खिज्याका डिज्यागा अहिंसागेन बिवास डान.
येडेगा डोंगोर सांभाटिंजटे आबूगा जागागा उद्योग-धंदा च्युफार डाडा होना डेगा डिज प्रेना मिठाज डान.
"खाट पक्का परीसारागा इनी अर्थव्यवस्था व्हय’ इफार सुंदरलाल बहुगुणा मेंडा.
डिज शिंजागा गेगेंडा वजाटे चिपको आंदोलनाचं कामाय चालूके व्हय.
इनी आना गा दीची  खिज्या म्या भोतीया टाराई सच्चो का डांगो रेन ओलेन डान कई आखाई उठाके कोरकुके डोके कू डो डिज लगोलग गावेन खाबोर जीके.
गावागा बाईकू चिपकोगा घाघाल जीटे डोंगोरेन ओलेन डो डिकू टुनी का बी झागळा शिवाय शिंज गेगेंडा टेंगेनके..१९८० टालान भारत सरकार इनी डोंगोर बचाटीटीज घेलटया कायदा समती डाके.
इनी पर्यावरण गा इतिहास चळवळ म्हत्वगा आंदोलन डान  इफार मनाटिंंये बा.
इनीसानीका कातळया जुमू व्हय कियान.पोनीडिजेन आथा जुमू टाका व्हय.
बई मांडीबा, इनी इंयागा लड्डू क्योंकी डीव्हय गोल गोल गोडू.बाटे मांडीबा, इनीज व्हय आलेगा म्याट  क्योंकी डिज व्हय मस्तीखोर सारा.
माय मांडीबा मिनूमऊगाल आमागा च्योटोनरम!
आबा मांडीबा सानीका क्वालीन बारीकाटिळींज, पोनी लांडाबा च्युफारटे!
इराबई मांडीबा गुंडापाना  नाका बाकी डाडा.
साहिलडई मांडीबा शेंबळया ... च्योयेन बला?
कई मांडीबा, लाबाळ बाकी जाम!
पोनीमालूम की च्योज, डिबेरान इनी लाबाळ पोयरा मस्ती डाटे उखूटे सुबानडा, डिबेरानसबईकुका चिडाटिवबा डो म्या आवाजेन कुराईबा-                                   कियाS S S S S न!
नाका घाले.
आपेगा लाळागा जुमू टुनी?
बंटीगेन  काफलीजकूगोन हुंजू खोबो पसन व्हय...
...डो चिड्याकूगोन  बी.
डिजेन कागदोगा  नावा आरु पसन व्हय.
बुलूमगा किल्ला  आरु मजा हाजेबा.
हुंजू शायेन बंटी  डी बेरान उरागेन शेंडा, डी बेरान माय  डिजके टी-नांगा आबून घालेबा.पोनी बंटी आयुमका  बान!
डिज हाकोबा, बाकी, इंयागेन साबू पसन बान.”
म्या राटो डिजेन सपना हाज्ज्या.डिज्यागा बुलूमा किल्लागा जंतूकू ईखाट्टे डिकू हल्ला डाके व्हय.
किडाकू बंटीगा टऊन लागाटीवबा.
जू बाचाटिटिंज घुंट्या बंटी खाट्टेका साळूब लाक्केन डो कूरईके, “बाचाटिंजकोम, बाचाटिंजकोम!”
डेटोगेनका साबू  राजा हाजेबा.
डिज मेंडा, “बंटी हिगरा बाकी.” डो डिज हेज्यागा  फेसोगा मेंडा, “किडालियेन  हल्ला डाय.”
फेसोके जल्दीका किडाकूके साळूब होळाकुबा.
आजकल बंटीगेन  आंगुज खोबो मच्छो लायेन.
डिज टिळींज ऊरुड्डाडो सापा आंगुज्या.
चिड्याकू मांडीबा... डिकू खोबो मांडीबा!
वँsssssss ह्ह्हह्ह्ह!
समुद्रा घार थायेका म्याडो रांगेज कातळया खिज्या खाट्टे कुराई बा.
वँssssss ह्ह्हह्ह्ह!
फ्वीsss!
फ्वीsss!
मलबार कबुतर खुसी कातळ्या खिज्या शिट्टी रुरुबा.
फ्वीsss!
फ्वीsss!
हु हु हु हु!
हु हु हु हु!
कबुतर लांडाबा च्योफार?
जेका तबी गुडगुडी लाक्के खिज्या... हु हु हु हु!
हु हु हु हु!
ठोक!
ठोक!
ठोक!
तांबट इफार आवाज ओडे बा, की जसा म्याडो घाण मुंमडा लक्के.
ठोक!
ठोक!
ठोक!
वँSSSSSSS  वँSSSSSSS हह्ह्ह!
फ्वीsss!
प्लप!
ठोक!
नाका इंकू जे व्हय?इनीज नी व्हय खाटका नकल मिठाज ... भृंगराज कोतवाल!
वँSSSSSSSहह्ह्ह!
फ्वीsss!
प्लप!
ठोक!
चिड्याकू च्योज मांडी बा, इनी नी आबून समजाटीव बान.
पोनी जे मांडी बा इनी माका मालुमू बा.
पैलवानजी.
गेल लिटर दिधोम नोयेबा.
पच्यासो सोकळा ज्योमेबा.
१०० किलो बजन टुुलेबा.
खोबो गर्वटे शेंद्राबा.
सबई कातळ्याकू लियेन हेज्यागा हुकूम शेशेंद्रा बा.
म्या दिन गप्पु  मांडीके, “इंजगोन टापान  हुंजूबा  की च्योज?”
पैलवान लांडा लायेन.मेटे त्यारजेन.
बारखिंज बी बुलू मुंडाके.
पैलवान गप्पुके खाट्टेका डाबा टिंजकेनेज.
गप्पूू डिज्यागा लाजेन गुदगुदी डाके.
ही... ही... ही...पैलवान उज लायेन.
गप्पूू डिजके नाच्योकेजेन.
पैलवान हिगराटिंजेनडिज मैदानाटे साळूबजेन.
नाका कातळ्याकू डिजके हिगरा बान.
डिज  कातळ्याकूके हिगराबा.
टईंज इस्कुलेन शेने बान.
टईंज सुट्टी व्हय!
इंज टईंज टिव्ही डोडो बान.
बान बी माका लाईन टोडेन टाका?
मेटे इंज डाय बी च्योज?
इंज टईंज इंयागा जूगा आवाज आयुम बा!आपे आपेगा जूगा आवाज आयुमे बा?
पईला इंज शांती होना.
थायका शांती मेटे डाका इंज इंयागाजुके आयुमे बा.
हू...!
नाका इंज इंयागा मुगाटे सास आयुमेबा.नाका... बाहेरान... नाका... बाहेरान...
डो इंज इंयागा मुगा जोरटे सुकूंज सागे बा.
श...!डो आरांबोटे बी इंज...!
डो इंज इंयागा मानागा धक धक आयुमेबा!धक् धक् धक्
इंज इंयागा मानागा धक धक ज्याडाये बा!हाव, उजकेगर्दन लिंयाटे इटान, बीस चक्कर.
नाकां डोगे इंयागा मन च्युफार खाट्टेका धक धक लाक्के.
धक्, धक्, धक्, धक्,धक्, धक्!
डो इंज जोखान बोटो डोके कई इंज बोटो नाडी ठोका आयुमे बा!
पोनी बोटो आयुमाबा की च्योज?
डो इंज इंजके लांडा लाक्के की आयुमे बा.हा  हा हा हा हा!
डो जामटे बी.हुं... हुं...
डो ताली रुरु लाक्के.टप टप टपा टप
डो घाले येनेन मजा म्हणजे इंज इंयागालाज्यागा  गुरगुर आयुमे बा.गूड्गूड्गूड्...
डो डिज घाले लाक्के...इंजके ज्योज्योमा चाराये, इंजके ज्योज्योमा चाराये.
डो आटा होंदार उरानबई जिलेबी टाटलाटिंज लाक्केन की मुगेन आयुम बा.मू च्युफारटे आयुमे बा?
जूगा आवाज आयुमा मजा हाजेबा.डो नाका इंयागा चाबू काखोप आयुमा होना...
इंज इंयागा बई जिलेबी ज्योज्योम लाक्के की!
डो इंयागा लाज डाकार जेबा....
जूगा भाग डो आवाजा                जोळया आंडाये.
टी                                         कोप्पी                                             लेलेबे                                   ठप-ठप                                                                                       नांगा                                    टप-टप          नांगा                                              टप-टप                  नांगा                                              टप-टप
काझीरंगा झाळी देसोन म्या रिंगो जुमूगा कोंटे थार डान.गेंडा कोंकुटे ताखातदार थारडा.
डिफिर रिंगो बी डान.
डिज हेज्यागा बई–डईगोन थार डान.
डिज्या कातळे कथ्था-केंडे रांगोगा व्हय.
डिज्यागा हूब का बान कातळे जाळा डो दुना-दुना डान.
हुबागा गुंडीटे आरुकेन शिंगीगा गर्व डान.
डोंगोरेन ब्राम्हपुत्र गाडागाकेरान चिखालेन लुळीज लुळीज  इनी लाज्यो रिंगोगा आदत डान.
कडक्को घामून म्या डाव डा नुनू घेलट्या गाडान हेन डान.
डा नुनू घेलट्या डेडेन सबई जानवारकू हाजे डान.
रिंगो गाडा घेरान खोबो जानवारकू जामायेन डोके.
डेडेन गजराज हेत्ती डान, चालबाजी सारा डान, बुडीन थार डोंगोर हेला, कालीया कावळा, निलू जुमूगा गंवा डो घोतळी लोहाबगा डान.
भानू डो हरी बारी डेड्डा डान.
सबईकू पईला गजराज गा रिंगो कोनेन ध्यान ओलेन.
डिज खाट्टेका मांडीके, “आयुमे, इंज गजराज हेत्ती डो इंकू सबईकू इंया कुईकू व्हय.” लाज्यो-लाज्योटे रिंगो सबईकू कोने डोके.
“आमा जुमू च्यूज?” चालबाज सारा कोंबाराके.
हिगरा-हिगरा रिंगो हेज्या जुमू घाघाल सुरुवात डाके.
“इंया जुमूर्‍हायन्.
.. ऱ्हायन ...”  येटो घालटे डायेंका डिका म्या रुकू डिज्यागा लियेन सुबानयेन डो रिंगोन खाट्टे अच्छु हेन!
गाडागा डा मेरा पसराटिंजकेन डांगोन खाट्टे-खाट्टे उज डोने चालबाजी लांडा लायेन.
डिकू सबईकून लागाटिंजेन की डिज्या  जुमू “ऱ्हायन” व्हय.
हेमू डोंगोर हेला मू लियेन के डो डा नुनू घेलट्या होंबोयेन.
भानू डो हरी इंकिंज खाटका खोल जागान उजके डो उयार उयार डागेन नामूज - ओट लाज्जेन.
घोतळी बगू रिंगो कोने अजिबात डोका बाना मांडी डूका, “हं, टासो आमा जुमू ऱ्हायन  व्हय.” च्युफारका जुमू व्हय.
रिंगो सबईकू कोने डोके डो फुर फुरटे आथा घाघाल सुरुवात डाके, “ऱ्हायन्,ऱ्हायन” हं...हं... चालबाजी सारा लांडा लाज्जेन.
रिंगो टाउ-टाउ ओसोरयेन, डिज्यागा कापार तालान कोठ्लेन डान.
डो घुराटिंजेन डिज्यागा सानीका नांगा येटो खाट्टे साळूबजेन, कि डिकूटे रिंगो टेंगेन का टेंगेन डुका.
रिंगो खोबो खिज्योकेन डान.
“येटो मुर्खा डो लाज्योबा की च्योज इंज, की इंयाटे इंयागा जुमू घालू बान!” गाडागा घेरान उचा उचा झाळीगा टाउन डिज साळूबलायेन.
कौवळा झारा चाचारा लाक्केन घोतळीकूगा काळपा टाउन बायडो साळूब का लाक्केन.
डिज पुची, डोंगोर क्वाली डो सिकऱ्या सबईकूके टाउन बायकू.
डो अचानक का राष्ट्रीय (देसो) उद्यानागा कोरान पोहचाटिंजेन व्हय इंनी डिज्यागा ध्यानेन हेन.
डिज कोरागा ताला बिच्योन टेंगेनकेन डान.
डिज आथा फुर फुरके डटकाराटिंजके.
“इंयागा जुमू घालू बान येटो मुर्खा च्युफार इंज?
इंयेन मेहनत होना.
ऱ्हायन्... ऱ्हायन्... ऱ्हायन्...” डिज आथा म्या डाव अडखडाटिंजेन.
“इनी च्योज का बान शेन्द्रा.
ऱ्हायन्... ऱ्हायन्...” डो अचानक मोटोर गाडीगा आवाज हाजे लायेन.
एसटी, मोटोरगाडी, ट्रक सबईका गाडी टेंगेनजेन डान.
इनी सानीका गेंडा येडेन च्युफार लाक्के?
पी...पी...पो...पो... रिंगो खोबो हिगरायेन, डिज टाउन हिरायेन डो आंगुरूटेन खाट्टेका साळूबजेन.
उचा झाळी जागा हाजे टक्केडिज साळूब का लाक्के डान.
डो डिज मांडीके, “ऱ्हायन्... ऱ्हायन्... ऱ्हायन्...ऱ्हायन्...”सिकऱ्या बादळान आफिरेन.
रिंगो हेज्यागा जुमू घाघाला कोसिस लाक्के इनी डिज बारीकनजरटे डोके.
खिटीगा पुची डो डोंगोरागा क्वाली रिंगो के कोसिस लाक्के टेमोन डोकेनेज.
पोनी डिकू रिंगो मजाग उडाटिंडुका.
“ऱ्हायन्...ऱ्हायन्...ऱ्हायन्...” इंजरिंगो- ऱ्हायनोसेरस, इंज गेंडा व्हय.”
नाका रिंगो जुमू घाघालघेलट्या अजिबात अडखळ बान.
डिज खिटी पुचीके जुमू घालके, “इंज रिंगो, इंज ऱ्हायनो सेरस-गेंडा व्हय.” मेटे डिज डेडेन सबई जानवारकू ब्रह्मपुत्रगा राबान डा नुनू हाजे जागान डी गाडा केरान ओलेन.
जल्दी का गजराज हेत्ती, डिज्या गा टाउटेन निलू, चालबाज सारा, हेमूडोंगोर हेला, कालीया कावळा डो घोतळी लोहाबगा हेन.
भानूडो हरी डेडेन पईला हेन.
खिटीगा पुची डोंगोरागा क्वाली डो सिकऱ्या डिकूगोनबेल्लायेन.
रिंगो म्या डाव सबईकूकोने डोके.
थायेका आरांबो आवाजटे मांडीके, “इंजरिंगो, इंज ऱ्हायनोसेरस म्हणजे गेंडा व्हय.
हेज हेज्यागा जुमू येटो मास्तोटे रीमेबा मेंटो डिजेन येकीन बान डान!
“हॅलो रिंगो, ऱ्हायनोसेरस म्हणजेगेंडा,” गजराज मांडीके.
“डिज हेज्यागा जुमू घाघाला घेलटया खोबो मेहनत डाके.
आबूडिज्यागा मजाक डाडागा कामाय बान.” सिकऱ्या मांडीके.
गजराज चालबाज कोने डोटे मांडीके,“मजाक बान, डो खाट्टेका कुराईके.
चालबाज मांडीके, “बो रिंगो गेंडा, आबुंज गुईआरुबा.”
“इनी राष्ट्रीय (देसो) उद्यानागा सबईका जानवारकू व्हय,” गजराज खाट्टे मांडीके, “आबू सबईकू मिलाटिंजटे, टुनीजा का बी मजाक बाकी डाटे पेरागे व्हय,” सबई जानवारकू मांडीके, “हॅलो, रिंगो.” रिंगोन खोबो खुसी डायेन.
अडखडका बाना हेज्यागा जुमू घाघाल हेडई येन डान.
डो डिजेन खोब ओने गुईकू घाटायेन डान.
म्या डोंगोर डान.घनाघुना डोंगोर!
म्या दिन आरमानटे का डा घामा लायेन.
नेरा दिन घामू ओडज्जेन सबईकुका जानवारकू बाहेरान ओलेन.डेटोगेन का म्या आवाज हेन.
टप टप टपक सबईकुका हिगरायेन.
कुला बिचार डाके.चिता बी बिचार डाके.हेत्ती बी बिचार डाके.बाना बी बिचार डाके.
इनी च्युफार आवाज?
बाना हिगरायन.डिज झाळीकू टाऊन उखुयेन,घोतळी तिगी तिगी लायन    डिज साळूबटे ओलेन.
चित्ता भी डेडेन टेगेंडूका.कुला मांडीके,“इंजबान हिगरा.”पोनी डिज बी  सटकाटींयेन.खापेट जानवारकू जानबचाटिंजटे साळूबजे.
चिटी मांडीके, “बोज्यो गुईकू आबू टप–टप-टपकके घाटायज्या.डो बला डिज जे व्हय.
आबू सबईकुका म्या खट्टा   टासो च्योजा हिगरा?”
पुची मांडीके, “शाबाश चिटीडई!”              काथोम मांडीके,“इंज साम्मान थारडा.”   मीनू मांडीके “इंज आपेगा साथोन व्हय.”क्वाली मांडीके,    “इंज बी टाऊन बान थार.”
सबईकू का टप–टप–टपक  के घाघाटा ओलेन.
मेटे सबईकोने डोके कई  च्योज!
डा हेन गाडा पालालिंजटे टप- टप- लाक्केन डान – टप –टप –टपक सबईकुका कोनेन इनीकाआवाज आयुम लाक्केन डान.
चिटी मांडीके मेटे गर्वटे,  “डोके?”    सबईकुका कापार  येखानके डो लांडालायेन.
रोजोका खिज्या राजू इस्कुलेन ओडजेन.
कोरान डिजेन च्योजकानेराका मांडी डोयन.
डिज्या साम्मान कायनेराका आकारागा कातळ्याकू इस्कुलागा दप्तर भावळीन साटे शेंद्रा लाक्केन.
डी सबईका कातळ्याकू पालाभाजी खिज्या डुगू लाक्केन  डान.हाटीन डुगूबा डी खिज्या पालाभाजी.
राजूगा मामलूमागा इच्छा बाळाटिंजेन.
राजू भरभर शेंद्रागा सुरुवात डाके.
डिजेन डिकूके जल्दी का हाटो होना डान.डिजेन म्याका डाव डोडो लाक्केन इफार लागाटिंजेन.
म्या डाव राजूहाटोयकूका.
राजू डिकू मोवार कोने डोडो लाज्जेन.
राजून आचंबो का लागायेन.
डी मुळागा होंद्रागाउठू डान.
हाटीन घाटाऊ मीनी.
“अरे आपे!” राजू आचंबोटे मांडीके.
मुळागा सोबतीकू च्योज का मांडीडूका.
एकमेक कोने डोटे डिकू इफीट का लांड्डाकेन.
“शेने बी टुंगान लाक्केन आपे?” राजू आथा कोंबाराके.
“टुंगान म्हणजे?
आमा इस्कुलेन.” सबईका गुईकू म्या खाट्टा सुरटे मांडीके.
डिकुका डी आवाजटे राजूगेन कोयोगा राराम घईयेन.
डिजेन एकदम अच्छाकालागाटिंयेन.
कोयोटेन   शेंद्रा लाक्केन ओंगोराजू साम्मान ओडजेन.
साम्मान ओलेन कईडिज आथा टाऊ डोके.
डोके कई च्योज!
नेरा नेरा निला पालाभाजी.
डिकूबी भावळीन इस्कुलगा झोरा खांदाटेन हाजे लाक्केन.
म्या लेंगेरटे  शेंद्रा लाक्केन डान.
मुळापाला  साम्मान, डिज्या टाऊन निलापाला डो तालान राजू इफाट  हिरोखिज्या ओडजेन.
राजूगा ख़ुशि बादळान थाऊडूका.
इस्कुलेन च्योलाका बी इफार डिजेन वाटाटींजेन.
म्या डाव इस्कुलेन सबईकुका पोहचाटींजेन.
इस्कुलागा बाकी च्याफनिकू आचंबोटे डोडो का लाक्केन.
राजू डो पालाभाजी.
राजूचोगा बई वर्गा बाहेरान हेन.
डिजेन  खोबो मजाग   लागाटींजेन.
डिज राजूके भावळी मुंडाटे  डो शाबासकी जिके.
डो मांडीके, “शाब्बास राजू.” राजूगेन एकदम  का ख़ुशि हेन.
डिज मांडीके, “धन्यवाद.”  सबईकुका कातळ्याकू राजू कोने अच्छाटेन  डोडो लायेन.
मेटे राजुगा ध्यानेन हेन कि इंयागा  भावळीन जेका खाट्टेका मुंडाय लाक्केन.
डिज मेट  उघाडाके.
डिजेन माय गा आवाज आयुमयेन.
“राजू बिडे, इस्कुलेन   दयागू लाक्केन.” डिज डिज्यागा  भावळीन मुंडाये लाक्केन डान.
“अरेज्या!
सपनायेन कई!” राजूगा ध्यानेन हेन.
डिज खोबो खुशिन डान.
वापराटींजेन आपेगा कल्पनाशक्ती डो रंगोय चित्रा.आपेन होना खिज्या!
वापराटींजेन आपेगा कल्पनाशक्ती डो रंगोय चित्रा.आपेन होना खिज्या!
धप्प!कायल हेज्यागा चिंडू जरासा ज्यादाका लियेन उजके.
बगीचान जेकाटेबी चिंडू उठा डूका.
चिंडू, म्या नाली सासापा लाक्के कामाय मिठाज्या मेराटे ओलेन.
डिज येटो कामाय लाक्केन की डिज्याटे चिंडू उठा डुुका.
चिंडू बारी लडखळाटिंजटे लाक्केना च्या       किकिजीमिंकीज मेराटे ओलेन.
डिकिंज येटो लडखळाटिंजकेन डान की,       डिकिंज्याटे चिंडू उठा डुुका.
चिंडू उलझाटिंजकेन आफई चौकीदारकिंया मेराटे ओलेन.
डिकिंज येटो उलझाटिंजकेन डान की चिंडू उठा डूका.
चिंडू जोसोकेन उफुन कचरा टुटूल मिंकू मेराटे ओलेन.डिकू येटो जोसोकेन डान की डिकूटे चिंडू उठा डूका.
चिंडू आगीनेन माचाकेन मोनई मालीकू मेराटे ओलेन.
डिकू आगीनेन येटो माचाकेन की चिंडू डिकूटे उठाडूका.
चिंडू तुराई साळूबटे लावायेन मिंकू मेराटे ओलेन.डिकू येटो लावायेन डान की चिंडू डिकू उठा डूका.
चिंडू येई मांडी लाक्के फुल किकिजीमिंकू मेराटे ओलेन.
डिकू येटो मांडी लाक्के डान की चिंडू डिकूटे उठा डूका.
चिंडू इलार हिराकेन लईन सासरी मिंकू मेराटे ओलेन.
डिकू येटो हिगराकेन डान की डिकूटे चिंडू उठा डूका.
चिंडू बिनफिकीर पापोड आरू मिंकू मेराटेओलेन.
डिकू येटो बिनफिकीर की चिंडू उठा डूका.
चिंडूगेल रंगो आंडा मिंकू मेराटे ओलेन.
डिकूयेटो हेरान डान की चिंडू उठाडुुका.
धप्प!
"आंगुज डायेन कई सोनू की बान सई रंगोगा आंगीउरीबेन.
मोनू डो रीना माका आकाशी रंगोगा मोच्या उरीके."
अरे, आबू सबईकुका म्या खिज्या रंगोगा आंगी उरीवेन!
बो, आबून आठा काय रांगो डुगू बा की च्योज डोगेबा!
इनी व्हय मायेगा राटा राटा मिरच्या.
डिके टी बाकी आंडा!
इनीज भोलू, घट्टो जांबू रंगोगा येंगान गेगेडलक्केन डान.
रानीबाई कोनेन पेवळी रंगोगा लिंबू व्हय.
रंगो डोडोगेन मजा हाजेबा का.
रंगोगामिनी ज्योज्योमगा टासो आठा मजा.
आबू गुलाबी-गुलाबी बर्फगोला  ज्योज्योमबा की च्योज?
च्योयन चक्को मलई कांडी ज्योज्योंबा?
डायेन आबूगेन चारकामिनी, निला जलजीरा नुनू हेडईबा.
नाईटो मेटे कथ्था  रंगोगा लेवंडी-लेवंडी पेंडखजूर.
पोनी रामू काकागा जांबोन सोयका बान.
लिंजटे निला, तालाटे गुलाबी,   डे लिंयेन पुलूम का बुलूम डो राटाराटा मिरच्यागा पावडर.
डोंगोरेन म्या केंडेपेवळी नागोबिंज थारडान.
नागोन नांगा बान्ने.
नागोन शेंद्रा बान हेडई.
डो  साळूब बी हेडई बान.
नागोन अफिर बान हेडई.
नागोशिधा उयार बी हेडाई  बान्ने.
नागो बिंज बुलूममाबाहेरेन घासाटींजटे उयार बिचार डाडा लाक्केन डान.
नागो बिंज खळक टेन शेंद्रा, साळूब, उज, उयार, येनेगा एकदम का बिचार डाये.
नागो बिंज फाण फुलाटींजके डो, मानेनका बिचार डाके ...’ आबून बी नांगा टाका अंगार, आबू बी शिधा शेंद्रा डान.
डो, आबून पंखा टाका अंगार, आबू बी बादळा लियेन अफीरडान.
पोनी छी..!
आबूगा अल्लोगा का!
शिधा शेंद्रा बी  हेडई  बान,डो शिधा साळूब ब हेडई  बान.
ना शिधा अफीर हेडई  बान.
डो शिधा उयार बी हेडई  बान.
नागमोडी नागमोडी नागमोडी
नागो बिंज बादळाडोके.
बादाळान चिड्याकू आळाटेन उभाटेन गोल-तिरफा इखाट डान.
टुनीकाबी चिड्या म्याशिधा लियेन अफीर आटीका डान.
नागो बिंज डचाकाटींजेन!
नागो बिंज साम्मान डोके.
घोतळीगा कोंटे लियेन उज लाक्के डान.
आकोडे, आकोडेटे साळूब डान.
म्या बी  कोंटे  शिधा शेंद्रा बी आटीका डो, साळूब आटीकानागोबा चमकटिंजेन!
नागोबिंज गाडा मेरान ओलेन.
काकुकू इंगाटे, डिंगाटे, उयार लाक्के.
म्या शिधा लीकीरेन साळूब का बान.
नागोबिंज फुसूर फुसूर रेन!
डेटोटेका बाजूटेन काख्खोम हेन.
तुराई नांगा टाका माकान काख्खोमेन  म्या सारखा लिकीरेन शेंद्रा हेडई बान्ने नाका नागोबिंज गडबोळजेन!डिज्यागा  फाण फुलागा डो डिज्यागा टिळींजेन खळा हेन.
नागोबिंजेन लागाटिंजेन की, च्युज्या ओटा होना पंखा?
नाका हेकोडा-टेकोडा टाउ टेन घामंड घुमंड इफान आबुगा अजिबात बान्ने.
आबुगा डी अच्छा व्हय!
आपलागा सरसर घासाराटीनटे,झरझर साम्मान शेनेटे च्युजका फरक बान.आपलागा घासाराटिऊ, साम्मान साम्मान शेने रोजोखिज्या.
आबू म्हणजे हेकोडानागो म्या हेकडोनागो बाकी साबकू म्याट !
इनी आरोयटे डोगे.
१.
शिधा लीकीरेन गावापर डाटेन मोनाई भौमितिक आकार ओडे .
२.
माजाकटेन शेंद्रा लाक्केन मोनाई जानवारकू जुमू घाले३.
इंगा –डिंगा डोगेडो, शिधा लिकीरेन टाका कायकू मोनाई जिता                आना घाघाल हेडई की च्युज..?
म्या डाव पुचीन म्या खाटका डाबरोटी घाटायेन.“इंज इनी उरागेन सागेबा.” “डिज मांडीके.”
डिज डाबरोटीके  टाउटेन हिलींजके.
डाबरोटी येखान डुका.
डिज साम्माटे ओळके.
पोनी डाबरोटी येखान डुका.
जेवना धाळते हिलिंजके, पोनी डाबरोटी येखान डुका.
डाबरोटी गा टाउटे साळूबटे डाखुरी धाळते धक्का जिके.पोनी डाबरोटी येखान  डुका.
“हं हं हं  डाबरोटी के दोरा टोलेबा डो ओळटे उरागेन सागेबा.”पुची साळूबटे ओलेन  उरागेन डो दोरा साटे हेन.पोनी डी येठायेन.
मेटे डिज ओलेन डो खाटका दोरा साटे हेन,डिज डाबरोटी के  दोरा टोलके डो ओळटे डो ओळटे.पोनी डाबरोटी  येखान डुका.
मेटे पुची शांतीटे सुबानकेन डो थोळासा डाबरोटी काटरुके.वा!
च्योटो मस्तो का  व्हय!
आठा थोळासा ज्योवेन,आठा थोडासा, आठा  थोळासा डो डाबरोटी सानीका आरुटे ओलेन.
नाका पुची  डाबरोटिके  थोडासा धक्का जिके.
डिजागेन डाबरोटी  गडगडटे उरागेन ओलेन.
पुची एकदम खुसोयेन.
सहीसलामत डान पोनी पुची येटो घोनोज ज्योफे डान की डिज्यागा लाज आरमानटे खाटजेन.
पुचीगेन येखान बी बान माका ओसरु बी बान.हेजका हेजके धक्का  जिके पोनी डिज्यागा जू येखान का बान.पुची उरागेन मुगू का बानयेन.
उरागा बल्लान पुची  लाज उठाटे सुबानकेन.
“इंज एकलाका येटो.डाबरोटी ज्योज्योम बाकी होना डान जेके का साटे ज्योज्योम होना डान.
हेत्तीगा कोंटे गोलू  ढोलखिज्या.क्वालीगा कोंटे छोटू.
कापुसो खिज्या.
बारखोम म्या साथोन का हुंजुबा.
म्या दिन गोलू मांडीके,“टईंन ओने हुंजू हुंजुबा.”
“आम सुबाय.
इंज म्या उजेन आमागा लियेन सुबानडा,”  छोटू मांडीके.
गोलू सुबानजेन.
छोटू उजके.
डी गोलुगा भावळीन पोहचाटिंजेन.“शाबास!” गोलू लांडायेन डो मांडीके, “नाका आम सुबाय इंज उजडा.”
“आम...?”“हा, इंज!”  “आम च्युफारटे उजडा?” छोटू घाबराटिंजेन.
“इफारटे!”गोलू उजके डो टिपीके.
धप... धप... धप... गोलुसा लियेन नानेर बोच्यो लायेन.
﻿     डिज हिगराटे साळूबजेन.
﻿     म्या सानीका नानेर छोटूगा लियेन बी बोच्योयेन.
"हेत्तीटे नी नानेर आईंका," छोटू बिचार डाके.
कॅफ्टान राजू फायटर जेटाटे गाडी कोनेडोके.
आयफेल टॉवरेन ईवान थायका घसराटींजेन ओलेन?राजुगा मानेन बिचार हेन, “छि!
पॅरीसम्हणजे ईवान आफिर शेर (शहर) व्हय बावा.” डिकूगा मान खाट्टे धडधड लाक्के डान.अचानक कॉकपिट तालाटे आवाज आयुम लाज्जे - बीप बीप बीप.इनी ज्योजा आवाज होयेंगा?
इनीदुश्मनकूगा परिसर व्हय की ज्योज?
की इंजिनेन च्योज का बिघडायेन?
‘बीप बीप बीप’राजू डचकाटींजटे बिडजेन.
घेड्यालगाआलार्म बजाटीव लाक्के डान.
“ओह!
डी फक्त सापना व्हय डान की,” मेटे राजू मानेन मांडीके,” टईंजनिरासोके मानेन जागा बाकी जू.
क्युंकी टईंयांगा दिन खोबो म्हत्वागा व्हय.”
राजू हेचकेका मांडीके, “इंज टईंज पईलाबेरा ईवानेन सुबानडा व्हय.”मेटे मायके मांडीके,  “बई!
इंज बिडजेन डो!” राजूगा बईटे सूटकेस भेभेट्टी लाक्केडान.
डिज मांडीके, “बिडजेन राजू!
च्योटो महिना डायेनसे आर्यागोन मिलाटींजटे इंजडिजके मिलाटीव घेलट्या आरीकेन व्हय.
बो, जल्दी आवाराटींये बला.”
राजूगा जिंदगी पईला बेरा ईवानटेंगेन जागा तालान हेन डान.
डिज बईके सुटकेसके तालागा इखाट पट्टीलियेन डोडोगेनमदत डाके.इखाट पट्टी सबईका झोरा म्याखाटका यंत्रतालान तपासो घेलट्या सागे लाक्के डान.
म्या पोलीसगा कडक बई अधिकारीडी यंत्राटाउ मोवार कोने डोडो लाक्के डान.
सुटकेसटे राजूगा स्पोर्ट्स बुट्टो, इफारडिज्यागा बईका सामान डुगू लाक्के डान.
इनी मोवार कोनेटे झोरा तालागा सामोन डुगू लाक्केडान.
“इनी मशिनगा नजर म्याडो एक्स-रे मशिन खिज्या व्हय.
थायका कॅप्टान राजू खिज्यातेज   नजर.” राजू कुरूकुरू के.राजू डी मेडोम के च्योज का कोंबारायेबा, डेटोगेन का डिज्यागा बईटे डिजके टेंगेनेज्जा.
“श्श!
राजू!
डी मेडोम सुरक्षा रक्षकव्हय.
गाडीन सुबान मिंकू डिकूगा झोरान बांम, आवजार बान सासा, इनी डी तपासोन व्हय.
डिजके च्योजका कोंबाराके त्रासो जू बाकी.”
मेटे राजू म्या खाटका टाथारा जागानहेन.
डेडेगा ढिपी उचा काच्योगा डान.
डिज्यागेनकाच्योटे बाहेरागा टेंगेन ईवान घोनोज डुगू लाक्के डान.
राजू मांडीके, “ईवान मिंकूगा कामायच्योटो म्हत्वागा थारडा से, बई?” बई मांडीके, “हावसे, गाडी सेंसेंद्रामिठाज मांडीके डो  नावागा कॅप्टान इंकूकामाय बी म्हात्वागा थारडा.
सबईका आगुरू मिंकूगा“ जबाबदारी डिकू लिंयेन थारडा.”
“बईच्योटो नशीबमिठाज व्हय से बई, डिजरोजोका ईवानटे इखाट डा व्हय.
इंज च्योला खाडूबा?
“राजू कोंबाराके.
बईमांडीके, “हें, आर्या हरेक बेरा हांडीळी बा ईवानटे, अरे राजू, आम आय टुंगान ९सालागा व्हय.
आय खोबो टेमो व्हय आमेन...” ८नंबरगा गेट मेरान कोरकू लेंगेरकेन डान आंडा लाक्के राजून डोयेन.
डिज मांडीके, “बईबो.
ईवानेन शेनेगा टेमो डायेन.”
गेन मिंटो बादोन बई डो राजू सुबानगापट्टा आंडाटे खुर्चीन सुबानजेन.
राजू खिडकीटे डोडो लायेन.
ईवान आफिर लायेन.
पईला आरांबोटे साम्मानशेने लायेन.
मेटे येटो खाट्टे  साळूबलायेन.
की राजूगा खुर्चीबी थरथर लायेन.
अचानक डी थरथर टेंगेनेन डो डी ईवानहवान आफिर लायेन.
राजू खुसीटे कुराईके, “बई!
पोनी आयुम, डी च्योज  का  घालेबा व्हय.” शेंगईका डी बारखिंया हेडई आवाज स्पीकाराटेआयुमू लायेन.
“बईच्यो डो डईच्यो, इंज आपेगा ईवानागा कॅप्टान आर्या मांडी लाक्के.
इनी ईवानेन आपेगा स्वगत व्हय.”राजू कुराईके, “इंया बई!”बई मांडीके, “इंयागा कोंजई!”
इंया बोटो, इंया टी, डायेबा ठक-ठक,  टाँक-टाँकटाली रुरुबा टप-टप-टप-टप–टप
इंया टी किखीळीबा,हिलिंजडा, टुटूलडा, कागदो, बुट्टो, पेन, चमचाडो खाटका गाडी
इंया टी उठाबा,लोपोट कोलोमके,ओला साबुके, खरखर बारासके, लिची पेनके, डो राबान डाके.
इंयागा टी व्हय पक्का जो टुलेबा खांमबाल डब्बा,लियेन डोकेनमिनी.पोनी, कोय कोय दिन गाळबोळ डाऊबा खाटका डि खेंटो टी टेन डब्बा सिलीरटेन बोच्योबा इटान!
कागदो, बुट्टो, पेन, चमचा, कोलोम,साबु, बारास, पीन डो पुस्तोक इटान बोच्योयेन!सामोन सबईका पसराटिंजेन नाका गोलाये च्युफारटे!
डी डोगे... टिटे कमाल डाकेकागदोगा गोला, पुस्तोगा गठ्ठा टुले, कोलोम गोलाके, चमचा अटकाके बारास  डोके, पेन, टुलके,पिन टुलके.
इंया बोटो, इंया टी...पुस्तक उठाबा, पन्ना उलटाबा,चित्र डोडोबा.टेमो घाटायेन की पसन मांडी लेलखाबा!
सेरगा म्या सानिका बगीचानपेपरेगा खाटका शिंज व्हय.
डी शिंजेन तुरकुगा परिवार थारडान.
विक्की डी परिवारगापक्काटे कामाय सदस्य व्हय.डिज्यागा काकागोन खाट, लांकाटे होपळा हेन.
“टईंज आले म्या खाटका नावानका हांडळी शेनेबा,” विक्की काटोके मांडीके.
काटो हिघरायेन डो कुर कुरुके,“ल...ल...पोनी इंयेन डा ओटा हिघरा हज्जा.
इंयेन उयारबी बान हेडई.” “ईखाबी मकाडरपोक!
विक्की टिचखायेनेज, आमेन टुनी मांडीगा हिघरा!
इंजनी च्योटो बार नावानओलेन.” साम्मान साम्माटे हेकळीटे ओलेन.
केरान म्या नावा म्हाटटेटोलकेन डान.
डिकिंज डेगा दोरा आथा साळूबजे.
नावागेन सुबानटे, डिकिंज हांडळीगा मजासा लाक्केन.
थोडासा टेमोन, नावा गाडान बुळबुळटे, शिंजागा असोपासोटे आखान ऐखानटे साम्मान ओलेन.
काटो घोनोज बदककूके उयारटे डोकेकू.
काकूकूबी कापार ओटटे जाबू गोल आरुटे.
“हॅल्लो” मांडीके.
बग्गाकूगाम्या जोडा लांबा मच्छो गर्दन माटकाटिंजटे मेराटे ओलेन.
काटोगा मन डायेन, उजटेडिकूके उठाकू.
आथा इनी चक्कररेन डागेनबोच्योयेन.
बोच्यो बोच्यो काटो काय काकूके कोरा काकाट डोकेकू.
“इंजके बचाटिंजकोम,बचाटिंजकोम इंजके,” डागा घुटीज नुनूटे हाकोकेकू.
विक्कीगेन च्योजकाबीसुचाटिव बान लाक्के डान.
डेडेन नावागा म्या जागाटे दुसरा जागान उजटे कुराईके, “अरे जेका बचाटींज कोम!
ओला डागागेन... डागेन डुबाटीव लाक्केन.” बग्गा डिज्या कुराईआयुमटे हेज्यागा कापार डुबाटींजके डो काटो हेज्यागा चोची नावान डुबाटिंजके.
काटो रारामेन कापाटीवटेहेजके घामून लोलोखोड लाक्के डान.
मेरानका विक्की चूप चाप सुबानकेन डान.
काटोगाहूप सुखाटिंजेन डान जुगेन थोडासा गर्मी हेन, डिज मांडीके, “च्योटो मजा हेन!
इंयागुईके जेका आयुमेबा टासो जेकान विश्वास बान लागाटीव.” काटोगेन लागाटीव लाक्के की,डेडेन खाटका हिरा डो नावागा जांबाज केप्टान आरुयेन!
नावागा केरान पोहचाटिंजेन काटो जल्दीजल्दी हेज्यागा कारनामागा बारेन घाघाल चाहटा डान.
दिनगा पुरा घटनागा बादोन, काटोगा कापार नावा खिज्या चक्कर ज्योमे लाक्के डान.
ज्योज्योमागा टेबललेन जसाका कापारडोके, डिज्यागा मेट जाफिडू लायेन डो गैरा दुनुमेन डुबाटिंजेन.
इंयागा म्या गुई व्हय.
डिज इंयागा का उरागेन  थारडा.
इंज खुसीन की, डिज बी खुसीन थारडा.
इंज जाम लाक्केन की, डिज बी जाम लाब्बा.
पोनी इंयेन डिज्यागा आवाज च्योजका बी आयुमू बान.डिज रोज का आयनान का थारडा.
“बाहेरान हाजे,” इंज डिजके मांडीके,“आबूंज हुंजुबा” पोनी डिज बाहेरान हाजेका बान.
इंयेन बान अच्छा लागाटीव.डिज्यागा व्यवहार इन गीटीज का थारडा.
इंज डुनूमेन मेनाकी डिज आरामबोटे  आयनाटे.बाहेरान हाजेबा मेटे आलिंज मजा बा...
आले हुंजुबा.
साळूब साळूब हुंजुबा.बारखिंजटे हाकोबा.
इंज डिजगोन मांडीबा, डिज इंजगोन मांडीबा.
फेजेर डायेन की इंयागा गुई आयनान डबलटे शेनेबा.
पोनी इंयेन ठायेका डिज्या खाराब बान लागटीव.
क्योकी डबलटे आलिंज  सपनान हुंजुबा का.
म्या चाटी बई ज्योज्योमामिनी घाघाटा लाक्के डान.
चाटीबई म्या कोरा हेन मुंगोगा दाना आटा होंदारउरागेन घाटायेन.
चाटी बई डी दाना टुटूल लायेन.
दाना डिफार खांबाल डान, पोनी चाटी बई खिळी खिळीटे डिज्यागा उरा कोनेन सा लायेन.
डिज्या उरा डेटे लांकान डान.
कोरान नालागा डा आदी लाक्के डान.
अरे बापरे!
चाटी बई लागाटींजेन की नी गाडाका आदी लाक्के व्हय.चाटी बई डी गाडा च्युफारटे काडुबाटिंज का बाना पारके.
हुश्श!
चाटी बई दानासाटे साम्मान शेंद्रा लायेन कई डिजेन कोरा तालान म्या बॉटल डोयेन.चाटीबई दाना बॉटल लियेन पेळेज लायेन.
पोनी सटकन घसाराटींजटे इटान बोच्योयेन.चाटीबई आथा बॉटला लियेन पेळेज लायेन.
पोनी आथा इटान बोच्योयेन.
डेटोगेन का म्यानेरा चाटी होळायेन.
बारखिंज डी थोडाटेमो मांडीवेन.
डी बारी चाटीकींजडी दाना ओळटे बॉटल म्या फेरा मुंडाके डो साम्मा का कोरा उठाये.
चाटीबईगा उरा आयनी आथा खाट लांकान डान.
चाटीबईगा कोरान उरा मालकोबई कचरा खाट खाट्टे ओट लाक्के डान.डीतुथरा जुनूगा म्याका फटकाटे लांकान टुंगानका बोच्योयेन.डोचाटीकूगा नेरा कोनेन बोच्योयेन.चाटीबई लावा बाना डी दाना घाघाटा लायेन डो साटे शेने लायेन.
डेडेन का उरा लांकान का डान.
चाटीबई म्या गिटीजकेन शिटा मेराटे ओलेन, जसाका शिटान अच्छू हेन.
डि खाट्टे अच्छू वजाटे झटकाट्टे मुंगो दाना शिटागा चाबूमेरान बोच्योयेन.
मेटे,चाटीबई थोडासा सामबालाटींजटे शिटा मेरान ओलेन.
शिटा म्या मेट उघडाटे इनी चाटी कोने डोके.चाटीबई मुंगोगा दाना आरांबोटेका टुलये डो डी डिज आथा डिज्या उरा कोनेन शेनेलज्जेन.
डिज्या उरानी आथा लांकान डान.
मेरान का म्या कोंबागा चिले दाना रिरोम लाक्के डान.
अचानकका डी मुंगोगा दाना डोयेन.
डिज डी दाना रिमये का डान पोनी डिज्यागा नेम चुकायेन.
कोंबा गा चिले आथा दानान चुची मुंडाके.
चाटीबईन लागाटींयेन की नाका ओलेन का इंयागा दाना.
डेटोगेन का पोपईगा शिंया इटान टाका शिम कलकलटे कोंटेकूकेहाको लायेन.
मुंगोगा दाना डिफार का पिल्लू डिज्यागा माय कोनेन साळूबजे.
चाटीबई डिज्यागा डी मुंगोगा दाना साटे आथा डिज्या डी लांका उराकोनेन शेने लायेन.
अरेज्जा!
इनी च्योजा?
डिज्यागाउरा थायेका साम्मान का डान.
कोंबो दाना.इनी आनान चाटीगा कोंबो हेन मुंगोगा दाना खाटायेन.
कोंबो दानाखोबो फायेदागा थारडा.
चेवले, चाना,मुंगटी, चना, राजमा, मुसुर इफार आनाज्योगा.चिनाय डोगे?आपे म्या हुंजू हुंजूगेबा.
जेका खाटकोरोके म्या बासोनेन राजमा, सोयाबीन, निलामुंगो, केंडे उळीदो, डो चाना ज्योज्योमा घाले.
आनाज्यो डो डिज्यागाजुमू बराबोर चिचना हाजेबा की च्योज डोगे.
इनी सबईका दाना म्या बासोनेनमिलाटींये.
म्याखोमा मेडेन पट्टी टोले डो बसोनेन डी दाना के चिचना होळाय.
नेराखिज्याटे बी इनी हुंजू हुंजूगेबा.
आपेगा लागा हरेक मिठाज मेट जाफिटटे येनेगा दानाके चिनायटे आलग्गो टिटीपी होळाकू.
इंयागा बॅट आडजेन,टोडेनका बी घाटाडूका.
दोरजा टाऊन डोकेपोनी बॅट घाटाडूका.
पाटली लियेन घाटाकेमाका घाटाडूका.
पलंगो इटा घाटाकेडेडेन बी घाटाडूका.
पेटीगा ताला खाळाबाळाके पोनी डेन बी घाटाडूका.
मिंगरी लियेन पेडेन,अहा!
बान का घाटाडूका.
येडे घाटाके, डेडे घाटाके,पोनी टोडेन का बी घाटाडूका.
कबूतर, क्वालीडो तूर आफईकूहुंजू लाक्केन डान.
शिंयाटे आंबे बोच्योयेन-टप.
आवाज आयुमटे कबूतर आफिरेन.
क्वाली उज डोने ओलेन.
तूर शिंजलियेन पेळेन.
काठोम डो काख्खोम बंदनेन आंगुज लाक्के डान.
डिकु आंबेगा मेरान ओलेन.
पोनी डिकून आंबे डोडूका.
आंबे ओटेन बोच्योकेन का.
पिहूहेन.
डिजेन आंबे लेवंडीयेन, ज्योपे.
टापू बोच्योकेन का.
पुची पोपाटे ओडजेन.
डिज टापूके खिळीटे पोपान सा लाज्जे.
डेटोगेन का घुघू कुराईके.
पुची उजटे पोपान  साळूबजे.
टापू डेडेन बोच्योकेन का.
दिन शेने लायेन.
टापू डेडेन का बोच्योकेन.
डांगोन सारा आसुट लाक्के.
मैना दिन भरगाना मांडीबा.
डिज सबईकूके घालेबा की बाना आंगुज बान.
डिज्या हूप बेन शिकुकूपेडायेन.
बानागा नेख्खो खापेट का  डान.
डिज खिज्योकेन डो मैनाके उठा शिंजेनच्युडजेन.
मैना आफिरेन.
टापू डेडेन का बोच्योकेन.
बदक टापूके टांबाकेनेज.
शिळी टापूके चाचाफाट  डान.कावळा बैखेला शिंगीलियेन सुबानटेन लुतूराटे किळाकू ज्योज्योम लाक्के डान.जागली महाराज हेज्यागा जालीटे आगुरूटे इटान हेन.टापू डेडेन का बोच्योकेन का.
घुसो झाळीटे डोडो लाक्केन डान.
डिजमेरान हेन डो टापू जाले लायेन.
कुला डो जापाये कुला झिरान डा नुनू चेलके डान.
डिकिंज टापू डोके डो ओलेन.
कोयो लायेन.
टापू लियेन धुल्लाबोच्योलायेन.
लोखोड पाला डिके उगूरके.
मेटे म्या दिन बादळा चिरेन लायेन.
कडकड कडकडगडगड गडगड.
डा घामालायेन.
क्वाली, तूर, काठोम,  काख्खोम, सारा, बाना, बदक, शिंज-रोपो, बेख्खेल, कावळा सबईकू ओलाऊ लाक्के डान.
टेंबळ्या, कुला डो जापायकुला ओलाऊ लाक्के डान.
डो टापू बी.
बदळा कडकड गडगड आयुमटे हेत्तीचिडचिडयेन डो बंधनाटे बहेरान ओडजेन.
सोंडोटे शिंज येखानके नीला नीलामिठ्ठूकू बादळान आफिरेन.
सिपना पालागा गंजी आरुके.
म्या कोंबा हेन.
खापरी सुबानकेन डान.
कोंबा टापूके टांबाके.पाला येखानयेन डो खापरी इटान बोच्योयेन.
डिज जल्दीका हेत्तीगा नांगा लियेन पेळेन.
म्या दिन टापूटे रोपो ओड्जेन.
कबूतर,क्वाली डो तूर डोके, रोपो धांमना रंगोगा डान.
शिळीके डोटे रोपो हिगरायेन.
कुला डो जापाय कुला डिंगाटे हाजे डोटे शिळी साळूबजे.म्या दिन तूर डोके, रोपोगा पाला निला निलायेन.
आपेन च्योज लागाटिव बासाम्मान च्योज डाउबा?
म्याडान चिड्या.
म्या डाव डिज हाटीन जांबो साले डो हेन, डबोलटे हिराटेन जांबो चुकाटे.
म्या जानूमगा झुळपीन बोच्योयेन.
मेरागाम्या पोयरा कामाये लाक्के डान.
चिड्याडी पोयराके जांबो ओड घालके.
पोनी पोयरा बान मेना.
चिड्यामेरागा खिटीमिठाज मेरान ओलेन.“खिटीडई, डी पोयराके इंजके फल ओडटे जिडू का डेमारेन डिजके साजा जे,’’ चिड्याखिटीमिठाजके घालके.
पोनी साजा जू खिटीमिठाज बान मेनके.
मेरागाम्या गाई चाचारा लाक्के डान.
चिड्या आफीरटे गाई मेरान हेन डो मांडीके,“अरे गाई, जानुमा झुळपीन बोच्योकेन जांबो पोयराकू इंजके ओडटे जी डुका.खिटीमिठाज पोयराके साजा जी डुका.
डेटो बेरान आम डिज्यागा खिटीन शेने डो चाराय,”पोनी गाई चिड्याके खेडाकेनेज.
चिड्या भोंया कोनेन ओलेन डो मांडीके, “भोंयाडई,भोंयाडई झाळीन बोच्योयेन जांबो पोयरा इंजकेओडटे जी डुका.
खिटीमिठाज पोयराके साजा जी डुका.
गाई खिटीमिठाजा खिटीन चाचारा बान डेटोका बाडोन गाईके आम मुंडा जे."
भोंया चिड्याके बान मेना.
मेटेचिड्या पुची कोनेन ओलेन.
पुचीके मांडीके, पुचीडई,पूचीडई झुळपीन बोच्यायेन जांबो इंजके ओडटे जी डुका खिटीमिठाज पोयराके साजा जी डुका.गाईखिटीमिठाज खिटीन चाचारा बान्ने.
भोंयाबी गाईके मुमाडा बान.डेटोबेरान आम भोंयागा झाली कटोरोय.
पोनी पुची बी ध्यान जिडूका.
मेटेचिड्या मिनूकोनेन ओलेन.
मिनूके मांडीके, “मिनुबई, मिनुबई.
झाळीन बोच्योयेन जांबोपोयरा इंजके ओडेटे जिडूका.
खिटीमिठाज पोयराके साजाजिडूका.
गाई खिटीमिठाज खिटीनचाचारा बान.
भोंया गाईके मुमाडा बान.
पुची भोंया झाली काकूटूरु बान.
डी बेरान आमपुचीके ज्योमेज.” पोनी मिनू चिड्यागा थायेका आयुम डुका.
जेकाबीमदत डाडू का डेमारेन चिड्या कालजीन बोच्योयेन.मेटे डिजेन हेज्यागा चाटी गुईगा याडो हेन.
चाटी थोडासा लांकान का टेंगेन डान.
डिज्या मीराचिड्या डिजके कोंबाराके की आम मिनुके काबेचज्जा की च्योज?
चाटी काबूल डाके.
चाटीमिनूके कापकेनेज.
मिनू पुचीके उठायेनेच.
पुची भोंया झाली काटूरुके.
भोंया गाईके मुंडाजिके.
गाई खिटीन मुयेन.
खिटीमिठाज बुक्कीटे मुंडाकेनेज.
पोयरा झुळपीन बोच्योयेन फल टुलके.
चिड्यानखुशी डायेन.डिजहेज्यागा गुईकुगा आभार माना टिंजके.
चिड्याम्या जागान सुबानजेन डो डिज फलके टांबाके डिज्याका कापारेन दणका सुबानजेन डो डिजबेहोसोयेन.
चिड्याके जे मुंडाकेनेच?
डिज्या इंधर डायेन, की डिज्या कापारेन डांगोघाईयेन.
म्या कावळा चाबून डांगो साटेन आफीर लाक्के डान.
डो डांगो चाबूटे बोच्योयेनडो बराबोर चिड्यागा कापारालीयेन बोच्योयेन.
डो इनी आना येडेन शायेन.
"इंनी डोगे लठ्ठाराजा."
"लठ्ठा राजागा इंनीज पतला शिटा."
लठ्ठा राजा डो पतला शिटा हांदळी ओडजेन.
शिटा चिड्याके डोकेनेज.
शिटा चिड्या टाऊन साळूबजे.
राजा शिटा टाऊन साळूबजे.
बारखिंज बी साळूबजे... साळूबजे...बारखिंज बी साळूबजे... घोनोज दिन साळूबजे.
म्या डाव राजा शिटाके उठायनेज.
नाका लठ्ठा राजा बी पतलायेन.
टुनी का म्या टेमोगा मांडी.
इरावती गाडागा केरान म्या सानीका खेळान थुजा जुमू गा टाराई थार लाक्के डान.
थेंगी जुमूगा माच्छो का पोयरा गोन डिज्या संसार सुरुयेन डान.
पोनीडिजेन म्या चिंता लाक्के डान.
डिज हेजके खोबो खाटका मिठाज समजाटिंज लाक्के डान.
डिज रोजो का कचराटे सोना त्यार गासपनांनाकूबा, दिनराटो महिनो, महिना डिज येने लियेन प्रयोग डाडागेन मग्नकुबा.आबुन म्या डो दिन खाट का यश घाटाऊ इफार थेंगीन लागाटीव डान.
जल्दी का डिज्यागा मेरागा पुराका डामा शायेन डो रोजोगा बारी आटा लागाटो तरसाटीव लायेन.
इफार का थुजागेन खोबो कालजी लागाटीव लायेन.
थुजा हेज्यागा सानाटेके खालके, "इफारटे उरा शेशेंद्रा केठीन व्हय.
आम नाका जल्दी का म्या नोकरी खाटाये."
पोनी थेंगी आयुमेन त्यार का बान.
"इंज नाका जिटाऊगा  खोबो मेरान केन व्हय.
इफार टेमो इंज नोकरी च्योयेन खाटाये?
जेका बिचार बी डाडूका येटो आबू किरसानूबा व्हय."
थुजा निरासोयेन डो हेज्यागा बाटे कोनेन ओलेन.
डिज्यागा बाटे, डिज्या जुमू थेट, म्या हुशार कोरो डान.
थुजा हेज्यागा टेकलीप घालके.
हेज्यागा जावाये खाटका कोरो मिठाज खिज्या बा इनी आयुमटे थेट गेन खोबो आचांंबो लागाटिंजेन.
डिज थोडासा बिचार डाके डो इंयागोन मिलाटीव कुल्लेज इफार डिजके घालके.
थुजा सामाधानटे उरागेन ओलेन.
डिजेन नेख्खी डान की हेज्यागा बाटे च्योज का तबी उपाय कोलागेबा.
दुसरा दिन थेंगी हेज्यागा कुंजकारगा उरागेन हेन.
कुंजकार हेज्यागा खाबोर ओडेबा इफार लागाटिंंजेन.
पोनी सच्चोनी च्योजका नेराका डायेन.
थेट नेराका कोनेन सायनेज डो कुसूमुसुयेन, "सानीका टेमो इंज बी खाटका कोरो खिज्या बिचार डाडा डान."
डेबादोन डिकिंज बारखिंज बी थेंगी कामाय बादोन बिचार डाके.
मेटे थेट टेंगेनजेन डो मांडीके.
"थेंगी, इंज आमागा उमरा टेमोन जो बी च्योज का डावेन व्हय डी सबई का आम डावेन व्हय.
सच्चो का, आम नाका जिटाउगा केरानेज व्हय.
आमागा अभिनंदन!
पोनी म्या म्हत्वगा चीज्यो आम आमागा प्रयोगेन वापराटिंज डुका इफार डोयेन.
कचाराटे सोना त्यारटेमोन आखरी टेमोन आमेन येनेगा गरज बोच्योबा इनी इंयेन नाका ध्यानेन हेन.
पोनी च्योज डाये?
इंज नाका खोबो बाबीजेन व्हय.
इनी कामाय लागाटीव मेहनत इंजाटे नाका बान डाऊ..."थेंगी उत्सहाटे मांडी, "डी  चीज्यो जेका इंके घाले.आम घेलट्या इंज डी चीज्यो सागे बा का."
आखिर आबूगा मेहनत फल जल्दी का घाटाउ व्हय इफार डिजेन लागाटीव लायेन.
"आमागा आरी पसराटिंजेन व्हय इनी खोबो मस्तो डायेन," थेट मांडीके.
"कोन, डी रहस्यमय चीज्यो म्हणजे केळे पालालिंयागा डुगू चांदि गा पुळी व्हय."
डे घेलट्या आमेन आमागान का केळे शिंज आंडा होना डो डेलीयेन च्योज का मंत्रा मांडी होना.
मेटे डी शिंज जसा खाडूबा डिफार डिज्या पाला लिंयागा पुळी परिणाम खिज्या डाईबा.
"इफार च्योटो चुरा आबूगेन लागाटीव?"
थेंगी कोंबाराके.
थेट च्योटो डी घालके.
"येटो!"
थेंगी आचंबोटे कुराईके "डी घेलट्यानी शिंज का शेकडो लागाटीवबा!"
"कोन, डेमारेनकासे इंज हिगरा लाक्के डान की इनी कामाय इंया टीटे च्योफारटे डाऊबा?"
"आम च्योज का कालजी बाकी बाटे!"
थेंगी उत्तर जीके.
"इंज इनी कामाय डायेबा."
शिंगोरोप बाबीजी थेट जागा जावायके जादूगा मंत्र इठूकेजेन डो केळे शिंज आंडा घेलट्या काय डामा तिरीनटे जीके.
दुसरा का दिन थेंगी हेकूगा खिटीगा सानीका तुकडा सावेन डो डिके सापाके खिटीन गड्डा लाटे, खाबोर घाटायेन खिज्याटे, जादूटे भेरटिकेन मंत्र मांडीटे डिज केळे रोपो कालजीटे आंडाके.
रोजो का खिटी शेने डो खिटीगा कालजी सासा लायेन.
झारा किडाकूगा फावरा आंडा इफार खुसीटे डाडा डान.
डिबेरान रोपो खाडू लायेन डो डेयेन केळे घाई लायेन डी बेरान डिज चांदीगा पुळी गोगोला लायेन कालजीटे म्या पेटीन डोके.
माका डी पुळी खोबो कमटी डान्ने डेमारेन थेंगी आथा खिटी सावेन डो डेन खोबो आथा केळे बीटके.
होना ओटो पुळी घाटाये बा का इफार डिज जिड्डो डोके डान.
घोनोज सालागा बादोन थेंगीन होना ओटो पुळी खाटायेन.
खोबो आरीटे थेंगी हेज्यागा कुंचकार कोनेन ओलेन.
नाका डिजेन जल्दी का कचराटे सोना आरु हेडईयेन डान.
"बाटे, इनी डोगे.
आखिरी इंज होना ओटो जादूगा पुळी घाटाये का," थेंगी मांडीके.
थेट खोबो खुश डायेन.
माच्छो का!
आखिरी आम घाटाये का.
थेंगी इंयेन आमागा खोबो गर्व लागाटीउ लाक्के.
नाका इंज आमके कचराटे सोना च्योफारटे त्यारेबा डी टीपेबा.
पेन डी घेलट्या आबून थुजागा मदत घाईबा.
आबुंज डिजके हाकोज्जा.
थेंगी थोडासा गडबडजेन.
पोनी टेमो शेने का बाना डिज हेज्यागा जापायटे के साटे हेन.
"थुजा डी बेरान आमागा साना जादूगा पुळी गोगोला लाक्कूबा डी बेरान आम डी केळेगा आम च्योज डाये लाक्के डान?
"थेट इनीज के डोटे कोंबाराके.
"च्योयेन बला?
इंज सबईका केळे किजीटे डेटेकानी उरा शेशेंद्रा लक्के व्हय," थुजा मांडीके.
"डिफार टासो आम काय डामाबी शिल्लक आंडाके होयेंगा?
क्युंकी थेंगी खोबो केळे बिबिड डान," थेट मांडी लाक्के डान.
"हाव," थुजा बारी चक्कर आसरा जीके.
"आलेके टिपेबा की च्योज?"
थेट प्रशन डाके.
"हाव से, डी सबई का इंज उरागेन कालजीटे डोके व्हय."
डिकू अफाईकू बी थेंगी च्योगा उरागेन ओलेन.
कालजीटे डोके काय पोटा थुजा माकाना लिंयाटे इटान साले.
थेट डी पोटाके उघडाटे, डेन कोलेटे डोके डो लांडाके डे गा म्या पोटा डिज टेबला लिंयेन बिंडीलके.अहाहा ... सोना गा चमकाटीव सिक्कागा ढिग का ढेट बोच्योयेन!
मेटे खिटीन ओलेन डो थेट म्या ओथ्या भेट्टी कासा साटे हेन डो सिक्कागा बाजूटे डिज डी कासा डोके.थेंगी कोने डोटे थेट मांडीके.
"थेंगी इनी डोगे.
आम कचराटे सोना ओट्टे टिपेके व्हय!"
आचंबोन डुबायेन थेंगी नाका खोबो खुसोयेन डान.
डिज नाका खोबो किरसानजेन डान!
डेबादोन थेंगी केळे पाला जादूगा पुळी च्योलाका बी जामा डुका.
पवनी डिज केळे खिटी चालू केका.
कचराटे सोना ओट थायेका सोपा डिज्यागा खाटमिठाज्या लिंयेन बोच्योयेन कुंचकारटे डिजके उरीके डान.
थेंगीन च्योलाका बी मेटे जादू गा पुळीगा गरज बोच्यो डुका.
जादू गा केळे थेंगी डोके केळेगा पुळी आचंबो का डान?नाका आपेगा गुईकुके जादूगा आचांबो केळेगा हुंजू टिपेबा की च्योज?
डिकू की घालेनी ओने पारकारागा हुंजू केळेगा इफार का ओटके की च्योज व्हय.
मजा म्हणजे केळे तालाटे का गेंडाके व्हय!जादूगा केळे आपे का आरोय    इनी जादू डाडा घेलट्या काय का बिलीकेन केळे, डो म्या सुई किंवा टिळींज खोखोयेरा होना.
नाका प्रयोग इफार डाये: १.
केळे तालागा बाजूटे सुई टोचाकी.
२.
सुई बाहेरान ओट का बाना आरांबोटे केळेगा तालाटे का जेवना डो डाखुरी बाजूटे ईखाट की.
सालीगा बाजूटे पोपा बाकी बोच्योका बाना केळेगा तालागा भागोन तुकडा बोच्योउ इफार डोगे.
म्हणजे ताला का ताला केळेगा तुकडा बोच्योयेन होयेंगा.
३.
आरांबोटे सुई बाहेरान ओट की डो म्या इंचागा आंतरेन इफारटे का सुई टोचाटे हेखान लाक्कू.
इफार मोनई किंवा तुराई बेरा डाय.४.
नाका इनी डोगे!
डायेन आबुगा जादूगा केळे ज्योज्योमा त्यारेन!
इनी ओने घाघाटा गा मजा साथोन आबुगा गुईकुके मांडीके की आपे "इनी केळे मेरागा बागीचान डोके!"
केळेगा साली आटारका बाना बी तुकडा डायेन फल डोटे डी बेरान आपेगा गुईकू कालाबजूबा च्योटो मजा हाजेबा!
घुम-घुम खुसीनडान.
पईलाबार डिज उयार शेने लाक्केन टईंज!
“ब्राप!
घ्रब!” इफार डिज्या उराकू मांडीके.
डिज खोबो आरीगेन डान.
घुम घुम गा मू डागेन टेकायेन ...ढुश्शsss!
गाडा डा डिज्यागा आसपासोटे पासाराटिंजेन.
घुम घुम खाट्टे नांगा येखान के डो हेज्यागा च्युट मुंडाके.
“बाटे,इनी डोगे!
इंज उयार लायेन, डोगेनी बाटे!
“बाटे ?
बाटे ?” घुम घुमपईला टाउ- साम्मा  डोके.
मेटे डिज डाखुरीजेवना कोने डोके.
“बाटे?” च्योज का बी उत्तर हेजडुका.
बापरे!
डिज एकला का डान.
डिज्यागा उराकू डिजके साठोनसाका बाना साम्मान ओलेन.
डेटोगेन म्या पान मिनूडिज्या मेरान उयारटे हेन.
“आला डा गा मिनूकाका,  आम इंया उराकूके डोकेकू कि च्योज?”“बान.
पोनी इंज खोबो इफीलकू  डोवेन.
आमेन डी डोडो होना की च्योज?” “बाकी.
आथा च्योला का डोकीबा.
अच्छायेन डो!” घुम घुम मांडीके.
नेमका डिका टेमोन- “ब्रोs फटट!
रारsप!” इफार आवाज आयुमेन हेन.
घुम घुमेन लागाटिंजेन डिकूगा का उरागा कोरकू.
घुम घुम खुसीटे लांडाके डोआवाज कोंटे उयार लायेन.
डेटोगेन का म्या डॉल्फीन डिज्या साम्मानटप्पकाटिंजेन.
“आला डॉल्फीन बाई, आलेगा उराकू डोकेकू की च्योज आम?” “बान्ने डो.
पोनी शिमबील काकू टोडेनकू इंयेन मालूम व्हय.” डॉल्फीन मांडीके.
“आमेन म्या डो ज्योज्योमा होना की च्योज?” “टईंज बाकी, मेटे म्याडो दिन ज्योमेबा!” घुम घुम मांडीके.
इनी टेमोन “ड्राफ्फ!
घ्राssप!” इफार आवाज हेन.
इंकू नेख्खी डिज्यागा उराकू होंयेगा.
घुम घुम खुसीटेलांडाके डो आवाज कोंटे उयार लायेन.
पोनी डी गाडा केरान,म्या ढेगा लियेन सुबानकेन बुंबलीज डान.
“आला बुंबलीज, बुंबलीज, इंजके उराकू घाघटा मदत डायेबा की च्योज?” “आमेन सुबानाहोना टासो म्या सापा ढेगा घाघटा मदत डायेबा,” बुंबलीज मांडीके.
“डोगेबा, हाजेफेरा.
अच्छायेन!” घुम घुम मांडीके.
"फब्थ्रs!
प्फ्रफ्टss!”  इफारआवाज हेन.
इनीकू नेख्खी डिज्यागा उराकू का होंयेगा.
घुम घुम खुसीटे लांडाके डो आवाजकोंटे उयार लायेन.
पोनी घुम घुमेन डोयेनम्या सुसर आबा.
खोबो घोनोज सुसरीकू डिज्यागा पासोटे उयार लाक्के.“आला आबा, आम इंयागा उराकू के डोकेकू की च्योज?”  घुम घुम खाट असाटे कोंबाराके.
“आमा जुमू घुम घुम की च्योज?” सुसर आबाकोंबाराके.
“हाव.
इंजका घुम घुम.” डिज मांडीके.
“मेटे माका इंज आमा उराकूकेडोकेकू.
अरे पिल्लू, डिकू आमके च्योटोलागो घाघटा लाक्के.
थोडा आयुमे डेडेन गाडामेरान डोगे.
आमेन आयुमू लाक्के?”
घूम-घूम ध्यानजीटे आयुम लाक्के.
बाकी सानीका सुसुरीकू टायेन आयुम लाक्केन.डो डेटोगेन का गाडाटे इफार आवाज हेन.
"घ्रप्प!!
घुम!
ब्राप्फ्ट!
घुम!
घु s म!
घु s म!"
डी डेडेन का परिवार डान.
गोमाजा क्रिपाटे डिकू  च्योज का साम्मान शेन डुका डान घुम घुम पक्काटे खुसीटे लांडाके डो डी आवाज कोंटे साळूब लायेन.
जल्दी का घुम घुम रितीगाकेरान पोहचाटिंजेन.
डिज बागे बागेटे रितीलींजटे साम्मान ओसोर लायेन.
खोबो टेमोउयारकेन मारे डिज लावायेन.
“घुम घुम ?”  डिजेन म्या हाको आयुमजेन.
“बाटे."
डिका टेमोन म्या खाटकाकेंडे आकार डिज्या साम्मान हेन.
“बाटे!” बाटे मेरान सायनेज डो प्यारटे काटोयेनेज.
“हाजे, हाजे उरान हाजे!
टुंगान ओलेन आम येटो टेमो टायेन?” बाटे डिजके कालजीटे कोंबाराके.
घुम घुम लांडाटेमांडीके, “इंज म्या मजा हांडळी ओलेन डो पाटा आथा शेने होना!”
घुम घुम गंगा गा केरामेरान आबुगा कलकलखाट परिवारकू गोन थारडा.
डिज ड्यागा आटा घेलटया किडाकू डो काकूकू उठा उयार डा.
डिजउयार खेंटो डिजेन रोजो का डॉल्फीन्स, पान मिनू, बुंबलीज, पानपक्षी, नावागा मच्छीमार, रुकू, बिंज डो आथा  जानवारकू घाटाउबा.
इनी पाना साम्मा चित्रानआपेन घुम घुमगा डागा गुईकू  च्योटो डुगू बा?
बाटे सोना घेलट्या लाकडीगा गाडी आरु लाक्के.
“इंज बी आरुबा,” सोना मांडीके.
बाटे कारोठो सुरुके.
“इंज बी चालोयेबा,” सोना टी साम्माके.“हाव-हाव पेईला आच्छाटे डोगे,” बाटे मांडीके.
बाटे चाको आंडा सुरुके.“इंज बी खिला मुंडायेबा,” सोना घाण टुलके.
“हाव-हाव पईला आच्छाटे डोगे,” बाटे मांडीके.
बाटे चाको आंडा सुरुके.“इंज बी खिला मुंडायेबा,” सोना घाण टुलके.
“हाव-हाव पईला आच्छाटे डोगे,” बाटे मांडीके.
गाडी त्यारेन.
बाटे दोरा टोटोल लायेन.“पोनी इंज पेन्सील डो दोरागुंडी टोडेन डोके?” बाटे घाघाटा लायेन.
बाटे चिंतान सोड्जेन.
सोना लांडा लाज्जेन.“इंज घाटाये डो जे की च्योज?”
सोना बाटेगा म्या लुटूरा टाउटे पेन्सील ओटके, डो दुसरा लुटूराटे गुंडी.
“इंज माच्छोटे डोडो लाक्केन डान,” सोना मांडीके.
“साच्छोका!
सोना आम इंजके खोबो मदतडाके,”  बाटे सोनाके लाळकेनेज.
म्या डान तूरबई खोबो आगाऊ खोबो चंचल.
डिज्या जुमू व्हय चुलबुल.
च्योला का शिंयागालियेन च्योला का शिंया  इटान.
च्योला का बारी नांगा लियेन टेंगेनडा डो उज लाईबा,च्योला का चिड्याकू टऊन साळूब्बा.
म्या दिन म्या शिंयागा डांगोलेन सुबानटे डिज अक्रोड ज्योज्योम लाक्केन डान.
अचानक डिज्या ध्यान हेज्यागा च्युटडेन ओलेन.
हेट, इनी च्युफिन च्युट?
येटो हलका की लागाटीवबी बान की टऊन च्युट आंडाकेन व्हय, डिज इंदार बिचारके च्युज डाय नाका?
चुलबुल बिचारेन बोच्योयन खोबो बिचारा बादोन डिज्या डिमागेन म्या आयाडीय हेन.
आबु डॉक्टर बोम्बो बानाकोनेन शेनेकी च्योज?
डिज डॉक्टर बोम्बो बानागा दवाखानान पोहचाटीनजेन.
डिज्या दवाखानान नेरानेरा जानवारकू च्युट, नांगालुतूर आलमारीन अच्छाटे डोके डान.
डॉक्टर बोम्बो बाना हाजे टायेन इंज आबुलागीटो म्या च्युट चुनाटेबा चुलबुलनी मानाटालान बिचार डाके डो नेरानेरा च्युट डोडो लाज्जेन.
खोबो बिचार डायेन बादोन डिजेन सारागा च्युट पसनेन बोच्योयन.
डॉक्टर बोम्बोखोलीन हेन,चुलबुल जल्दीका टेबलालियेन उयेन डो सुबानजेन,  “डॉक्टरडई इंयेन सारागा च्युट आंडाकी,’’  डिजखुशीटे मांडीके.
डॉक्टर बोम्बो हेज्या चष्मालिंंयाटे डोके डो कोंबाराके.
“चोयेन?
आमा च्युटडेन च्युज डायेन?” “इंयेन इंया च्युटबबदला होना.” चुलबुलनी जिद्दो उठाके.
“इनीडोगे सारागा च्युट आमालागीटो बरोबर बान्ने.”  डॉक्टर बोम्बो डिजके समजाटींजके.
“बान्ने इंयेन च्योजका बीआयुमा बान्ने.
डायेन, आपे इंया च्युट बदलाकी.” चुलबुल जिद्दोटे सुबानयेन.
“बराबोर व्हय.
आगर आमा जिद्दो का टासो इंज आमा च्युट बदलाटे जेबा.” डॉक्टर बोम्बो मुगालिया चष्मा डाबोल लियेन पेळेजके.
चुलबुललेन खुशी डायेन.
डॉक्टर बोम्बो डिज्या च्युट आतारके डो डे जागान सारागा च्युट आंडाटे जिके.
“हा!
नाका च्युफिन अच्छा डायेन.” चुलबुललेन खुसी डायेन.
“इंज बी साराडई खिज्या शिंयागा लिंया डांगोलेन आबुगा च्युट आटकाटे सुबानडा.” इंदार बिचार डाटे चुलबुल शेंद्रा लाज्जेन.
“इनकू बी च्युफिन, शेंद्रा हेडई?
जान येटो जाळा च्योयेन लागाटीव लाक्के?
चुलबुल थोळा बिचाररेन बोच्योयेन.
खाटका माठ्ठायेटे डिज किवडा बाहेरान ओटजेन.
आबुगा जाळा च्युटबराबोर शेंद्रा डिजेन खोबो टेकीलीप चेलके डान.
च्युफिनकाबी च्युटओळडोने – ओळडोने डिज शिंया मेरान ओलेन.
शिंयालीयेन पेळेजटे थोळा आरोंबो साबा, इंदारबिचार डाडाटे डिज शिंयालीयेन पेळेज्या कोशिश डाडा लाक्केन.
पोनी इनकू च्युज?
डिज म्या इंच सुध्दा शिंयागा लियेन पेळेज डुका!
घोनोज फेरा कोशिश डावेन, हारेक फेरा डिज ब्योच्योबा.
आखरीन डिज लावायेन डो सुबानयेन.
“बान्ने, इनकू च्युट बराबोर बान्ने.
इनी बबदला होना,” इंदार मांडीके डिज आबुगा लांबा च्युटके  टीटे टुटूला कोशिश डाके.
﻿च्युफिनका बी आलाबाला डिज डॉक्टर बोम्बोंगा दवाखानान पोच्यायेन.
“डॉक्टर डई, डॉक्टर डई इनी च्युट खोबो जाळाका व्हय.
म्याडो हलका च्युट आंडाकी.” चुलबुल लोकोम आवाजेन मांडीके.
“इंज आमके सुटूका बाकी मेंटो मांडीके डान,” डॉक्टर बोम्बो जरासा खिज्योटे मांडीके.
“गलटी डायेन डॉक्टर डई, इनके मिनुगा च्युट आंंडाकी,” चुलबुल गलती कुबूल डाटे घालके.
डॉक्टर बोम्बो नी सारागा च्युट आतारके डोमिनूगा च्युट आंडाके.
"इनी च्युट सारागाच्युट  पेक्षा हलका व्हय.
इफार बिचार डावेन डो चुलबुल शेंद्रा लायेन.
च्युटगा आदला बादलानडिज नाका खोबो लावायेन  डान.
डिज म्या शिंयागा टाऊन आरांबो सा लायेन.
﻿लोकोमयेन मारेन डिजेन दुनूम हेंकेन.
अचानक्का खाटका आवाज आयुमटे डिज्या दुनूम निळेन, आमा माया!
डिज्या च्युट डोटेन, डिजके मिनू सामजाटींकेनेज, म्या खाटका शिटा डिज कोनेन साळूबटे हाजे लक्केन डान.
चुलबुल साळूबजे.
साम्मा, साम्माटे चुलबुल टाऊ टाऊटे शिटा.
“अरे बापेरे!
इनी च्युट बराबोर इंयाटे साळुुबू बी बान्ने.
इंया खुदा च्युट च्योटो हलका.
इंज च्योटो आरोमबोटेन साळूब्बा डान.
“चुलबुल हेज्या गलतीगा पास्ताव लायेन.
च्युफानका बी सोडू , सोडूटेन डाबोलटेन डॉक्टर बोम्बोंगा दवाखानन पोच्याटींजेन.
“डॉक्टर डई, डॉक्टर डई इनके बाचाटींजकोम,” कुराईटे का डिज टालान ओलेन.
शिटा बाहेरान टेंगेनकेन डान.
“नाका च्युज डायेन?” डॉक्टर बोम्बो कोंबराके.“डी शिटा इंया टाऊन लागाटींजेन व्हय.
इंयेन जेका च्युट बान होना.
आपे डाबोलटे इंया च्युट इंया नाका आंडाकी, चुलबुल जोरजोरटे कापार येखानटे मांडीके.
“हेन कि च्युज अक्कल आमेन?” डॉक्टर बोम्बो लांडाटेन मांडीके.
मिनुगा च्युट आटारके डिकू चुलबुलगा च्युट डाबोल आंडाके.
हेज्यागा च्युटघाटायेन बराबोर चुलबुल आरोंबोटे सास सावेन  डो खुसीटेनउराकोनेन  ओलेन, डिजेन च्युजा का बी फिकर बान्ने.
जे चाबून म्याका शिरींज डान.
“इंया च्युट खोबोनेराका!”“हलका फुलाकाअल्लागो अल्लागो!”“उजटे इंज साळूबशकता बा!”“हवा येटो डी हलका लागाटीउबा!”
बब्बू कुला हेज्या कातळे टे बिलकुलबी खुश बान डान.
“येडेन  सिंदूर डो पेलेन डान.
येनेन केंडे धारी डान.
इंया मेरान बी कोरा रांगो गा घाघाई कातळे होना डान,” बब्बू कुला मांडीके.
बब्बू कुलान गप्पू गेंडा गा कातळे खोबो पसन व्हय.
“ये गप्पू गेंडा, आम आमागा कातळे च्योज इंज गोन बदलाये बा?” बब्बू कुला कोंबाराके.
“अरे वा!” खोबो मजा हाजेबा, गप्पू गेंडा मांडीके.
“बो बदलायेबा.”
बब्बू कुला हेज्यागापेलेन कातळे गप्पू गेंडान जेबा.
डो गप्पू हेज्यागा घाघाई कातळे बब्बू कुलान जेबा.
“अच्छायेन, गप्पू गेंडा!
इंयेन इनी ओने कातळे अच्छा लाक्के.”“बान्ने, बान्ने, नाका नी इंज गप्पू गेर व्हय.
नाका आम कुला बान्ने.” “बराबोर मांडीके गप्पू गेर, नाका इंज शेंडा आरोयेन!” बब्बू मांडीके.
बब्बू शेंडा उजडा, नाच्योबा, उयार डा, साळूब बा हांडळी बा डो ओनेघाघाई कातळेलियेन खोबो इतराटीवटे शेंद्राबा.
थोडासा टेमो बादोन डिजेन इनी घाघाई कातळे सो सो लाईबा.
डिजेन भाभाटा लाईबा डो टंगोईबा.
“लागाटीवबा इंयेन इंया जुना कातळे वापस सासा होना.
डी नरम डान, पेलेन डो आच्छा डान,” बब्बू बिचार डा.
“आला गप्पू गेर!
टुंगानेज आम?”
“हं, आम येडेन व्हय गप्पू गेर!” बब्बू आवाज जे बा.
“बान्ने, बान्ने!
नाका इंज नेरा थोडी थारेन व्हय,” गप्पू मांडीके.
“इंज इंयागा कातळे राटासा बानाटे बादलावेन व्हय.
नाका इंज गप्पू गालू व्हय.”
“पोनी इंयेन इंयागा जुना कातळे होना,” बब्बू शेंडा म्या लांबा सांस साटे मांडीके.“इंनी राटा बाना टुंगानेज?”  “डिज डेडेन बंधना मेरान,” गप्पू गालू डिंगा इशारा डाके.
“पोनी गोयनोगो नाका भेर आरोयेन!”
“बान्ने, बिलकुल बान्ने,” राटा भेर बब्बू गेरके मांडीकेनेज.
“इंयेन इंनी मेलो घाघाई कातळे बान होना.
इंज भेंडा बान आरु चाहता!” राटा भेर खिज्योटे मांडीके.
“पोनी इंज शेंडा बान आरु,” बब्बू शेंडा जामटे मांडीके.
राटा भेर गेन म्या अच्छा आयडिया सुचाटीव बा.“बो रानी सिम्मीटे कोंबारायेबा की आबून च्योज डाडा होना?”
रानी सिम्मी डिकू लियेन खाट्टेका घुराटींयेबा.
“मूर्ख जानवारकू!
च्युफार बेवकूप मांडी लाक्के आम?
जल्दी आपना आपना कातळे उरे.”
“गप्पू, राटा गा कातळे वापास जे.
राटा, आम बब्बू कातळे सागे.
आथा बब्बू, आम आय का गप्पु कातळे जे!” गालू, भेर डो शेंडा इफार का डाडा बा.
डिज डबोलटे गेंडा, बाना कुला आरुबा.
बब्बू कुला, गप्पू गेंडा डो राटा बानाशेंडा मेटे रानी सिम्मी बी लांडा बा.“डेडेन, खोबो मजा हाजेबा!
अरे मोटू मांगर!
हाजे आबुंज जापाय डो साना आरुबा!”
“कल्लूनाका बिडे!
टईंज आठा डयागू बा.” कल्लूगा अच्छा सापना खाराब घेलट्या येटो आवाजढेर डान.
सापनान कल्लू डो दामू म्या खाटका काकू उठाकेनेज डान डो नेरा का मांडीम्हणजे, डी काकू डिज्या कोनेन डोटे लांडा लाक्के डान.
“हेजागा गिटीजकेन मोवार गुडळीगाबाहेरान ओट्टे कल्लू मांडीके,“शब्बो... च्योटो जल्दी बिबीड डा.
इंयागा दुनूम का पुरा डुका.”
कल्लूगा डईटे शब्बो मांडीके, “आजीबात जल्दी बिबीडबान इंज!
सूर्या च्योलाका लागो लिंयेन हेन  व्हय.
बईच्योला का लागो गईगा धीदोम ओटके व्हय डो आलेगा सबईकुका नारी बी डायेन व्हय.” डिफार का कल्लू कुरूकुरूटे उगुराटे बिट्टे सुबानयेन.
खिडकीटे बाहेरा डोटे हेजके का कुरुकरूके,“सूर्या?
इंयेन सूर्या टुंगान का डुगू  बान.”अरे म्याड,  डी हुलीव्हय.
बाटे च्योला का लागो खिटीन ओलेन डो आबूगा गेलीगा कातळ्याकू बी इस्कुलेनओलेन.” “च्योज?
सबईकू ओलेन?” आंगुप ओट ओट हिगराटे बोच्योटे कल्लूमांडीके, “मुनिया बी ओलेन?” शब्बो च्योज का बाटा का बाना गर्दन येखानके.
डिज्यागा मोवार  थोळासा उदास डुगू लाक्के डान.
‘बाप रे...’
कल्लू चड्डर टेंपाके डो जल्दी उगुराटेबिड्जेन.
टईंज आठा इस्कुलेन डयागू शेंद्रा बान डान.
आजीबात का बान.
कोल्लीना म्यानेनका गुरुजी घालके डान.
आठा म्या दिन डयायेन डी माका सजा बलटी का खाटका डाऊ डान.
कल्लू के सम्मा वर्गा आंडा बाकी , इफार गुरुजीगा बिचार डान डिजबी कोपरान लुतूरउठाटे टेंगेना सजा जिके.
पलांगो इटागा खावळे घाघटा कल्लू बिचार डाके डान.
‘नाका च्योज का कारण ओट्टे छापा आंडा होना.
थायेका सच्चो लागाटीव बा इफार गुरुजीनपाटाटीनयू इफार.’ रोजो खिज्या, एकदम खाट्टे का आवारागासुरुवात डाके.
दुनूम मेट उघळा घेलट्या डिज बालटीगाराबान डा मोवारेन मुंडाके.
आंगूजेन ठायका दांडी.
किस्मतटे रारामा दिन डान,  बान टासो बईके नेख्खी का आंगूज होळायेन डान.
डिज आंगी, चोरना डो सुटार टुलके डो शेंद्रा शेंद्रा का जुगेन उखुळीजके.
नांगानखावळे ओसोरटे शब्बो कोने डोटे मांडीके,
“शब्बो,च्योटो नसीब मिठाज व्हय आम... म्या महिना इस्कुलेन सुट्टी.” प्लॅस्टर तालान गुंडीकेनजेवना खिळकी कोनेन बाजूगेन सुबानकेन शब्बो उदासटे मांडीके, “बाराबोर व्हय.
नांगाडेडेजेन खोबो मजा हज्जा.
पुरा दिन येडेन सुबानटे ओडेन खोबो मजा हज्जा.
आम दामूगोन फुटबॉल हुंजू शेनेबा, डिबेरान खोबो इंयेन इंयागा हूप टुटकी खिज्याबा.
सच्चोका.. इंज एकदम का धमाल डायबा.शब्बोगा मांडी श्यागू टक्के कल्लू उरागा बाहेरान ओलेन गिलीगा टोका टक्के पोहचाटिंजेनडी.
कल्लूगा आकार गोयनोगोउ टक्के शब्बो खिडकी टे डोडोका लाक्के.
“डिज ओलेन.” शब्बोजाहीर डाके.
”मुनिया , हाजे नाका बाहेरान.” येटोटेमो आलमारीगा कोपरान सुबानकेन मुनिया नाका बाहेरान हेन.
डिज्यागा मोवारागा लांडाउखू बान लाक्के डान.
मुनियागेन डोको हाजे टक्के डिकिंज मार्जीटे लांडावेन.
बाहेरानओट टेमो, कल्लू म्या सोकळा सावेन डान.
डी ज्योज्योम डिज मांडीके, “कल्लू महाराज... म्याडो जुमू कोरा , कारान खाटाये... बान टासो म्या डाव आठा कोपरान टेंगेना त्यारी डाजोम.”
कल्लू घेलट्या जीवन म्या मजागा कोड(आळंगी मांडी) व्हय.
डिजेन इस्कूल मच्छोडान.
थायेका खोबो पसन डान.
डिज गेणीत आरागे डान, विज्ञान इठू पसन डान.
डिफारका डिजेन फुटबॉल हुंजू डो इस्कुलागा कार्यक्रमेन डी शिशीरींज पसन डान.
मेटे इफार टासो, इस्कुलेन पोहचाटीव डिजेन येटो च्योजा ओटा केठीन?
डिज्यागागुरुजी बी च्योलाकाबी सामजाटींज डुका.
कोलीन गुरुजी मजाग का मांडी लाक्के डान,  की नाका कल्लू इस्कुलगा उसीरीन का गिटीज होना.
सबईका वर्गा येने गा मजागा लियेन लांडाके डान.
मांडी नाका टीगा बाहेरान शेने लाक्के डान, इनी सच्चो अळचन डान.
गुरुजी डिजके सच्चो का नववी वर्गान आंडा केनेज,टासो मेटे बाटे डिजके नेख्खी का खिटीन कामाये होराज डा, इनी मांडी पक्का का डान.इस्कुलेन शेने घाटाउ खेंटो, खिटीन पालक टुटूठ गाजरे – बेटनागोगोला जेकांबी बला पसन?
इस्कूल डेपेक्षा बी म्या शेंडीटे बी पटीटे बी मच्छो काडान.
येने खिज्या बारावी पेपर पासोयेन टासो मच्छो नोकरी घाटाउ गा कल्लून येकीन डान.
डिजेन कालेज जेन डी शेने घाटाउबा.
सच्चो!
कालेजशेने कल्लूगा खाट सापना डान.
बारावीगा पेपर जिटे कॉम्पूटर अभ्यासडाडा कल्लू गा मान पासून इच्छा डान.
गुरुजी मत, कॉम्पूटर इठू घेलट्या होना ओंगोबुद्धी डिज्या मेरान डान.
ओलेन महिना का मेरागा सेरेन कॉम्पूटरगा प्रदर्शन डोडोघेलट्या लेन डान.
सबईकून का इनी यंत्र जादूगा लागाटींये डान.
किकिजी मिंकू डिकुकेमाउस शेशेंद्रागा च्युफारटे घालके डान डो इंटरनेटगा घालके डान.
डिकू सच्चो कामाया डान!
कल्लू डो दामू, इनी बारखिंयागा माउस वापराटिंये जादूगर आरुगा इच्छाडान.
येसटीन, वापस हाजेगा प्रवासजेन दामू डो कल्लू म्या मास्तो आयडिया आंडाकेडान.
नाका खजुरीगा बाजूटे खाट का कोरकूगा रोड आरुयेन डान.
डेमारेन डी खाट  कोराटे ढाबा – एस टी कॉम्पुटर केंद्र खोला टीव लाक्के डान.
रोजोका भेजेरा ज्योज्योमा बिचार डाके दामू ढाबा चालूये डान.
यस टी, हाजेगा प्रवासान दामू डो कल्लू म्या मास्तो आयडिया ओलके डान.
नाका खाजुरीया गा बाजूटे काम्या खाटकोरा आरोयेन डान.
डेमारेन डी खाट कोरागा डी ढाबा-एस टी बूथ काम्पुटरकेंद्र खोलाटींये लाक्के डान.
रोजोगा फेजेर ज्योज्योमा बिचार डाडा दामू ढाबाशेंद्राये लाक्के डान.
डो कल्लू ढाबा-एस टी बूथ शेंद्राये डान.
ट्रक शेंशेद्रामिठाज ढाबान ज्योमेबा डो उरान फोन बी डा सकटायेबा, इफार डिकूगा आयडिया डान.
डेशिवाय आसपसोगा गावेन भाजीपाला, गहू, धांडई सेरगा हाटीनकुकूल खिटीमिंकू इंटरनेटडेन हाटीगा भाव बी डुगू सकटाये बा, इफारबारखिंया लागाटींये.
“वाह!
च्युफार उटांग पटांग आयडिया आहे.
दामोदर ढाबाडो कल्लन कॉम्पुटर केंद्र.” दामू लांडायेन खुस डाटे.
कल्लूकोनेन डोडो लायेन.
“पोनी इनी सबईका ...  आम इस्कुलेन ओलेन टासो का डवूबा....”टीगा सोकळा ज्योमटे च्यागा टापरी साम्माटे कल्लूकुराईके,  “सलाम धरमकाका!” वाफो ओट चहागाकिटलीटे नजर आटारटे धरमपलान लियेन डोके डो चकिट कुराईके, “अरे, इनीज नी कल्लू,” थोळासाटेमोन डिज्यागा भुई आठा लीयेन ओलेन डो खाट्टे का लांडाके डिज कोंबाराके, “च्योजडायेन टईंज?
सूर्या पश्चिम कोंटे ओडजेन की च्योज?
येटो फेजेर फेजेर टुंगान शेन लाक्के आम?” “स्कुलेन...”“ना, पईला चाटा चाटा भाजे ज्योमे.” कल्लूगोनमांडी मांडी धरमपाल लांडाके, “धरमपालगा चाटा चाटा भाजे.” डिजके उत्तर जू घेलट्या टेमो का कल्लू मेरान बान.
आला बालान ओट्टे कल्लूहेजका कुरूकुरूके, धरमपाल काका हारेक मांडी मजाग आरुबा.
इंगानइंज खाट सकंटेन हाटोयेन व्हय डो भाजे बद्दल मांडी लाक्के व्हय.
म्हणजे कल्लू इस्कुलेन देऊटे शेंडा येनेन मजाग खिज्या च्योज डान?
इनी नी रोजो का मांडी व्हय.
पोनीकोल्लीना दिन सबईकुटे खराब डान.
डी दिन२६ जानेवारीन रांगोगा सुचना डान.
कल्लू डी बेरान इस्कुलेन मू लाक्के डान, डिबेरानसबईकू राष्ट्रगाना ताला , जय इनी, जय इनी मांडी डान.
सच्चो का म्हणजे, दामू,मुनिया, डो सरूगोन कल्लूबी पईला का लेंगेरेन टेंगेन होना डान.
कल्लूशेंडागा लेंगेर रेन टेंगेनकेन डान.
डिज म्या डाव जय मेंटो गानाके डो डिजवर्गाकोनेन साळूबगा धुंडीन केन डान.
नेमका डिका टेमोन जेकातबी डिज्यागा कालार उठाय डो डिजके टाऊन खिळीनेज.
टऊ अंगूरटे डिज गुरुजीगा मोवार डोके, डिबेरान डिजेननेख्खी धक्का बोच्योयेन.
बरप खिज्या राबान आवाजेन गुरुजी मांडीके, “आम आठा आयुमेन टेमोडाके.
डेमारेन आमके कार्यक्रमटे आटारकेनेज.”
कल्लूगा मेडेन मेडडा हेन.
कल्लू मांडीके, “मापोकेज गुरुजी... पोनी इंजके कार्यक्रमेन सागेज.”  कल्लू मेटगा डा नेख्खी डान.
रोजो खिज्या होना डिबेरान ओड लाक्के मेट डा डी लाबाळ बान डान.
डिजेन सच्चो का कार्यक्रमेन भाग सासा होना डान.
“इंज आठा च्योलाका बी डेडया बान,इंज वचन जेबा.”  कल्लू गुरुजीके रारीजी लाक्के डान.
“ठीक माका,” गुरुजीगा आवाज आरांबोयेन.
“इनी चक्कर इंज आमके मापोज डा.
पोनी आठा म्या डाव डयायेन की, पोनी बी आमेन बाहेरान शेंने होना.
सामजाटिंजेन?” मेटओजोटे कल्लू गर्दन येखानके.
डी बेरान डिज वर्गांन पोहचाटिंजेन डान.
कल्लू डिकूगाहुंजू कोनेन शेने लायेन.
डेटोगेन का गुरुजी कुराईके, “टुंगान शेने लाक्के आम?
लुतूर उठाटे कोपरान टेंगेने.” डो येने साम्मान शेंटे, गुरुजी आखरी धमकी जिके डीबेरान वर्गा गुईकू तालान, कुसुमुसू डो मजागगा लांडा फुलाटींजेन.
गुरुजी मांडीके, “इंज आमके साम्मा वर्गांन आंडा काबान.
डेउटे हाजे ओटा आठवी वर्गान नापास डाडा होना लाक्के.” नाका डिजेन आठा म्या डाव टेमो डायेन डान.
नाकाडिज्यागा खेर बान डान.
गुरुजीन पाटाटीव इफार च्योजबला ठाम आंडाऊ डान?
कल्लूगा बिचार आठा शेंद्रा लाक्के डान.
टईंंज डिजके येटो मांडीमुंडाके डान.
टईंंज डिजेन म्याबी कारान च्योयेन सुचाटीव  बान लाक्के डान?
लाबाळ कारान घाघाल टेमो डिज्यागा तोटल्याआयुमटे, गुरुजीगा कापडा लियेन बिना भरोसा गा जागटींयेन शेरेट बी कल्लून  मानका मानेन डोयेन डान.
लाक्कू बिचार डाडागेन येटोगुमकेन डान, की डी चुकाटे बेख्खेल कूगा गेंजीन ओलेन.
रालाक्के बेख्खेलकू केंजीटेहिसा ओड ओड कल्लू हेजा नसीबके दोष जू लायेन.
इफार गोयनोगो सांकाटोटे च्योज बलाडाडा होना?
बद्री गा लोंडू बेख्खेलगा केंजीन ओलेन डुक्कायेन.
दाम साटे, चिखालेनबुडाटिंजटे डिज च्युफारटे का डेडेटे बाहेरान ओडजेन.
खाट पेटा टोलकेन बेख्खेलागामालीको बद्री टीगा लाकडी टिपीटे, डिज्या जाळा मुसातालटे कल्लू कोने डोटे लांडाके.
“कल्लू, आम जल्दी का शेने लाक्के से?
बेख्खेलकू के आंगूजा इंजके मदत डाये डो मेटे इस्कुलेन शेने...” “आमइंयागा मजा सासा लाक्के की च्योज?”                            14/20
“बान्ने जा.
इंज आमके मोनईरुपाया जेबा.
आय इस्कुलेन टेमो व्हय.
आम जल्दी का हेन व्हय.” “हाव से ... सच्चो का व्हय...इंज येटो जल्दी का हेन व्हय.
इंज आमागा बेख्खेलकूके ज्योज्योमा जेबा डो डिकूगोननाच्यो बी डायेबा.” कल्लू यासांडो टे मांडीके, “हां!
हां!
हां!” खाट्टे का लांडाटेबेख्खेलगा भावळीन मुंडाटे मांडीके, “कल्लू, आम सच्चो का मजागी व्हय.”कल्लूशेंद्रा का लक्केन.
टईंज सबईका गावकू इंयागा वीरोडेन व्हय, इनी बिचारटे डिजउदासोयेन.
येटो का बान पोनी म्याड बद्री बी इंयागा विरोडेन व्हय.
इंयागा खिज्या गिरबो कातळयाकूगा मजा साटे डो इंजके चिडाटिजटे च्योज खाटाऊबा?
कल्लू आठा म्या डावडिज्या घाघाटान ठायका हिगरायेन.
बईगा जू सजा बान डान.
डेमारेन डिजेन नसता होंदार बोच्योयेन?
छी, इनी कारान डिजके पइला का बारी फेरा घालकेडान.
नाका डी आठा शेंद्रा बान.
शिळी साळूब जे?
बानका ... इनीकाराननी डे पईला का शेंद्रा बान लाक्के डान.जेकातबी डिज्यागा पेन चुरीये?
पोनी पेन नी डिज्यागा दफ्तरेन का डान.
डिज्या खावळे त्यायेन डो डिजेनडी सासरी बोच्योयेन?
नेमका बान.
डिज्यागा खावळे ओने का डान.
दामूगा उरागा लिंजटेशेने टेमोन दामू डो डिज्यागा बईटे सरू इंकूके पारकोमेन  नास्ता ज्योज्योमटे डोकेकू.
हुर्ये.. पोनी डिकून बी टेमो डायेन टासो!
कल्लूगा मानेन जीटाऊगा बिचार हेन.
डो डिकूनी आठा ज्योज्योम का लाक्के.
म्हणजे डिकूइंयागा बी टाउटे पोहचाटीवबा.
डी बेरान गुरुजी डिकूके कुराईगेन येटो गुंगूकेनडान, की डिकू इंयागा बारेन रिरींजेबा.
दामू लिंज डोके डो आचंबोटे मेट खाट्टे मांडीके, “अरे कल्लू ... गुई, इंया घेलट्याटेंगेने.”
सरू हाकोटे मांडीके, “कल्लू डई... सोकळा व्हय.
गोबीगा सोकळा.” साळूब-साळूब कल्लू मांडिके, “नाका टेमो बान.
इस्कुलेन मिलाटीवबा.” “ठीक माका.
मेटे मिलाटीवबा.” दामू खांदा ओजोटेआठा ज्योज्योमेन गुंताटिंजेन.
कल्लू बिचार डाके, की दामू डो सरू च्योटो नसीबवानव्हय.
डिकू इस्कुलागा थायेका मेरान थारडा.
इस्कुलागा घेंटी मुंडायेन कई उराटेओड्जेन, पोनी डिजेन शेंद्रा बा.
स्कुलागा मेरान हाजे लक्के डान, डिफार  डिफार  कल्लूगा मनागा धग धग बडाटिंजेन  डो डिंगान जे टेंगेनकेन डान?
पान ज्योमटे गुरुजी टेंगेन.
म्हणजे कल्लू किस्मत डेन का बान!
कल्लू टेंगेनडो आलाबालाटे घाघाल लायेन.
“ मापोकिमी गुरुजी.
इंयेन आठा टेमो डायेन.
पोनी टईंज इंयागा च्योज का चूक बान.
इंयेन टईंजशब्बोके आंगुज  घेलटया मदत डाडा लायेन.
डिज्यागा नांगा कोळेन व्हय, आपेन मालूम का से...” डिकूगा डिजेन ज्यादा हिगरा हाजेबा, डी गुरुजी के डोटे कल्लू एकदम का.
मांडी टेंगेनकेन.
“टेंगेने टेंगेने.” लांडाके ओटा गुरुजी जाबूगा पान जेबळयान आटकायेन डान.
डी मुंडाटे गुरुजी मांडीके, “ आम इंजके म्या ओने मुंडा च्योयेन घाले लाक्के व्हय?” टुंनीमुंडा?
इंज च्योलाका बी लाबाळ कारान जू बाकी.
पोनी ... म्हणजे...” कल्लू पुराकागडबड जेन डान.
“इंयागा हारेक शब्द म्या शेडी टक्के सच्चो व्हय, गुरुजी.” “आम टईंजपंधरा मिंटोटे जल्दी का हेन व्हय, कल्लन, गुरुजीगा मोवारेन लांडा आठा रिरींजडुका.
“जल्दी?
कल्लू धक्काटे घायालयेन.
“जल्दी म्हणजे?” गुरुजी डिजके घेड्याल टिपीके,“डोगे... येई बाजाटे पंचेचाळीस मिंटोन .
“मुनिया आठा हेज डुका?”
“आठा जेका बी हेज डुका डान.
पालागा फावरा हावान उडाटिंजटे डो लांडा लांडाटे गुरुजी आठा मांडीके, “आम आराटेसबईकुका हेज डुका.” कल्लू आयबी आचंबोन डान.
“म्हणजेइंज आठा गिटीज डान?
इंजेन नास्ता डाडा घेलटया बी टेमो टाका डान?”  डिज हेजाका गर्दन येखानके.
नाका इंयेन मालूम येन.
इनी शब्बोडो मुनिया आयडीया व्हय.
नाका डिज्यागा च्योज का खेर बान.
शब्बोन उरान सुबानटे आळसा हेनव्हय, डेमारेन डिज इंयागा इफार चुगली ओटके व्हय.
“डो आम म्या मच्छो मुंडा ओयागामाटिंजके.
इखा ... हाजे तालान.”“इंज शब्बोके नेख्खी का धाडाइठोजडा.” कल्लू टिळींज चाबू चाफट्टे मांडीके.
“नेख्खी का इथोज्जा.”  “च्योज डायबा आम?” “इंज डिज्यागा दुसरा नांगाकोळेजेबा,” कल्लू मांडीके.
म्या सानीका गाव डान.
डेडेन म्या गाडा डान.
डेन काकुकू, डेड्डा, काथोम सबईकू खुशी खुशी थार डान.
काकूकुगा परिवार खाटका डान.
डेड्डा डो काथोम, काकुकूगा परिवारके खोबो इज्जत जे डान.
काकुकूगा उरान म्या खाटका रेडू डान.डिकुगा इज्जत येनेटे आथा बी बाडाटिंजेन.
काकूकुगा उरागेन म्या जुना काकू डान, डिज्यागा मांडी डेड्डा डोकाथोम बी आयुम डान.
डिजके सबईकू दादा मांडीके डान.
पोनी डिजके जेका बी रेडू आयुमा मोका बांजू डान.
डेमारे खाट काकू रेडूगा बाटन्या आयुमा घेलट्या टरसाटीवडान.
पिक्चर गा गाना आयुम सबईकून पसन डान.
च्याफिनी च्याफिनीकाकुकू,  डेड्डा डो काथोम हरेक फेरा रेडूनचिपकाकुबा.
च्युफारटेकाबी कातळ्याकुके पाटाटिंजटे,मनाटिंजटे, कातळ्याकुटे रेडू आशेबा डेटो टेमोन बाटन्या का श्यागुबा.“नाका बाटन्याशायेन,” बस च्योलाका इनीका आयुम घाटाउबा.
डी दिन बी इनीका मांडी चालूकेन डान.
पोनी डेडेन बाटन्यागा आखरी आयुमवेन.डिजेन खोबो खुशी डायेन की, काम से काम येटोनीआयुमा घाटायेन.
पोनी डेडेन बाटन्या खुशी खिज्या बान डान, “गाडान दावाई सिपनीटेकाकूके उठा मिंकू हाजे लाक्के.
घोनोज गाडाटे ईपिका खिज्या काकुकूके उठाटे सायेकु.” इनी आयुमटे डिजेन गेरा धक्का घाईयेन.
बाकी काकुकून बी इनी बाटन्या मालुमजेन.
डेड्डा डो काथोम खोबो हिगरायेन.
च्योजडाय च्योजका समजेन हाजे बान लाक्के डान.
सबईकू निरासोटे सुबानजेन.
रोजो खिज्या दादाटेरेडू रुरीटी जेका हेजडुका.
साम्मागा चिंता सबईकून साताटींजकू लाक्के डान.
डिका टेमोन डी शेरगा पेटेलागा कोंजईटे घागरी साटे डा भेभरटीहेन.
पेटेल डो दादा काकू अच्छा गुईकिंज डान.
दादा डी टारईके डेडेनपेटेलके हाजेगा खाबोर जिके.
पेटेल शेंगईका गाडा कोनेन शेने लायेन.
डिज्यागा हाजेन का दादा पेटेलगा स्वगत डाटे सुबानकेनेज.
उरागा तालाकोने हाकोटे कोफी होंदार घालके.
मेटे रेडून आयुमकेन मांडी घालके.
पेटेल घाबराटिंजटे मांडीके, “राराम, इफार च्योज?” थोडासाटेमोन बिचारा बादोन डिज मांडीके, “आम बिलकुल चिंता बाकी.”
“आमेन च्योज  का बी टकलिप बाकी डाउ येनेगा बंदोबस्त इंजडायेबा.” सबईकुका मानो जानेन जान हेन.
कॉफीनुटे पेटेल डिकुके निश्चित पेरागा असाजिके डो उरागेन ओलेन.
सबईकून लागाटिंजेन की दादाकाकू डिडीनबाटन्या आयुम डुका अंगार येडेन दूरघटना घडाटिव डान.
सबईकू निश्चय डाके की दादागा खायाल डोयबा.
इनी चित्रान रांगो भेरटे.
इनी चित्रान रंगो भेरटे.
येडेन बान, डेडेन बान,आम व्हय टोडेन?
सोपा  लिंयेन बान,डो पलंगोइटानबी बान.
खोकान बान.
डो बोकोगा झग्गाइटानबी बान!
उसताइटान बान डो इंया  दप्तरेनबी बान.
उं... उं...आम व्हय टोडेन?
इंज सबई खुलीटालान घाटाके.हरेक पुस्तक  टुुलटेन डोके.
खुर्चीइटान डोके,डो इस्टूलकेबी  टुुलके डोके.
आम व्हय टोडेन?
डेटोगेन हांदळी  ओलेन माय हेन,“डोगे नी, इंयागेन बगीचान च्योज घाटायेन,” लांडाटे मांडीके.
“च्योटो मच्छोका आसूट सासा   लाक्केन डोगे डो  उज बी लाक्केन,   अरे, इनी डोगे नी, इखाट लाक्केन, डो   मस्त उजबी माराटिंयेबा!
हँ हँss... खुक्... खुक्…"
माय डो...   इंया मच्छो माय,आबा, इंया लाडागा यो यो आमेन घाटायेन!
“यो यो?
च्योटो  अच्छा जुमू!
डो हुंजूबी व्हय  खोबो मच्छोका   नाका इंजका  हुंजूूबा इंनीजगोन.
इंयेन इनी खोबो  मच्छो लागाटिवबा.”
हँ हँ हँ...   ही ही ही!
लांडा लांडाटे माय  ओलेन,  दिनभर इंया हुंजु﻿गामिनीटे   डिजका हुंजू सुबानजेन!
"हेन म्या डावगा डिज!"
गेली कोनटे बोटो टिटीपीटे कल्लू मांडीके.
“टईंजइनीजेन टेमो च्योजा ओटा डायेन?
इस्कूलेन नेख्खी च्योजका डायेन होयेंगा!” डिज्यागासानीका डई शब्बो कालजीगा सुरेन मांडीके.
डिकू बारखींजबी इस्कुलाटे काय टेमोसुटूवापस ओलेन डान.
पोनी डिकूगा बईटे मुनिया अजून उरान पोहचाटींज डूका  डान.
डे ओटा, ड्यागा ज्योज्योम बी अजून डाडू काडान.
इस्कुलेन दप्तर ओळटे मुनिया मेरान हेन डो, डिकून डिज्यागा खिज्योकेन गाल, मेट डोफुलाटींजकेन  डोयेन.
“अरे,इनीजेन नी च्योजाका खिज्यो हेन व्हय.” कल्लू खिज्योकेन की  बान खिज्योटे मांडीके डो डिज शब्बोके कोंबाराके.
“आम डिज्यागा मस्ती ओटके ?”  “छी इंजच्योजका दाडूका.
आमका डाके होयेंगा,” बिचाटेन बोच्योकेन शब्बो मांडीके.
“डोका बान सकता.
म्याड की च्योज?” मुनियागा खिज्यो थार सबईकूका मालूम खजुरिया गावागा मुनियागा खिज्यो थायेका सबईकून कामालूम व्हय.
डिफार हरेक बेरान डिजेन खिज्यो बान हाजे.
“पोनीहाजे डिबेरान, जेकाबी खेर बान.
डिजेन खिज्योहेन व्हय, इनी समजाटींजेन टेमो बानघाई.
कल्लू मांडीबा, की मुनियागेन खिज्यो हेन की कोरातालागा शिटाटाउन उखूटे सुबानडा.
येटो बान, कावळाकूबी दुसरा गावेन आफिरटे शेंडा डो नाका नीडिज्यागा खिज्यो मेट डोटे, च्योजका गडबड व्हय.
इनी डिज खिज्योटे टिपिके व्हय.
हेजके कुरुमुरुके डिज उरान मू लाक्के खेंटो शब्बो डो कल्लू ठायका बारीक नजरटे डिज्यागा देखरेख डाडा लाक्के डान.
“म्याडो राजाखिज्या डिज्यागा पारकोमा लियेन डिज मुर्खा कोरो ...डिज ... डिज हेजके च्योज समजाटिंज के डान?” “जे ?” कल्लूटे हिगराटे कोंबाराके.
“आमेनबी बान समजाटीव, क्युकी आमबी मुर्खा व्हय.” “ठीकमाका,” इफार मांडीटे कल्लू सारका डिज्या टाउन टी ओलेन.
मुनिया खिज्योन डान, की डिज्यागोनझगळा बांगो.
म्या डाव बई आटा होंदार होराकेनेज डेमारेन मुनिया खिज्योयेन.
डी टेमो डिज्यागा मजाग उडाटींजके गा कल्लूगेन अजूनपस्ताव डाऊ लाक्के डान.
डिज्यागा मजाग उडाटींजके डेमारेन कल्लूगा मुनियामाच्छोटे का धुलाई डाके.
किस्मतटे, डिज्या जाबून म्या टुकडा सानीका  ठाऊकेन डान.
पोनी डी उठाटे येटो खाट्टे का खिळीके, की डिज्यागा म्या खाट का टुकडा त्यायेन डान.
इनीडायेना बादोन कल्लू दामूके मांडीके डान, की मुनिया डिज्यागा खून ओटके टासो, शिटाकापेनेज की सासाबा, डिफार सुई डिजेन आंडा होना डान डो मजा म्हणजे,  कल्लू इनी मांडी आयुमवेन कई मुनिया डिज डिज्यागाआठा म्या डाव काखाबा धमकी जिके डान.
डीडया ज्योज्योमा कल्लू हेजगोन बिचार डाडा लाक्के डान.
पारकोमेन महाराजा खिज्या जे बलाहोयेंगा?
सोकळा डो पालक उठूगा काय गासा लाजेन ओलेना बादोन मुनिया मांडीलायेन.
गासा ज्योज्योम ज्योज्योम घाघल लायेन, “इंज घालेबा, म्या डो म्यादिन डी मंगू माळूगापसना  शिंज जुलटे नेख्खी राखाबूबा.
इंयागा सरपो व्हय डोगेका आपे.” “अरेज्जा!” कल्लू डो शब्बोगा अचानक का सबईका सच्चाई साम्मानहेन.
“म्हणजे आम आठा म्या डाव आंबेज्योज्योम ओलेन, बराबोर?”
“फक्तो म्या का आंबे आशिवेन इंज!
थायेका सानीका.
सबईकुटेसानीका!
मुनिया आवाजटे गर्दन येखानके.
“पोनी च्योजा व्हय ... डिज आठा मांडीके...”कल्लू डो शब्बो मेका सुरेन मांडीके, “हाजे डो आंबिया भूतोटे साया....” मंगू माळूगा आमराईगा ताला कोपरागा शिंयागा इफार लेवंडी डो रस्सोआंबे लागाटीवबा सबईका जिल्हान डिफार चेवगा आंबे बान डान.
खजुरिया गावागा सबईकूनमालूम डान.
उनाळा सुरुयेन, की डी शिंयागा डांगो खापेट, फिक्कट नीला आंबेगारांगोटे भेरटीवबा.
डी केलमी आंबेगा स्वर्गागा लेवंडी सुकूंज खोबो लांकानपासराटिव डान.
पोनी डेडेगा आळचन इफार डान, की मंगू डी शिंयागा असोपासो हांडळी डाबी बान डान.
मेटे आंबेगा म्या डो चिना ज्योज्योमा जू, इनी नी लांकागा मांडी डान.
दिन भर डिज पारकोम आंडाटे शिंयागा साईलीन चिलोम नुनू डान.
उजून बुलूम आंडा खिज्या की च्योज, पोनी डेडेगा पोयेराकू डोटेकुस्ती खिज्या लांडा डो हेजागा मुसा गुंडीटे मांडीके, “इंयागा आंबे जेकाटीन उठाऊ काबान.
दिनभर इंज शिंयागा राखवाली डाडाबा डो राटो शिंयागा डी आंबिया भूतोन हावलाजडा... आंबेगा शिंया लिंयागा डी आंबिया भूत...”
इफारमांडीटे डिज आठा म्याडाव चिलोमा सुलूटके डो निरड्याटे, हेजागा पिला टिळींज टीपिटेलांडा लाक्के.
“आंबिया भूतोगा सामना डाडागा हिम्मत जेकान टाका, टासो हाजे डोशिंयागा आंबे भुक्तो साया... हा हा हा हा!” घोनोजसाल गावागा पोयराकू आंबेगा चेव ज्योज्योमा सापना डोडो लाक्के डान.
पोनी आंबेचुचूरीगा बिचारेन यशका घाटाडूका.
सच्चो नी आंबिया भूतोके जेकाबी डोडू डान.
पोनीमंगू माळू जसा कई पोयराकूगा मान का लेखायबा.
आखा उखू जेका आमराईतगेन मुगा कोसिसडाके टासो शिंयागा तालान सुबानकेन मंगू माळू डिकूके थायेका उठाकू बा.
पोनी इनी टेमो मंगू माळू खाट चुका डाके डान.
डिजचक्का मुनिया डो डिज्यागा गुईकूटे आपे हाजे मांडीके.
दामू डी शिंजके भूतोगा शिंज मांडी डान.
इनी भूतोगा आंबेज्योज्योम बाका, इफार इनी गुईकू थानाटिंजके डा.
फक्तो आंबिया भूतोगा आयडियाटेघाबराटिंजेन.
पोनी नाका मंगू माळूगा उपाय वापास आंडाये डान.
डो इनी उनाळागा च्योजकाबी डायेन, माका आंबिया भूतोके हाराटिंयेजका डान.
सरूगा मांडीटे, आंबे चुरीगाउस्ताद मेंटो डिज्यागा गुईकूगा कापारेन बिचार डान.
मंगू माळू घाघाल डान, की आंबिया भूतो डी झोपखुल शिंयागाडांगोगा तालान डान.
दिनभर मंगू माळू शिंया इटान डिज्यागा पारकोमेन सुबान डान, डीबेरान डिज भूतो नजराटे बाहेरान आरांबोउ डान.
पोनी राटो शिंयागा डांगो लियेन उजडान, नेरा नेरा आवाज ओडे आंबे लेलाखा लाक्के की भूतोगा आवाज हाजेबा.
म्याडो आंबेकामयेन, माका भूतोगा खिज्यो टाबेन हेजडू का.
मेटे डी भूतो आंबे चुचुरी कोरकूके हल्ला डाये डान.
केंडे जुलियेन आराटे डी चुचुरी मिठाजके मेराटे गोजेज डान.
म्या डाव आंबिया भूतोगोन सामना डायेनकी जेका बी जिटा बान थार.
इफार मंगू माळूगा मांडी डान.
डेमारेन डी भूतोकेसामना  घेलटया जेका बी  हिम्मत डो मुर्खा जेका थार बान, इफार डिज मांडीबा.
इनी का कारनटे डिज राटो हेजागा परकोमेन बेफिकीरटे गिटीजडान.डी शिंरोप सबई गुईकू मंदिरा टाउगा ढेगा मांडवागेन गोलायेन.
म्या जामान इनी बोच्यो ढेगा मांडावाम्हणजे गावागा कोरकू म्या जगान हाजेगा आड्डा डान.
पोनी नाका नी सबईमंडळी धरमपालगा च्यागा टपरीन जामाटीवबा.
धरमपालागा चटाचाटा च्यागा कुडीज साटे सामोसा, भजे ज्योमटेशिंगरोप गुजाराटीये डान.
डेमारेन कल्लूगा इनी गुई मांडावागा टाबा घाटायेन डान.
शब्बोडो सरू मांडावागा ढिपीन नेराका चित्रा रांगोके डान.
आंबिया भूतोगा हाको खाटकाडान, येनेगा सबईकुन आयडिया डान.
टईंज डिज लेलाखाके डो पुरा डाके आंबे-चुचुरीगा मोहिमेनसबईकुटे केठीन मोहीम डान.
डो दुश्मनबी ताखददार डान.
श्र्वेटी मंगु माळू डो आंबियाभूतो इनी बाराखींजगोन सामना डाडा  म्हणजेच्योज का मजा बान डान.
डेमारेन डिज डिजागा मोहीम कालजीटे लेखाके पुराके.
“ भूतोकूनचंद्रागा उजला पसंद बान, इफार इंज टोडेनका लेखाके व्हय.
पाटा पौर्णिमा व्हय.
डेमारेन आबू पाटाका राटो शेनेबा.” कल्लू मांडीके.दामू मांडीके, “इंज थोळासा लुसून सांगेबा.
केलमी आंबेगास्वर्गा सुकुंजा सवय टाका भूतोन लुसूनागा सुकुंज नेख्खी का बान साराऊ."
“भूतो घेलट्या च्योजका खास मंत्र होयेंगा नेख्खी का.
मोतीमायगेन मालूम होयेंगा.
इंज डिजके कोंबारायेबा.
“सरूच सुचाटिंजके.
मोती माय म्हणजे दामू डो सरूगा माय.
डिज खु घेलट्या लाजकासूघेलट्या गोयनोगो चेवगा रस्सो आरोयबा.
डे ओटा डिजेन भूतोके निनीळा मंत्र मालूमहोयेंगा डान.
“इंयागा जादूगा गुटी सागे की च्योज इंज?
इंया घेलट्या डीआच्छा व्हय.
डिज मेरान की, की इंयेन गणितगा पेपर सोपा शेंडा.
“शब्बो थोळासाहिघराटे मांडीके.
“लुसून?
गुटी?
हं ... येनेटे च्योज डवूबा ?
इंज इंयागा लांबालाकडी साटे हाजेबा.” मुनिया मांडीके.
“लाकडी?
च्योजा ओटा?” सबईकुका म्या सुरेन कोंबाराके.
“चंद्रगा उजला, मंत्र- तंत्र, गुटी, लुसूनागा च्योजेन काबी उपाय डाडूका, डी म्याड भूतोगा लाकडीटे बाधळाटिंजटे ओडेज्जा,”  मेडेन खिजो साटे मुनिया मांडीके.
कल्लू लांडाटेमांडीके,  “मुर्खा खिजा मांडी बाकी.
भूतोम्या केंडे दोरा खिजा थारडा.
डिजेन लांबा का लांबा टिळींज डो लीची नेख्खो थारडा.
डिजके गोगोज सोपा बान.”
मुनिया डिकूकोनेन गोयनोगोटे डोके डो हेजागा हूपके म्या खाट्टे् का झटका जिके डो ओडजेन.
डी राटो सबईकू पक्काटे गिटीजागा टेमो ताराटे सुबानकेन.
सबईकू कायोमजेना बादोन आरामबोटे शेंद्राटे आमराईमेरान हेन.
कल्लू पौर्णिमागाचंद्राकोने डोटे सासा आराके.
दामूगा खिसा लुसूना घेटाटे भेरटीकेन डान,  कई माय इठूकेन भूतो निनीळागा मंत्र सरू यादो लाक्के डान.
डिकुगा  गुटी उरागेन का थाळेन मारे शब्बोगा पईला का हिघरायेन डान.
डेमारेन भूतो डोयनजा  डोयन, की डिज साळूबा का त्यारीन डान.
मुनिया खिजोटे सासा ला डान.
शिळीकू चाचरा घेलटया वापराटींयेबा, डी म्हाटगा लाकडी टीन उठाटे टेंगेनकेन डान.
चंद्रागा उजालान हिसा ओट्टे् शिंजागा केंडे साईलीटे शेंद्रा लक्केनेन, डिकून मंगू  माळूगा चुगली सा होना डान.
मंगू माळू नालीगा हुधाळागा डिजा सानिका उरान  गिटीजकेन डान.
डिजा उरा आंदरा टालान डान डो मंगू बी खोबो दुनूमेन डान.
धडधड  छाती साटे सबईकूभूतोगा  शिंजा मेरान ओलेन.
मेरान ओलेन डोकालजीटे आवाज आयुमा कोसिस लाक्के डान.
पुरा आमराईन चंद्रगा चंद्राउजलागा टालाटेओडजेन डान.
सबईका कोनेन केंडे साईली टाका आमराईन कायोम डान.
डिकूगा असोपासोनगुंनगुन डोंगडोंगके आराकेनेज टासो म्या बी चिड्या घुघू बी राबान डान.
डी उजाळकायोम खोबो हिघरा खिजा डान.
आंबिया भूतो होयेंगा बी टोंडेन?
डेमायरेका टईंज डी भूतो शिंजागा आंबे उमना लड्ङू का डान.
बानटासो आय टक्के डिकून डेगा १...२...३... इफार आकडा लेलाखागा आवाज डांगोटे आयुमूडान.
कल्लू शिंजालियेन पेळेजेन डो डिज बी आंबेगा शिंजेन पेळेजेन माहीर डान.
ओलकेनथानाटींजकेननुसार कल्लू सरसरटे शिंजा लियेन पेळेन इटागा डांगोलिया काय आंबेआफालटे, इटान टेंगेनकेन दामू डो मुनिया कोनेन जे डान डो आंबिया भूतो हाजे सुटूशिंजा लिंयाटे वापस हाजे डान.
सरू आमराईगा दोरजामेरान टेंगेटे थार डान डो मंगुमाळू हाजेटे डोयेन,  कई शिटी रुरू डान.
शब्बोगेन च्योज का कामाय बान डान.
डिज हेखाननांगाटे टाऊन टेंगेनकेन डान.
इटान हेन डांगोटे कल्लू उठाटे लियेन पेळेन डो चटकन डिज आंबेगासोलाकेन सबईकुटे इटाडांगो उठाये.
डिज आंबे गोडे का डान कई डेटोगेन का खुगा आवाजहेन डो जेका तबी कोंबाराके, “जे व्हय?
जे व्हय?”
कल्लू डेडेनगा टेंगेनका थाळेन.
शिंजाइटान टेंगेनकेन दामू खिसाटे लुसूना घेटा ओटके  डो हवान टेंपाके.
इटान हाजे घेलटया कल्लू डांगो उठाये,डिबेरान शिंजाटे दबल आवाज हेन, “ओडे येडेटे...  ओडे येडेटे... ओडे येडेटे... हेनका इंज... हेन का इंज”  दामू इटाटेकुराईटे कोंबाराके, “कल्लू, आम जिता का से...”
नेरा नेरा आवाजेन आंबिया भूतो मांडी लाक्के डान.
“टेंगेने, नाका इंज आमके उठाज्जा.
नाका इंज आमके उठाज्जा.
मुनिया टीगा लाकडी जीक्कीटे उठाके.
आंधरानडांगोकोने डोटे डिज भूतोके उद्देशटे मांडीके, “आंबिया, आम हारेक वाक्य बारी फेराच्योयेन मांडी लाक्के.
आले भेरा बान.” थोळासा टेमो आंबिया भूतो कायोमकेन डान डो कायसमजाटीव नाका शिंजा डांगो कडाकडा इफार आवाज ओटे म्या पुलूम भुऱ्या रांगोगा हिघराचिज्यो सोलोरटे इटान हेन डो कुराई लायेन.
“इंज आमके ज्योमकोंमबा, इंज आमकेज्योमकोंमबा.”
“साळूबे.
साळूबे.” दामू कुराईबेरान का शब्बो – सरू डिकू जल्दी का आमराईटे साळूबजे डोउराकोंटे धूम साळूबजे.
दामू डिकू टाउटे शेंड डान.
डेटोगेन का डिज अटकाटे सोडजेन.
च्युफारटे का डिज ओटेन हेन पोनी डेडेन का दामू, डेडेन का सोडकेन.
कल्लूशिंजाटे डाऊ ओटो जल्दी इटान हेन, शिंजा इटान गेंजीन उजके डो हेजागा खावले डेडेन काआराके.
आंबिया भूतोगा कोरोबान साईली मेरानहाजे लायेन, डिफार दामू डो कल्लू बिट्टे सुबानयेन डो कोयोगा जोरटे साळूब लायेन.
“मुनिया... साळूब...” दामू कुराईके.
डिजकेंडेकिट्टो, राकसो साईली मेरान हेन, डिबेरान मुनिया टिळींज – लेलेबे  ज्योमटे डिजा खाट लाकडी आंबिया भूतोलियेन “ठाक”इफार जोरटे मुंडाके.
“ओय- ओय ओय.” आंबिया भूतो मांडीके.
आधा टालान ओलेन दामू डो कल्लू आचंमबोयेनडो टेंगेने.
जेगा आवाज डान डी?
आंबिया भूतो ‘ओयs ओय’ मांडीके?
डे बादोन मुनिया आंबिया भूतो के आठाम्या डाव मुंडाकेनेज.
“बचाटिंजकोम... बचाटिंजकोम...”  मंगू माळूगा आवाजहेन.
नाका हेजागा गुंडीकेन चद्दर बी टेंपाके डान.
“मुनिया इंजके मुमडा बाकी डो.
ज्योटो खाट्टे घाईबा लाकडी !” “नाका मांडे ... सच्चो भूतो जे व्हय... भूतो जे व्हय?” डिजामजा उडाटिंये लाक्के,  डिजागा बाजूटे लाकडीइखाट्टे् मुनिया नाचोटे मांडीके.
“आईंजका बई... आम जिटायेन,” मंगू खुटे मांडीके,  “नाका थोळासा आंबे साया.”“थोळा आंबे साया... थोळा आंबे साया...”  इफार म्या का खिजो मुनिया, दामू डो कल्लूशिंजालियेन ज्यूडटे डा﻿के.
आंबे गोगोड टेमो मुनियाके कोंबाराके, “शब्बो डो सरूसाळूबजे?
डिज सबईका मजा पुशीजके.”
“शानू, आमके बान बई इंजाटे टुलटे बान सागू,”  बई मांडीके.
“आम च्योटो खाटजेन.”
“आमएकला का बान हं  शेने बा इस्कुलेन," बाटे मांडीके."
﻿"आय आम च्योटो सानिका व्हय आम!”
“शानू, नाका आम     खाटजेनसे!” आबा मांडीके.“मेटे बोकोगा बिंडीलेन च्योयेनगिटीज्जा?”
“बोकोसाटे एकला का बगीचान बाकी शेने,” माय डिजके टेंगेनकेनेज.“च्योटो  सानिका व्हय आयबी आम!”
शानू गडबडजेन.च्योटो खाटका!
च्योटो सानिका!म्या टेमो डिज खोबो खाट का डो खोबो सानिका च्युफार बलाव्हयेंगा?
खाटजेन मारेजुनू डिज्यागा गुलामी झग्गा थायेका हाजे बान.
पोनी,ओलालिंयागा चटा डोसा आरु घेलटया माका डिज जून सानिका व्हय.
आबाफावळीलीयेन नाका सुबानू बान इंज येटो खाटजेन डिज?
सध्या डिजेन बोकोगा हेजागा फावळीन सागू बान, आयनी सानिका से!
“इंजनेख्खी व्हय च्योटो?”                             शानू बिचारेन बोच्योयेन.
बई लांडाटे मांडीके,“आमनी?
खाट टराई   इस्कुलागा खाट आरुयेन.”
“पेनीइंयागा खांदा लियेन सुबाना आय बी येटो सानिका टेमोन व्हय आथा बी आम,” बाटे मांडीके.
“इंजकेफेजेर साठोन हांडळी सासागा ओटो व्हय आम बावा,”आबा मांडीके..
मेटे, “आमके आना घाघाल ओटो सानिकाव्हय आम,” माय मांडीके.
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Story Attribution:          This story: च्योटो इंज खाट... च्योटो इंज सानिका !
is translated by            rajkanya gavate.
The © for this translation lies with Unnati ISEC, 2020.
Some rights reserved.
Released under CC BY 4.0 license.
Derived from: 'किती मी मोठी... किती मी छोटी!
', by            Meera Joshi.
© Pratham Books  , 2017.
Some rights reserved.
Released under CC BY 4.0 license.
Based on Original story: 'Too Big!
Too Small!
', by            Lavanya Karthik.
© Pratham Books  , 2017.
Some rights reserved.
Released under CC BY 4.0 license.
This story may have intermediate versions between the root and parent story.
To see all versions, please visit the links.
Images Attributions:          Cover page:          Two cats and a pair of feet, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 2:          Girl wants mother to carry her, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 3:          Father running after girl, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 4:          Girl tries to climb in with baby, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 5:          Girl walking away with baby, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 6:          Tiny girl on girl's palm, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 7:          Girl holding pink frock, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 8:          Big baby looks at small girl, girl sits on grandpa's back, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 9:          Tiny girl of big cat's back, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Images Attributions:          Page 10:          Mother holding uniform, smiling at girl, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 11:          Cat chases butterfly, girl sits on man's shoulder, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 12:          Girl walks with grandpa, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 13:          Grandmother tells stories, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Page 16:          Girl and baby laugh with parents and grandparents, by            Lavanya Karthik            © Pratham Books,             2017.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
च्योटो इंज खाट... च्योटो इंज सानिका !
(Korku)			 येटोगेन माय शानुके खाखीन सा बान शकता.
क्युंकी शानू नाका खाटजेन व्हय.
पोनी डिज एकली का इस्कुलेन शेने घेलटया आय बी सानिका व्हय.
इनी सानिका आना लेखाय बाला.
म्हणजे आपेन समजाटीव बा, की आपे इनी आना स्वता लेलाखान सानिका व्हय... की दुसरा जेका लेखाटे घाल्ली गरज का बान येटो खाट का.
This is a Level 1 book for children who are eager to begin reading.
Pratham Books goes digital to weave a whole new chapter in the realm of multilingual children's stories.
Knitting together children, authors, illustrators and publishers.
Folding in teachers, and translators.
To create a rich fabric of openly licensed multilingual stories for the children of India ­­ and the world.
Our unique online platform, StoryWeaver, is a playground where children, parents, teachers and librarians can get creative.
Come, start weaving today, and help us get a book in every child's hand!
“पेनीयेनेघेलट्या... माकाआम जसा व्हय, डिफारहारेक, थायकाहारेक बाराबोर सालागा व्हयेंगा!” सबईकुका डिजके प्यारटे काटू साटे मांडीके.
बंटीगेन  काफलीजकूगोन हुंजू खोबो पसन व्हय...
...डो चिड्याकूगोन  बी.
डिजेन कागदोगा  नावा आरु पसन व्हय.
बुलूमगा किल्ला  आरु मजा हाजेबा.
हुंजू शायेन बंटी  डी बेरान उरागेन शेंडा, डी बेरान माय  डिजके टी-नांगा आबून घालेबा.पोनी बंटी आयुमका  बान!
डिज हाकोबा, बाकी, इंयागेन साबू पसन बान.”
म्या राटो डिजेन सपना हाज्ज्या.डिज्यागा बुलूमा किल्लागा जंतूकू ईखाट्टे डिकू हल्ला डाके व्हय.
किडाकू बंटीगा टऊन लागाटीवबा.
जू बाचाटिटिंज घुंट्या बंटी खाट्टेका साळूब लाक्केन डो कूरईके, “बाचाटिंजकोम, बाचाटिंजकोम!”
डेटोगेनका साबू  राजा हाजेबा.
डिज मेंडा, “बंटी हिगरा बाकी.” डो डिज हेज्यागा  फेसोगा मेंडा, “किडालियेन  हल्ला डाय.”
फेसोके जल्दीका किडाकूके साळूब होळाकुबा.
आजकल बंटीगेन  आंगुज खोबो मच्छो लायेन.
डिज टिळींज ऊरुड्डाडो सापा आंगुज्या.
टईंज इंयागा इस्कुलागा पईला दिन!
माय इंयागा टी उठाटे साकोम लाक्केन.
“माय डो, नाका इंज खाटजेन व्हय हं.” इंज मांडीके.“ आरागे इंयागा टी, इंजके एकला का शेंद्रा डाव!” माय इंयागा टी आथा खाट्टेका उठाके.
इस्कुलागा येडेन  कातळ्याकुगा खोबो गेर्दी व्हय.
जेका एसटी टेन  हाजे लाक्के जेका कारटे हाजे लाक्केन.
कायकू याटोटेन  कायकू सेकलटे.
इंयागा खिज्या शेंद्राटे हाज्ज्या कातळ्याकू भी टीकखायकू.
आले नाका इस्कुलागा दोरजान आदिरेन.माय इंयागा टी  आरागे लाक्केन.
तालान इंयागेन  एकलाका शेने होना.इंयागा आसपासोन च्योटोका ओने चहेरा डुगू लाक्केन.
इंज म्या पाउल साम्मान टुलके.
मेटे दुसरा.
टऊ आंगुरटे डोगे  बा, कई माय सानीका सानीका आरुटे चेलके.
डिज ठायका बान  डुगू  कि च्योज?
इंज मायकोनेन साळूबटे शेनेबा.
नाका इंयागेन इंज  खोबो खाटजेन इफार लागाटींज डुका डिज्यागा टी उठायबा.
डो मांडीके,  “आम इंजके आराटे शेने बाकी.”
नाका सबईका  कातळ्याकू तालान ओलेन.
बाल्लान इंज एकला  का व्हय.बाई बाल्लान  हाजेबा डो इंया कोने डोटे लांडाबा.
इंज भी  लांडाबा  माय मांडीबा, “आम इस्कूल आरायेन कि बाल्लान हाजे  बा से, डेटो बेरानइंज येडेन का  थारडा, अच्छा.” इंज डिज्यागा टी  आराके, डिज इंज कोंटे डोटे  टी आराके.
इंज साळूबटे तालान शेनेबा.इस्कूल आरायेन की माय आथा येडेन का डुगूबा!
रामू धोबीगा गिदीळी जुमू व्हय भीमा.
भीमागेन गीटीज खोबो पसन.
डिजेन फेजेर बिड थायका बाकी खिज्याबा.
रामू धोबी मेटे भीमाके खोबो राग्गोयेज्जा.
म्या दिन मेरागा गौरी गई डिजके कोंबाराके, “भीमा, आम इफार दुखी च्योजा ओटा?” भीमा मांडीके, “आमके च्योज घाले नाका?
फेजेर इंयागेन चेव का बान हाजे.
आम इनके फेजेर जल्दी बिटकोमबा?” “हाव ssss नेख्खी,” गौरी मांडीके.
दुसरादिन गौरी खाट्टेका कुराईके, पोनी घोराटीवटे गीटीजकेन भीमान च्योज का चेव हेज डुका.
शिंगोरोपटे भीमा गाडाटे हेन.
डेडेन मोती शिटा हेन डान.
डिज मोतीके मांडीके, “ मोती, इंयेन फेजेर चेव का हाजे बान जा, आम इंके बिटकोम बा की च्योज?” “हाव ssss नेक्की,” मोती मांडीके.
दुसरा दिन मोती भू भू भूलायेन.
पोनी भीमा बिडुका?
अंहं, थायका बान!
डि शिंगोरोप भीमागेन चिनू कोंबा होळायेन.भीमा चिनूके मांडीके,“आमनी कोंबा व्हय, आम फेजेर का आवराटिंजेबा डो सबईकुके का बिटकूबा.
आम इनकेबी बिटकोम की च्योज?”  “हाव ssss नेख्खी, “चिनू मांडीके.
दुसरा दिन चिनू ‘कू कू च्च कू’ इफार खाट खाट्टे का कुराईक.
पेनी भीमागेन चेव का हेज डुका?
जुमू बान!
डि शिंगोरोप भीमागेन होळायेन काळू कावळा.
काळू मजाटे काव काव लाक्के डान.
“काळू, आम इंके फेजेर बिटकोमबा?” डिज कोंबाराके.
काळू मांडीके, “ च्योयेन बान?
इंज आम के नेख्खी का बिटकोमबा.” दुसरा दिन फेजेर काळू कावळा काव काव काव काव डाटे लावायेन.
पोनी भीमा  हेज्यागा खोराटीव
भीमा बिचारा थायका उदासोयेन.
दुसरा दिन म्या रुकू हेन डो भीमागा मुगा लियेन सुबानजेन.“आक... छी !
आक छी !” खाट्टे आच्छू हेन डो भीमा जल्दी का बिडजेन.
“अरेज्जा !
च्युफार बिडजेन टईंज जल्दीका?” “इंज बिटकीमी आमके,” रुकू मांडीके.“सच्छोका?
आम इंके इफार रोजोका कोंबारा आराटे बिटकोमबा?”“हाव नेख्खी,” रुकू मांडीके.
भीमा नाका खुसोयेन डान.
रुकूगा आयडीया आच्छा का कामून बोच्योयेन.
इंज व्हय टिमी.
इंनीज व्हय.
इंया गुई पिल्लू.
पिल्लूके चिचडाटिंज इंयेन खोबो पसन व्हय.
इंज डिजके घालके, “इंज आमागाटे मच्छोका व्हय.पिल्लूगेन डी ठायका अच्छा बान लागाटीव."
इंज मांडीके, “इनी डोगे इंयागा मू.”  “भू!” पिल्लू मांडीके,  येनेगा मतलब डिजेन बी मू व्हय.
इंज मांडीके, “इनी डोगे इयांगा लुतूर.” “भू!” पिल्लू मांडीके,  येनेगा मतलब डिजेन बी लुतूर व्हय.
इंज मांडीके, “इंयागेन डोगे मेट व्हय.”  “भू!” पिल्लू मांडीके,  येनेगा मतलब डिजेन  बी मेट व्हय.
इंज मांडीके, “डोगे इंयागेन नांंगाटे नाच्यो हेडई.”  “भू, भू, भू, भू!” पिल्लू मांडीके,  येनेगा मतलब डिजेन  नांगा व्हय.
इंज मांडीके, “इंजके डोगेज इंंयेन लान टाका व्हय.”  “भू!” पिल्लू मांडीके,  येनेगा मतलब डिजेन  बी लान व्हय.
इंज मांडीके, “इंज बिचार डायबा.”  “भू!” पिल्लू मांडीके,  येनेगा मतलब डिजेन  ज्यादा अच्छा बिचार डाडा हेडई.
इंज मांडीके, “इंज बिचार डायबा.”  “भू!” पिल्लू मांडीके, येनेगा मतलब डिजेन  च्युट टाका डो इंयेन बान.
पोनी इंयागेन  पिल्लू खोबो खोबो अच्छा लागाटिवबा.डिजेन बी इंज खोबो खोबो अच्छा लागाटिवबा.
लिंया चित्रान इनी मांडी घाटाय:मेट     टी     मू      नांगा     लान    लुतूर
इनी इंया उरा व्हय.
इन इंया परिवारकूगोन येडेन थारडा.
आले आलेगा  खावळे डो बुट्टो येडेन कोलाटे डोयबा.
येडेन आले टी- नांगा आबूनडा.
आले आलेगा कापडा खुटान टांगाटींंयेबा.
इंया आबा हेजागा लाकडी  कोपरान डोयबा.
आले आलेगा चटई कोपरान डोयबा.
इंया बाटे हेजागा फटफटी बाहेरान डोयबा.
पोनी डिज्यागा हेल्मेट अलमारीलियेन थारडा.
इंया माय डो बुड्डीमाय हेजागा लिज्या पेटीन डोयबा.
चेवदार आटा होंदार जागान डाऊबा.
रारामगा दिनेन आले रजई बाहेरान ओडेबा.
घामू टेमोन आले पंखा आंडायबा.
डी टेमोन आलेगा खास/ सागा पाहुनाकू  हाजेबा टेमोन आले खुर्ची बाहेरान ओडेबा.
इनके मिलाटिव आपे इंया उरान जरूर हाजे.
जल्दी हाजे.
इनी इंया उरा.
माय बाटे डो चिना इनकू भी येडेन का थारडा.
उरागेन सबईकूटे अच्छा खुर्ची इंयागा!
पोनी बुलूलियेन सुबान आठा अच्छा लगाटीवबा.
हाव की बान?
चिना इयांगा मेरागा गुई.डिज इस्कुलटे हाजेगा इंज कोरा डोडो लक्के.
डा गा शिवाय इंज सापा थारडा.
डी टॉमीखिज्या आंगुज बान होना इंयेन!
शु शु...घाघाल बाकी हं इंज उखोयेन.१.. २.. ३.. घाटायेन!
बगीच्याटे इनिखीज्या भातका साले की, बई कालमाबा.
इंयेन शिंया लियेन पेळेज हेडई.
उज हेडई.येडेगा सबई का कोरा मालूम व्हय.
बाजूगेन संजू थारडा.
च्योला का इंया  मज्या सासाबा.मेटे इंयेन आरमानटे खिज्यो हाजेबा.
घाले डी संजू के, कुलागा इनीज आई व्हय!आलेगेन धार पंजा थारडा.
कोय कोय बेगटो इंया गुईकू राटो आरमानटे  मस्तीवबा.पोनी इंज शांती टे उगुरा तालान कुबा.
च्युट मांडीबा.आपेन मालूम की च्युज आबुगा च्युट वापराटींजटे काय जानवारकू डो  चिड्याकू आबुके च्युजका तबी घाघालडा?ख़ुशी डायेन की शिटा च्युट एखाननेबा.
खिज्यो हेन की मिनू च्युट फुलाटीयेबा.
"आठा मिनू खिज्या सापा" इफार आबू मांडीबा.
मिनुकून डा पसन बान्ने पोनी डिज जाल्टे हेजके सापा डोयेज्ज्या.
दक्षिण भारत गा म्या सानिका खेडान म्या टारई थारडान.
डिज्या जुमू बुलबुली.
बुलबुली डिज्या बईगोन म्या झुपळीन थारडान.
डिज्या झुपळी आसोपासोटे उचा उचाका शिंजागा दाटाटींंजकेन डान.
धुवांळागा दिन हेन की डागाथेंबो शिंजा पाला लियेन बोच्योबा डो चमकाटीव.
बुलबुली डिज्या जुमू खिज्या का हुशार टारई डान.
दिनभर डिज हेज्यागा गुईगोन डोंगोरेन हांदळी डान.
फेजेर गा कोय बराबोरएकदम आरी गा सुकुंज ईखाट डा, डिबेरान डिजेन खाट्टे् का सास सासा खोबो माच्छो व्हय.
कोय गोन डिजेन काय काय दिनडिजेन माच्छो का सुकुंज हाजेबा.
डो कायम्याडो उगा खडबड  सुकुंज.
काय चक्कर डिज खोबो हेडई फुलागा सुकुंज हाजेबा.
इनीसबई का सुकुंजेन आरी बाळाटीवबा कोयोम्हारे सुकुंजेन चेव हेन, की दिन च्युफारमाजागेन शेनेबा.
बुलबुली  गा म्या खास गुई डान.
तोताराम जुमूगा मिठ्ठू.
तोताराम च्योलाकाबी टुंगाटे बी आफिरआफिर टे हाजेबा डो डिज झुपळी साम्मागा शिंजालियेन सुबानटे मजागा आना घालेडान.
लांका देसोगा टाला डिकूगा साफरीगा, डेडेन थार लाक्के कोरकू गा, हारेक आना डिजघाले डान.बुलबुलीन तोतारामगा आना आयुमेन खोबोमाच्छो व्हय.
तोताराम मांडीके कोने सबईका ठिकाना शेनेगा डो डिकू गा सोबा डोडो गाडिजेन खोबो इच्छा थारडान.
तोताराम गा मांडी आयुमटे डिज्या मन खाट्टे का साळूब्बा.
पोनी आना शायेन की, की डिज निरासोगाखाटका सास का बान आरा.
आयटक्के साधा ‘नेरा का रूपो जागा’ कई लांका शेनेगा सापना डोडोगा तबी च्योज अर्थ?
डिज्या गावागा हरेक कोरो नेरा का रूपो जागा बेदला मांडीबा.
आसोपासोगावागा काय कोरकू डी ठीकानेन ओलेनटे हेन डान.
पोनी इनी डिज्या गावाटेन आय टक्के जेकाबीशेंडू का डान.
आयुम मांडीटेतबी इनी रहस्य लागाटीव डान.
डेडेन ओलेन की नेख्खी काच्योज का बान रिरींजू समजाटीवटे खाटाउबा, येनेगा बुलबुलीगेन नेख्खी  डान.
म्यादिन बुलबुली तोतारामगा खाट टेमो कोरा डोके.
पोनी डेगा गोटा हेजडूका .डिज कोंबाकुके खुराकजिके.
डिकू गा आक्कोम गोला के.
डे बादोन गईगा धिदोम बी रोरोज डायेन.
इनी सबई का डाडा टेमो टालान का तोतारामगा शिट्टी गा अंदाज सा लाक्के डान.
मेटे, डिज टारामटे आळसायेन कई डिज इस्कुलेनओलेन.
डिजा इस्कुलागा सबईका कातळ्याकू वडागाशिंजा इटान सुबान डान.
डी दिन बुलबुलीगा ठायेका ध्यान बानडान.
डिज्या नजर ठायका तोतारामके घाघाटा लाक्के डान.
डिजगोन गुई आरोयेनपासून तोताराम च्योलाकाबी डिजगोन होपळाटेका शेनेबान.
हरेकदिन ओलेन.
बुलबुलीगेन आथा तोताराम आथा कालजी लागाटीव लायेन.
तोतारामगेन च्योजकानी डाडुका, इफार बिचार डिज्या मानेन हाजे लायेन.
डिज्यागा हालचाल मामालुमा घेलट्या डिजकोनेन च्योज का बी कोरा बान डान.
दिनभरेन  बुलबुलीगा कालजी बडाटिंजयें.
इस्कुल शायेन, कीडिज तोतारामके आवाज ज्यूटे डोंगोरेन हांदळी डान.
मोवारा लियेन टी  टाला उठाटे डिज, “तोताराम.... आम टुंगानेजव्हय?” इफार खाट खाट्टे् का हाको डान.
पोनी रिकामा का च्योजकाबी उत्तर हाज बान डान.
म्यादिन, ठायका कोंबाराटे, सूर्यओट्टे सुटू डिज म्या लावाकेन चिड्यागा आवाज आयुमके.
डिजआलाबालाटे उगूरा टालाटे बिट्टे डोके, कई डिज तोताराम डान.
“बुलबुली, बिडे.
इंयेन आमगोन मांडी होना.” बुलबुली टीपसराटिंजके  डो तोताराम डिज्यागा खांदासुबानजेन.
“तोताराम, आम टुंगाननेज डान?
इंज च्योटो कालजीनेज डान!
च्योज डायेन व्हय?
आम येटो नाराजो च्योयेन डुुगूू लाक्के?” “बुलबुली, नेराका रूपो ठिकान धोकानव्हय.
डोंगोरेन लाळई सुरुयेन.” “तोताराम, कायोमे.
बान टासो पुरा गावबिडजूबा.
च्योज मांडी लक्के आम?
डो लाळईजे गोन सुरुकेन व्हय?” चिंताटे बुलबुली कोंबाराके.
“डोंगोरेन ...  अरे बापरे... मापोकेज.
इंया कुराई टेंगेनेहोना... डोंगोरेन लाळई सुरुयेन व्हय.
नेरा रूपोनाका पईला खिजा थार डुका.
सबई का जानवारकू बिखाराटिंजेन व्हय.
साम्मान च्योज डाऊबा जेकान आयडिया बान.
डान.
बुलबुली, आबू च्योज का तबी डाडा होना,’’  तोताराम गडबडटे मांडीके.“इंयेन आय बी समजाटीव बान लाक्के व्हय.
डोंगोरेन लाळई च्युफारटे डाऊ बा?
आम इंजके नेराका ठिकान  कोनेन च्योयेन बान सा?” बुलबुली कोंबाराके.
तोताराम ठायका घायलयेन.
“नेरा रूपोगा ठिकाना आमगा गावाटेन बारी दिन डो बारी राटो लांबाव्हय.
आमगा येटोसा पाऊलेन डेडेन शेनेगा ताखत टुंगाटे हाजेबा?”  “इंया इच्छा शेक्ती इंयागा पाऊला पेक्षा खाट काव्हय, तोताराम.
इंयागा पाऊलागा आकार कोनेन शेने बाकी.
इंयेन च्योजा का बी थायेकाहिघरा बान.
शिवाय कोसिस डाडा इंयागा टीन टाका.” “बुलबुली, इनी प्रवास खोबो खाट काव्हय डो ठायेका लाजोखिज्या व्हय.
इंयेन आमागा नेख्खी बान,” तोताराम हेज्यागा चिंताघालके.
“इखा.
इंयेन नी मदत घेलटया टुनिका बी कोरा बान डुगू लाक्के.
आम इंजके नेराका ठिकाना कोनेन सा का होना,” बुलबुली, तोताराम गा बिनतीडाके.
तोताराम घोनोज टेमो बिचार डाके.
मेटे थोळासानाराजोयेन डो डिज बुलबुलीगा मांडी कुबूलके.
“ठीक माका; पोनी नीआबून टाउ लागो ओड होना.”   पोनी बईके घाल काबाना च्युफारटे शेनेबा?
तोताराम उपायसुचाटिंजके.
कोरान तोतारामगा गुई पिहू घाटायेन, कई डिज कोनेन बई गा खाबोर जुगा ठहराटिंजके.
“बोनाका जल्दी.
टेमो वाया बाकी डाडा,” तोताराम आलाबला लायेन.
इफार डाटे डिकिंज ओटजेन तोतारामबुलबुलीगा कापारा लिंयेन आफीरटे कोरा टिपे लाक्के डान.
बुलबुली डो घोनोज टेमोशेंद्रा लाक्के डान.
डिजेन उचा उचा झारा डो जाळा शिंजटालाटे शेंद्रा सवय डान.पोनी नाका डिजेन रांगेज बी हेन डो डिज लावायेनबी डान.
डिजेन ज्योज्योमा डो डागा जरुरात होना खिज्या तोतारामेन सामजाटिंजेन.
“आथा थोडासा का टेमो होंये.
बुलबुली साम्मान नारेलागा शिंज डान,” तोताराम मांडीके.
नारेलागा शिंजा मेरान ओलेन कईतोताराम म्या जोरदार गोटा उठाये.
अचानक का टुंगाटे का म्या आगाउ सारा हेन.
“थोडासा कायोमे, बांदऱ्या!
इंया कामाय व्हय आम कोनेन.
उज मामराटींंज टेंगेने.” “ठीक माका, तोताराम.
च्योज कामाय व्हय?”“म्या – बायरा काचानारेल गोट्टे् शिंजाटे इटान टेंपाय.
इंया गुई के, बुलबुलीनरांगेज हेन व्हय,” तोताराम घालके.
सारा शेंगई का तोताराम गा मांडी आयुमके.
डिजशिंजा लिंयाटे आफई काचा नारेल इटान टेंपाके.
ओटेन बोच्योटे का डी फाळेन.
बुलबुलीशेंगई का काचा नारेल कोनेन साळूब जे डो डे टालाटे माल ज्योज्योमा सुरुवात डाके.
डिका ज्योज्योम डाऊ टायेन सारा शिंजा लिंयेन खुसीटेकुराई लाक्के डान.
“अच्छायेन, सारा!
इंया लाज भेरट्टेन,”बुलबुली मांडीके.
“इंया गुईकू, इंजके च्योलाका बीहाकोज.
इंज डोंगोरागा सपसे खतरनाख गोलबाज व्हय,” सारा खुसीटे मांडीके.
तोतारामडो बुलबुली डेगा साम्मागा प्रवास सुरुके.
आथा थोडासा टेमो बादोन बुलबुली लावायेन.
पोनी डिज्यागा  कामाय सुरुकेन का डान.
डिजेन जीवना गा म्या केठीन संधी घाटायेन डान.
डिज्गाया गावागा कोरकू घेलट्या, नेरा का रूपो गा होपळा म्हणजे जसा तीर्थ जेत्रा काडान.
डी बेरान घाटाउ खेंटो लावायेन खिज्या लागाटीव बा.
डी बेरान बुलबुली हेज्यागा मानेननेरा का रूपोगा चित्र टेंगेनेन बा.
कोरकूके पाक्काटे ख़ुशी जू म्या ठिकाना अफाईआयडिया डाके डान.
इनी बिचार ओजाटे का डिज शेंद्रा लाक्के कोरकूगा डिज मेहनतरीरींजे डान.
डिकुगा प्रवासगा पईला शिंगोरोपडायेन.
‘आथा म्या दिन’, बुलबुलीगा मानेन हेन.
बुलबुली म्या शिंजा इटान गिटीयेन, कईतोताराम डिका शिंजा डांगो लियेन  म्या सोयगा जागा घाटाके.
फेजेर डायेन.
हाजोरोचिड्याकू गा आवाजा ओजाटे बुलबुलीन चेव हेन.
घोनोज सास साटे, टी पसराटींजटे आळसाजीटे बुलबुली बिडजेन डिज फेजेर नेराका डान.
रोजो का हाजे सुकुंज सबईका टईंज आथा हाजे लाक्केन डान.
डो रोजो पेक्षा खोबो आरी  जे लक्केडान.
“तोताराम, आमेन इनी ताजा पानागासुकुंज हाजे लाक्के की च्योज?
इंयेन इनी सुकुंज खोबो पसन व्हय,” बुलबुली मांडीके.
“इनीसुकींज भेरटीव घेलट्या आम कोनेन पुराका दिन व्हय.
बो, ओडे,” तोताराम जसा आज्ञा काआराके.
तोताराम डो बुलबुली दुसरा दिन ठायका काम गप्पा मुंडावेन.
बुलबुली आथाकालावायेन, रांगेज डो डा टाटानकेनतोतारामेन इनी जानाटिंजकेन डान.
तोताराम थोडासाइटान, डिज्या खांदा येडेन आफीरटे हेन डो मांडीके, “येडेन म्या मेरान झिरा व्हय.
आबूझिरा केरान आरांबोउबा.”                                                                            थोडासाटेमोन बुलबुलीन खोळोखोळो डागा आवाज हाजे लायेन.
जल्दीका डिकू झिरामेरान पोहचाटिंये.
झिरागा डा सूर्यागा उजला कोनेन चमकाटिंज डान.
जसाकई हेजगोन का मुकाबला डावेन खिज्या डा टुंगान का आडीव लाक्के डान.
डी दुसरा हेईकाबान ओंगो देखावा डान.
थोडासा इटान होंबोटे बुलबुली टी टालाटे होना ओटो डा नुवेनडान.
मोवारेनथोडासा डा डूलटे डिजेन ताजातावाना डुगू लागाटिंजेन  डिज्गाया डागा नुनू डायेन कई, डिजा मेरान हेन कईतोताराम के टी साम्मान सा घालके.
बुलबुलीगा टीन राटा चेव, बोरे डोके.
“वहा!
तोताराम, च्योटो खुसजेन इंज.
आमेन मालूम व्हय, आम इंयागा सबईकुटे खास गुई व्हय.
बुलबुली मांडीके.
“ज्योमयां बोरे.
इंयागा सबईकुटे पसन च्योज कोंबारायेबा, कई बोरे.
इंज फेजेर लागो इंज खोबो बोरे जोफे व्हय.
थोळासा आरांबो साटे, डी आठा चालूयेन.
बुलबुली खोबो शेंद्रा लायेन.
तोताराम डिज्यागा कापरालींजटे आफीर आफीर टे, डिज गोनखोबो गप्पा लाक्केन.
खोबो टेमो बादोन बुलबुली इटान सुबानजेन डो मांडीके, “इंयेनआरांबोउ  होना, तोताराम.
इंज सच्चो का खोबो लावायेन व्हय.” तोताराम आथा खाट का गोटा आंडाके.
थोडासा का टेमोन म्या हेत्ती हेखान हेखानटे हेन.
तोताराम हेत्ती गा बुलबुली  गोनमिलाटिंजकेनेज डो डिकू गा प्रावासा बारेन घालके.
हेत्ती कालजीगा सूरटे मांडीके,इंयेन लागाटिंजेन, नाका डोंगोरागा कोरकू का लाळई टेंगेनेबा.
म्या काल स्वर्ग थारडोंगोराटे नाका जानवारकू साळूबटे लायेन व्हय.” “आम बुलबुलीके फावळीलियेन सागेज्जा?”  तोताराम कोंबाराके, “डिजागा इच्छा शेक्ती खाट व्हय बला; पेनी डिजागा शेक्ती कामू  बा.”
“नेख्खीका हाजे बेटा, बस.
पोनी इंज आमके रहस्यटक्के साकोम बा.
डे बादोना प्रवास आमा आमेन का डाडाहोना.
इंयेन इंयागा कड्कोटे ज्यादा टेमो लांकान थारू बान.”बुलबूलीन हाय हाय लागाटिंजेन डिज्या नाजूको नांगान आरांबोगा गरज डान.
डे शिवाय हेत्तीगा फावळीलियेन डिजेन डोंगोरागामुसाफि गा दृश्य डुगू लायेन.
हेत्ती खिज्या तोतारामेन बी घाघाला खिज्या घोनोज डान.
दिन थायेका जल्दी का ओलेनशिंगोरोपजेन का डो ओलेन.
आयबूयेन का डो डिकू गुफागा आसरा उठावेन.
तोतारामडो  हेत्ती पालापाचोळा गोलाके डो बुलबुलीघेलटया गादी आरूके.
डोटे का बुलबुलीन दुनूम हेन.
तिसरा दिन तोतारामेन बुलबुलीके बिबीडका बान होना डान.
डिज फेजेर डायेन का डो बिडजेन.
तोताराम डिज घेलट्या् जांबू सालेडान.
डी बुलबुली खुसीटे जोफे.
बुलबुली, तोताराम डो हेत्ती इंकू डिकूप्रवासगा आखरी दिन टप्पाटे सुरुवात डाके.
बुलबुली ठायका आरीव लाक्के डान.
सुरुवाडेन डिज्या मानेन नेराका ठिकाना बारेन आरी डान.
डे बादोन डिज्या मन डोंगोरागा लाळईकोनेगा बिचारटे निरासोयेन.
जसा जसा डिज्या मन नेरा का ठिकाना मेरान शेने लायेन,डिफार डिफार डिज्या मन आरीटे, लाळईगा बिचारटे भेरटेन.
पोनी लाळई ओटा डेमारेन थोडासा चिंतान डान.
थोडासाटेमोन हेत्ती टेंगेनकेन डो मांडीके, “इंयेन आपेगा खाबोर सा होना.
कारान इंयेनइंयागा चितीपाळान कोनेन शेने होना.
आमेनडोंगोरागा लाळई टेंगेनेबा, मेटे सबई जानवारकू कोनेन उपकार डावूबा.
आलेनदुसरा कोनेन टोडेन का बी शेने बान डाऊ सेहेनू बान.
घोनोजपिढेलागो इनी “डोंगोरका आलेगा उरा व्हय.” येडेटक्के सालेबद्दल हेत्ती गा आभार मनाटीटींज खेंटो “डोंगोर इंयागा आयुमेबा, इफार आसडायबा.
इंज इंयागा परीटे माच्छो कोसिस डायेबा.”तोतारामनाका बुलबुलीगा खांदा लियेन सुबानजेन डो डिजके आरांबो शेंद्रा घालके, “इटान शेनेकोरा डोडो लाक्के व्हय?
डीकोरा शेनेबा, नेराकारूपो ठिकाना कोंनेन.” आय लागो म्या नेर का आवाज डोंगोरेनआयुमू लायेन.
डिकू साम्मान शेने लाक्के डान, डिफार डिफार डी आवाज बाळाटीव लाक्के डान.
लुतूरा लियेन टी डोटे बुलबुली कोंबाराके, “इनी आवाज टुंगाटे हाजे लाक्के व्हय?”“इनीडोंगोरा लाळईगा आवाज व्हय डो आबू डिफार डिफार नेराकारूपो मेरान शेन, डिफारडिफार इनी आवाज खाडू लायेन,” तोताराम हाकोटे घालके.
25
बुलबुलीगाबिवास का सुबान डुका.
डिज इपी खिज्या च्योलाका बी डोडो डुका डान.
कोराटे  इटान आगरू टेमो हारेक आना खास डान.
पोनी डीआवाज लुतूरेन सुबान लाक्के डान.
तोताराम बुलबुलीगा ध्यान सा घेलटया चोचीटेटोचाटिंजके.
डोंगोरागा कल्ला ओजाटे बुलबुलीन तोतारामगा आवाज का हेज डुका.
कई पाऊला बादोन, बुलबुली म्या सपापरीसारान पोहचाटिंजेन.
जसा कई काय डोंगोरा गा सबई का शिंजका गायबजेन डान.
डिज्या नजर ओलेन, डेडेन फक्त डोंगोरागा लेंगेर डुगू लाक्के डान.“इनी व्हय नेराकारूपोगा ठिकान.
इनीठिकान सबईकुटेका नेराका डान.
कोरो जानवार कमती येडेन हाजेबा.”तोताराम मांडीके.
नाका तोताराम कुराईगा सुरुवात डाके, “आयुमे, आयुमे... डोंगोरेनकोरो जानवार हेन व्हय!
कोरो हेन व्हय!” पोनी लुतूर बाहेरा डोंगोरागा आवाजटालानतोतारामगा आवाज जेका  आयुम डुका.
बुलबुलीगेन लुतूरा मेरागा आवाजा आयुमाबान डान.
डोंगोरागा मांडी डिजेन आयुमू का बानडान.
पोनी, आय टक्के डिज्यागा बी ध्यानेन हेन, की डी ठिकाना टालान येटो आफाई जागा गाडोंगोरागा मिलाटिंजकेन डान.
डिज्या साम्मान,थोडासा लांकान डिजेन झारागानीला नीला घोनोजरंगोगा डुगू लाक्के डान.डिज्या जेवना धारायेनसिंदूर रंगोगा फुल घोनोज का डुगू लाक्के डान .डो डिज्या डाखुरीकोनेन उचा उचा शिंज.
डिजेन डुगू लाक्के देखावा सास सा रोका टिटींजटेउठाज डान डो हाजे लाक्केसुकिंज बान रीरींज खिज्या का डान.
बुलबुलीगा मोवार आचंबोटे फुलाटिंजेन हारेकडोंगोरे कोनेन डिज अंगूर टे डोडो लाक्के डान.
डिज्या मेडेन सूर्या गोमोज गोलायेन डान.
अचानक डोंगोरा मेरागा आवाज कामतीचले ओलेन.
डोंगोरा जसा डिजकेडोकेजेन.
नाका टंगान बुलबुलीडी जागा डोटे दुसरा सास सावेन.
डिजेनच्यागा सुकिंज हेन.
डिज्यागा साम्मागा सुकिंज डाखुरीकोनेन खिळीये.
खोबो गोयनोगोमासाला गा सुकिंज डान.
डिज्या हेडई.
संकाटे का डिजसमजाटिंजके, “अरे, इनी नी ईलायची.”
कोयोगाम्या हलका झोळपाटे डिज डाखुरी कोनेन ओलेन.
डिज लांडाटे डोके डो म्या आथा साससावेन.
डिज म्या ताजा डो खिखीळी सुकिंज डान.
डिज चटकन चिनाय.
टीटे रामराम साटेबुलबुली मांडीके, “ इनी नी तुलसी व्हय!” डी सबईका सुकिंजा ओटा बुलबुली खुसजेन.
म्या का येईसूर खिज्या नी आफाई सास डान.
सा...सा...सा...  बुलबुलीगेन खोबो उत्सहा लागाटिंजेन डिजटीके हवागेन पसराटिंजटे, मेट जाफिटटे इखाटजेन.
सुकिंज डो गाना डिजा मानेन थायेकाथारेन.
डिज्यागा सबई का जूगा मेट मू जागाटिंजेन डिजा घेलट्या इनी जादूगा टेमो डान.
येटो कुसी च्योलाका बी डा डुका डान.
डीका टेमो ईलायचीगा शिंज मांडीके “इनीसानिका टारई डी च्यागा रोपोके साजा जिकीबा.”
“हाव ज्यादा तर के.
बई डो, आम डी च्यागा रोपोके आलेगा सुकिंज चुरीटे बाचाटिंयेबा?”तुलसी कोंबाराके.
डोंगोरकून डिज्यागा मांडी आयुमटे बुलबुलीनआचंबो लागाटिंयेन.
डिज च्योज का मांडीयेबा, येटोगेन का च्यागा रोपो मांडीके,“इनी बारखिंज बान अंगार, टासो कोरकूआले गा सुकिंज लुटाटिंजके डान.” बुलबुली आचांबोटे कोंबाराके, “आपेगा सुकिंज चुरीशेने हिघराटे इनी लाळई चालूकेन की च्योज?” डिज हेज्यागोन का लांडायेन.“इंज डेडेन टेंगेनकेन व्हय डेडेन  च्युफार आपेगा  सुकिंज  हाजेलक्के व्हय.
येनेगा आपेन आयडिया बी टाका की च्योज?
इंज आपेगा आफाईकूगा  सुकीज सा सकताबा.”
“येनेनआलेगा च्योजकाबी दोस बान.
आलेगा आजुबाजूटे जो खाडूबा, डी सबई का सुकिंज आलेगापालान हाजेबा.
सच्चो म्हणजे, तुलसी डो इलायची गा बाजूटे टाका मारे आलेन आलेगासुकिंज बाचाटिटींज घेलटया खोबो मेहनत होना.
तुलसी डो इलायची गा डोंगोरागा सुकिंजआले चुरीके व्हय, इफार थायेका बान.
आम नाका मांडीके से, आमेन डिज्यागा सुकिंज हाजे लाक्के व्हय,” च्यागा रोपो मांडीके.
बुलबुली घोनोज का टेमो दुसराबार साससावेन डो डिज कायोमयेन.
डी डी टेमो डिज च्या, तुलसी डो इलायेचीगा म्या खाट्टा साससा लाक्के डान, डी डी बेरान डिजेन आच्छाका लागाटीव लाक्केन डान.
डी आफाईकुगासुकिंजा टालान काकायोमागा टुनी का बी साबासकी बान डान.
“इंयाबई इंजके दावाई टाला काय मांडी इठूकेन व्हय.
आपेन मालूम व्हय की च्योज व्हय?”बुलबुली मांडीके डो साम्मान कोंबाराके, “सूर्या, बादळा, शिंज इनी सबई कुटे मजा साहोना डो इनी सबईकू मानेन शांती  होना.
आपे सबईकूका इफार डाडा बी की च्योज?” सबईका डोंगोर कायोमटे बुलबुलीगा मांडी आयुम लाक्के डान.
बुलबुलीन म्या आयडिया सुचाटिंजेन.
डिज तोतारामगा लुतूरेन च्योज का घालके डो डिज चटकन डिज्या खांदाटे आफिरेन.
तुलसीगा रोपोमांडीके, “तुलसी डो ईलायची डोंगोरागा व्हय.
आलेगा खाडूगेन आलेगा काबू बान डोटुनी दिसाटे डवूबा, इनी आले कोयके घाघाल डी बान.” बुलबुली थोडासा टेमो बिचार डाके डोकोंबाराके, “मेटे, आपे च्या लियेन चुरीगा इलजाम च्योजा आंडाबा?
आपे नी कोयोकेदोसी जू होना.
”कोयो!
तुलसी डो इलायचीगा डोंगोर कोयोगोन डी रोजो का झगळाबा.
कोयोडिज्यागा सुकिंज टुंगानकाबी साय डीजेन पसन बान,” च्यागा झुळपा मांडीके.
बुलबुली दुनियागा टोला जिके.
डिजकोंबाराके, “इनी सच्चो का की च्योज?” दोसी डोंगोरापेईकी जेका बी उत्तर जिडूका.
बुलबुली सास आराके, डिका टेमो तोताराम आथा हेन.
डिज काय चोचीटे साले तुलसी गापाला, इलायची डो काय च्या गा पाला डिज्या टीन जिके.
बुलबुली डी येटो टी टे फुनचाळाकेडोसुकिंज सावेन.
डिका बाराबोर खिसीगा डो समाधाना गा म्या मांडीके.
सबई का डोंगोरकूकोंबाराके, “ च्योज डायेन, टाराई?
आम सजाका व्हय से?”
बुलबुलीखुसीटे लांडा लायेन, “आपे नाका शांतीगा पुलूम निसान फडकाटिंयेबा.
इंयागा टीन आपेआफाईकू बि व्हयडो आपेगा आफाई कू गा म्याखटटा हाजे सुकिंज दुनियागा दुसरा हेईकाबान सुकिंज व्हय.
आपेगा आफाईकूगा म्याखट्टा   सुकिंज च्योटो खुसीगा व्हय!” तोतारामबुलबुलीगा लुतूरेन कुसुमुसूके.
डिज लांडाके.“तोतारामइंजके घालेबा व्हय, की जू साजा बान, की आपेगा टाला जेकानबी ज्योज्योमबा, येनेगाज्ञान डोंगोरागा जानवारकून व्हय.
चिड्याकूनबी आपेगा पाला डो फल ज्योवेन व्हय डोआपे च्योटो डिकूके साजा कू बा, इनी डिकून बी मालूम व्हय.
आपेन इनी मालूम बी डान कीच्योज?
बुलबुली कोंबाराके.
“इनीजानवारकू सबई का बिमारी साजाऊ घेलट्या आपेगा पाला ज्योज्योमबा.
हेजकेका ताजातावाना आरु घेलट्या डिकू नेराका रुपो ठिकाना कोनेन हाजेबा.तोताराम,इंजके थोडासा तुलसी, इलायची डो च्या सागे बला.
इंज उरागेन ओलेन की बई घेलट्या् घोनोजमस्ती पईकी च्या आरुये बा व्हय, तुलसी डो इलायची आंडाटे डोंगोरागा जय व्हय!
नाकासबईका दुनियागेन मालुमू बा... आपे आफाईकू म्या खट्टा च्योटो चेव घाईबा!
येनेगा अर्थ इफार की, आपेगा एकमेकगोन गुई आरु होना व्हय, जामाटीवबा?” बुलबुलीकोंबाराके.
बुलबुलीडो तोताराम मुचुमुचूटे लांडाके, डे मारे डोंगोर बी लांडाके.
नाका बी खाट का आवाज हाजे लायेन.
पोनी इनी आवाजझगळागा बान व्हय, लांडागा डान.
बुलबुलीन लाळई श्यागु टेमोन खुसी डायेन.
हारेकडोंगोरकून नाका हेकूगा डोंगोरागा अभिमान लागाटिंजेन.
बुलबुलीतोतारामके च्या, तुलसी डो इलायची गोगोला घालके.
“डोंगोरकू, नाका इंज इंयागागावेन डाबोलटे शेंडा व्हय डो शेने टेमो तुलसी डो इलायचीगा च्या आरुगा पद्धत साटेशेनेबा व्हय.
इंज इंयागा गावागा कोरकूके इनी ठिकानान सागा वचन जेबा व्हय.
नेराकारूपो ठिकाना – धरती गा सबई कुटे उत्साहागा ठिकाना डावूबा.”टासोगुईकू, इफार घाघाटा तुलसी डो इलायची गा चेव टाका च्यागा.
आपे च्या इफार नुनूहोना व्हय?
25/25
टुनी का म्या टेमोगा मांडी.
इरावती गाडागा केरान म्या सानीका खेळान थुजा जुमू गा टाराई थार लाक्के डान.
थेंगी जुमूगा माच्छो का पोयरा गोन डिज्या संसार सुरुयेन डान.
पोनीडिजेन म्या चिंता लाक्के डान.
डिज हेजके खोबो खाटका मिठाज समजाटिंज लाक्के डान.
डिज रोजो का कचराटे सोना त्यार गासपनांनाकूबा, दिनराटो महिनो, महिना डिज येने लियेन प्रयोग डाडागेन मग्नकुबा.आबुन म्या डो दिन खाट का यश घाटाऊ इफार थेंगीन लागाटीव डान.
जल्दी का डिज्यागा मेरागा पुराका डामा शायेन डो रोजोगा बारी आटा लागाटो तरसाटीव लायेन.
इफार का थुजागेन खोबो कालजी लागाटीव लायेन.
थुजा हेज्यागा सानाटेके खालके, "इफारटे उरा शेशेंद्रा केठीन व्हय.
आम नाका जल्दी का म्या नोकरी खाटाये."
पोनी थेंगी आयुमेन त्यार का बान.
"इंज नाका जिटाऊगा  खोबो मेरान केन व्हय.
इफार टेमो इंज नोकरी च्योयेन खाटाये?
जेका बिचार बी डाडूका येटो आबू किरसानूबा व्हय."
थुजा निरासोयेन डो हेज्यागा बाटे कोनेन ओलेन.
डिज्यागा बाटे, डिज्या जुमू थेट, म्या हुशार कोरो डान.
थुजा हेज्यागा टेकलीप घालके.
हेज्यागा जावाये खाटका कोरो मिठाज खिज्या बा इनी आयुमटे थेट गेन खोबो आचांंबो लागाटिंजेन.
डिज थोडासा बिचार डाके डो इंयागोन मिलाटीव कुल्लेज इफार डिजके घालके.
थुजा सामाधानटे उरागेन ओलेन.
डिजेन नेख्खी डान की हेज्यागा बाटे च्योज का तबी उपाय कोलागेबा.
दुसरा दिन थेंगी हेज्यागा कुंजकारगा उरागेन हेन.
कुंजकार हेज्यागा खाबोर ओडेबा इफार लागाटिंंजेन.
पोनी सच्चोनी च्योजका नेराका डायेन.
थेट नेराका कोनेन सायनेज डो कुसूमुसुयेन, "सानीका टेमो इंज बी खाटका कोरो खिज्या बिचार डाडा डान."
डेबादोन डिकिंज बारखिंज बी थेंगी कामाय बादोन बिचार डाके.
मेटे थेट टेंगेनजेन डो मांडीके.
"थेंगी, इंज आमागा उमरा टेमोन जो बी च्योज का डावेन व्हय डी सबई का आम डावेन व्हय.
सच्चो का, आम नाका जिटाउगा केरानेज व्हय.
आमागा अभिनंदन!
पोनी म्या म्हत्वगा चीज्यो आम आमागा प्रयोगेन वापराटिंज डुका इफार डोयेन.
कचाराटे सोना त्यारटेमोन आखरी टेमोन आमेन येनेगा गरज बोच्योबा इनी इंयेन नाका ध्यानेन हेन.
पोनी च्योज डाये?
इंज नाका खोबो बाबीजेन व्हय.
इनी कामाय लागाटीव मेहनत इंजाटे नाका बान डाऊ..."थेंगी उत्सहाटे मांडी, "डी  चीज्यो जेका इंके घाले.आम घेलट्या इंज डी चीज्यो सागे बा का."
आखिर आबूगा मेहनत फल जल्दी का घाटाउ व्हय इफार डिजेन लागाटीव लायेन.
"आमागा आरी पसराटिंजेन व्हय इनी खोबो मस्तो डायेन," थेट मांडीके.
"कोन, डी रहस्यमय चीज्यो म्हणजे केळे पालालिंयागा डुगू चांदि गा पुळी व्हय."
डे घेलट्या आमेन आमागान का केळे शिंज आंडा होना डो डेलीयेन च्योज का मंत्रा मांडी होना.
मेटे डी शिंज जसा खाडूबा डिफार डिज्या पाला लिंयागा पुळी परिणाम खिज्या डाईबा.
"इफार च्योटो चुरा आबूगेन लागाटीव?"
थेंगी कोंबाराके.
थेट च्योटो डी घालके.
"येटो!"
थेंगी आचंबोटे कुराईके "डी घेलट्यानी शिंज का शेकडो लागाटीवबा!"
"कोन, डेमारेनकासे इंज हिगरा लाक्के डान की इनी कामाय इंया टीटे च्योफारटे डाऊबा?"
"आम च्योज का कालजी बाकी बाटे!"
थेंगी उत्तर जीके.
"इंज इनी कामाय डायेबा."
शिंगोरोप बाबीजी थेट जागा जावायके जादूगा मंत्र इठूकेजेन डो केळे शिंज आंडा घेलट्या काय डामा तिरीनटे जीके.
दुसरा का दिन थेंगी हेकूगा खिटीगा सानीका तुकडा सावेन डो डिके सापाके खिटीन गड्डा लाटे, खाबोर घाटायेन खिज्याटे, जादूटे भेरटिकेन मंत्र मांडीटे डिज केळे रोपो कालजीटे आंडाके.
रोजो का खिटी शेने डो खिटीगा कालजी सासा लायेन.
झारा किडाकूगा फावरा आंडा इफार खुसीटे डाडा डान.
डिबेरान रोपो खाडू लायेन डो डेयेन केळे घाई लायेन डी बेरान डिज चांदीगा पुळी गोगोला लायेन कालजीटे म्या पेटीन डोके.
माका डी पुळी खोबो कमटी डान्ने डेमारेन थेंगी आथा खिटी सावेन डो डेन खोबो आथा केळे बीटके.
होना ओटो पुळी घाटाये बा का इफार डिज जिड्डो डोके डान.
घोनोज सालागा बादोन थेंगीन होना ओटो पुळी खाटायेन.
खोबो आरीटे थेंगी हेज्यागा कुंचकार कोनेन ओलेन.
नाका डिजेन जल्दी का कचराटे सोना आरु हेडईयेन डान.
"बाटे, इनी डोगे.
आखिरी इंज होना ओटो जादूगा पुळी घाटाये का," थेंगी मांडीके.
थेट खोबो खुश डायेन.
माच्छो का!
आखिरी आम घाटाये का.
थेंगी इंयेन आमागा खोबो गर्व लागाटीउ लाक्के.
नाका इंज आमके कचराटे सोना च्योफारटे त्यारेबा डी टीपेबा.
पेन डी घेलट्या आबून थुजागा मदत घाईबा.
आबुंज डिजके हाकोज्जा.
थेंगी थोडासा गडबडजेन.
पोनी टेमो शेने का बाना डिज हेज्यागा जापायटे के साटे हेन.
"थुजा डी बेरान आमागा साना जादूगा पुळी गोगोला लाक्कूबा डी बेरान आम डी केळेगा आम च्योज डाये लाक्के डान?
"थेट इनीज के डोटे कोंबाराके.
"च्योयेन बला?
इंज सबईका केळे किजीटे डेटेकानी उरा शेशेंद्रा लक्के व्हय," थुजा मांडीके.
"डिफार टासो आम काय डामाबी शिल्लक आंडाके होयेंगा?
क्युंकी थेंगी खोबो केळे बिबिड डान," थेट मांडी लाक्के डान.
"हाव," थुजा बारी चक्कर आसरा जीके.
"आलेके टिपेबा की च्योज?"
थेट प्रशन डाके.
"हाव से, डी सबई का इंज उरागेन कालजीटे डोके व्हय."
डिकू अफाईकू बी थेंगी च्योगा उरागेन ओलेन.
कालजीटे डोके काय पोटा थुजा माकाना लिंयाटे इटान साले.
थेट डी पोटाके उघडाटे, डेन कोलेटे डोके डो लांडाके डे गा म्या पोटा डिज टेबला लिंयेन बिंडीलके.अहाहा ... सोना गा चमकाटीव सिक्कागा ढिग का ढेट बोच्योयेन!
मेटे खिटीन ओलेन डो थेट म्या ओथ्या भेट्टी कासा साटे हेन डो सिक्कागा बाजूटे डिज डी कासा डोके.थेंगी कोने डोटे थेट मांडीके.
"थेंगी इनी डोगे.
आम कचराटे सोना ओट्टे टिपेके व्हय!"
आचंबोन डुबायेन थेंगी नाका खोबो खुसोयेन डान.
डिज नाका खोबो किरसानजेन डान!
डेबादोन थेंगी केळे पाला जादूगा पुळी च्योलाका बी जामा डुका.
पवनी डिज केळे खिटी चालू केका.
कचराटे सोना ओट थायेका सोपा डिज्यागा खाटमिठाज्या लिंयेन बोच्योयेन कुंचकारटे डिजके उरीके डान.
थेंगीन च्योलाका बी मेटे जादू गा पुळीगा गरज बोच्यो डुका.
जादू गा केळे थेंगी डोके केळेगा पुळी आचंबो का डान?नाका आपेगा गुईकुके जादूगा आचांबो केळेगा हुंजू टिपेबा की च्योज?
डिकू की घालेनी ओने पारकारागा हुंजू केळेगा इफार का ओटके की च्योज व्हय.
मजा म्हणजे केळे तालाटे का गेंडाके व्हय!जादूगा केळे आपे का आरोय    इनी जादू डाडा घेलट्या काय का बिलीकेन केळे, डो म्या सुई किंवा टिळींज खोखोयेरा होना.
नाका प्रयोग इफार डाये: १.
केळे तालागा बाजूटे सुई टोचाकी.
२.
सुई बाहेरान ओट का बाना आरांबोटे केळेगा तालाटे का जेवना डो डाखुरी बाजूटे ईखाट की.
सालीगा बाजूटे पोपा बाकी बोच्योका बाना केळेगा तालागा भागोन तुकडा बोच्योउ इफार डोगे.
म्हणजे ताला का ताला केळेगा तुकडा बोच्योयेन होयेंगा.
३.
आरांबोटे सुई बाहेरान ओट की डो म्या इंचागा आंतरेन इफारटे का सुई टोचाटे हेखान लाक्कू.
इफार मोनई किंवा तुराई बेरा डाय.४.
नाका इनी डोगे!
डायेन आबुगा जादूगा केळे ज्योज्योमा त्यारेन!
इनी ओने घाघाटा गा मजा साथोन आबुगा गुईकुके मांडीके की आपे "इनी केळे मेरागा बागीचान डोके!"
केळेगा साली आटारका बाना बी तुकडा डायेन फल डोटे डी बेरान आपेगा गुईकू कालाबजूबा च्योटो मजा हाजेबा!
इस्कुलेन सुट्टी  डान.
विणा डो विनय  बगीचान.
हुंजू लाक्केन  डान.
सबईका कोनेन   रंगोगा डब्बा पसराटिंजकेन डान.
पुलूम, राटा,  नीला, साई, पिला... च्योटोका रंगो.
रंगोमिठाज रंगो  जुगा कामाय लाक्केन डान, म्या रंगोमिठाज चानागार लियेनेज डान.
दुसरा पाडळीलियेन  आराकेन झुला लियेन डान.
“आले बी थोडासा मदत डाय कि च्योच?” वीणा डो विनय   डिकुके कोंबाराके.
रंगो डई बारखिंजके बी म्या, म्या बरस जिके.
“आम फाटाकोगा तालाबाजू रंगोय.” डिज वीणाके मांडीके.
“डो आम बाहेरगा बाजू रंगोय,”डिज विनयके मांडीके.
बारखिंज बी रंगोगा  बारी डब्बा टूलये डो कामायगेन  सुरुवात डाके.वीणा फाटकोगा  म्या बाजू रंगोके.
विनयन दुसरा बाजू रंगोके.
रंगो जु टेमोन ओटेन  येरेन.
ढिपीन उडाटिंजयेन.
डी बारखिंजगा.जुगेन डी येरेन.
आखरीटेन  म्या डाव का डिकुगा कामाय पुरा डायन.
ओटेन येरेन रंगो डिकींज ओजोके.
ढिपीन उडाटिंजकेन रंगोबी ओजोके.
हेकुगा  जनालियेन घाइयेन रंगो डीकिंज ओजोके.
“इंयागा राटाफाटको इंयागेन खोबो अच्छा लागाटिंजेन!”वीणा मांडीके.
“इंयागा नीला फाटको इंयागेन अच्छाका लागाटिंजेन!”विनय मांडीके.
“बापरे, आपेनी थायका बारी रंगोगा फाटको आरुके!”  रंगो  डई खिजोयन.
“डिफारका इखा डी!”  माय मांडीके.
इनीसानीका कातळया जुमू व्हय कियान.पोनीडिजेन आथा जुमू टाका व्हय.
बई मांडीबा, इनी इंयागा लड्डू क्योंकी डीव्हय गोल गोल गोडू.बाटे मांडीबा, इनीज व्हय आलेगा म्याट  क्योंकी डिज व्हय मस्तीखोर सारा.
माय मांडीबा मिनूमऊगाल आमागा च्योटोनरम!
आबा मांडीबा सानीका क्वालीन बारीकाटिळींज, पोनी लांडाबा च्युफारटे!
इराबई मांडीबा गुंडापाना  नाका बाकी डाडा.
साहिलडई मांडीबा शेंबळया ... च्योयेन बला?
कई मांडीबा, लाबाळ बाकी जाम!
पोनीमालूम की च्योज, डिबेरान इनी लाबाळ पोयरा मस्ती डाटे उखूटे सुबानडा, डिबेरानसबईकुका चिडाटिवबा डो म्या आवाजेन कुराईबा-                                   कियाS S S S S न!
नाका घाले.
आपेगा लाळागा जुमू टुनी?
घोतळीगा कोंटे साळूब लाक्केन डान,
क्वालीगा साम्मान.
हेत्तीगाबी साम्मान.
डिज गाडा उजके.
टेळई ढिपी उजके.
डो मैदानेन गोटा बोच्योयेन डान, डिज टोकोडटे सोडजेन!
डिज जाम लायेन.
सारा नांगालियेन आरामबोटे टी इखाटके पोनी डिज कायोम डा डुका.
बानाडई टुलटे साये.
पोनी डिज कायोम डा डूका.
बई हेन.
मांडीके, “डोगे मुंडाके गोटाके.”
घोतळीगा कोंटे मांडीके,   “मुमडा बाकी गोटाके.
नईटो डिजबी जामबा.
बई लांडाके.
कोंटेबी लांडा लायेन."
इस्कुललागा घंटी डायेन की शेंगईका सबईका कातळयाकु मस्टीव लायेन.
सबइकुटे म्या का गिल्ला आरुके.म्या का अक्कू माका कटामका डान.
डिज चिडाटिंजेन डान.
"ये अक्कू, इनी सूर्याफुल डोके कि च्योज?
च्युफार ताजा ताजावाना व्हय डोगे"खिटीटेन शेन टेमो बाटे मांडीके.
"श्यSSS!
च्योज भडक पिवळी व्हय फुल!
इंयागा मेट गेन डेगा त्रासो डाऊबा!"
अक्कू त्रासोटे मांडीके.
"अक्कू, अक्कू, जल्दिका डोगे डी सारा!"
डीकूगा उरागा सापरी लियेन टी टिपीटे बाटे मांडीके.
"छ्या!SSS!...
शुSSS... शुSSS ... साळूबे येडेटे !"
अक्कू साराके खेडाकेकू.
"अक्कू, ना इनी.
थोडासा घोरसी नोये," बाटे मांडीके.
"आमा कापार थोडा शांतीयु बा."
"नाही....!"
अक्कू कुराईके.
"थायका बान होना इंयेन!"
"थोडासा नु टे डोगे नी बोको!"
"बाला!
सागे!"
अक्कू मांडीके, डिज म्या घुटीज सावेन.
येटो शिम्बील डुका इफार बान व्हय घोरसी.
मेटे डिज आथा म्या घुटीज सावेन.
मेटे आथा थोडासा नुवेन.
थोडासा टेमोन घोरसीगा गिलासो खालीयेन!
"आम वळे ज्योज्योमबा अक्कू?"
बाटे कोम्बाराके."हट...!
अक्कू गर्दनके झटकाटिंजके.
"सानिका तुकडा?"
बाला, शेंद्राबा!"
डिज मांडीके.
डिज थोडासा वळे ज्योपे.
मस्तोका डान वळे!मेटे डिज आथा थोडासा वळे ज्योपे.
थारेन वळे बी श्याके.
थाळागा सबईका वळे आलाबाला श्याके!
"सायनी इंयागा बोको डिज," बाटे मांडीके.
"आथा घालेबा इंके, आम येटो च्योयेन चिडाटिंजेन आम?
""थायका बान!
""इंज च्योजका डाकेकी च्योज?
""थायकाका बान!
""बई च्योजका मांडीके कि च्योज!
""बा SSS न्ने!
""इस्कुलेन च्योजका डायेन कि च्योज?""होयेंगा."
"अच्छा माका!"
"आम इंजके चित्र ओडटे टिपेबा?"
बाटे कोंबाराके.
"इनी ना कागदो डो रांगो खडू."
"शेंद्राबा, सागे!"
अक्कू  त्यारजेन.
अक्कू म्या इटो ओडके... "म्या मूर्खा इटो लिंयाटे इंज घासराटिंजटे बोच्योयेन!"
अक्कूगा खिज्यो बाहेरान ओडजेन.
"सच्चोका आमा.
इनी इटो थायका म्याड व्हय!"
बाटे हिम्मोट जीके.
अक्कू मेटे म्या पोयराके ओडकेनेज..."इनीज बिक्कू व्हय.
डिज थायका म्याड पोयरा व्हय!
इंज सोडजेन कई च्योटो टिळींज ओडटे लांडाके!"
अक्कू मांडीके.
"च्योज घाल लाक्के?
डिज आमके लांडा बाकी होना डान," आबा डिजके त्रासोकेनेज.
मेटे अक्कू इडलीगा चित्र ओडके ..."इनी इंयागा डब्बागा इडली.
इंज डी मुर्खा इटोटे घसाराटिंजेन, डी बेरान इंयागा डब्बाटे डिज बाहेरान ओडजेन" अक्कू चिडचिडजेन.
अक्कू नाका कावळाके ओडकेनेज..."इनी कावळा थायका गोयनोगोका.
डिज इंयागा इडली साटे आफिरेन," अक्कू टणटणजेन.
"कावळागेन खोबो रांगेज हेन होयेंगा डो," बाटे डिजके सामजाटिंजकेनेज.
अक्कू मेटे डीज्या गुरुजीगा चित्र ओडके..." इनी आलेगा अमला मेडोम," अक्कू मांडीके.
"इंज सोडजेन कई डिज इंके टुलकीमी डो मेरान सायमी," "व्वा!
मस्तो," बाटे मांडीके.
"पोनी मेडोम इंयागा गाल खिळीके.
इंयेन बान पसन जेका इंयागा गाल खिखिळी.""अरेज्जा!
कासूयेन होयेंगा आमेन?"
"हेंं, थोडासा.
पोनी नाका बान कासू .
""बो, अच्छा डायेन माका."
"डोगे अक्कू, च्योटो माच्छो चित्रा ओडेबा आम" बाटे डिज्यागा भावळी मुंडाके.
"थायका झकास चित्राकार व्हय आम.
नाका बईके बी च्योज का ओडटे टिपे बा?"
"हाव sss!"
डे मारेन अक्कू म्या सानिका पुलूम पुचीके ओडकेनेज.
"इनी सानिका पुची ... डो इनी व्हय नावा ... इनी नारेलागा शिंज व्हय.
"इनी सुर्याफुल व्हय... डो इनी आमागा सेकल व्हय.
बाटे... इनी शीटा डो इनी डेड्डा व्हय...जल्दीका अक्कू फेजेरागा सबईका रीरींजके.
डी मुर्खा इटो डिजके सोडकेनेज... इडली चुरिके कावळा गोयनोगो...येटो का च्योज, डिज खिज्योयेन डान, इनी बी डिज रिरींजके.
अक्कू खिज्या आपे बी खिज्योवबा कि च्योज?
मेटे इनी १० मांडी आरु टे डोगे!
खिज्यो आरांबोई बा!
१.
खाट्टे लांडाय डो टी येखाने उजे!२.
थायका आरांबोटे सास तालान सागे डो बाहेरान         ओडे!३.
डा नोय नाईटो घोरसी नोय!४.
म्याडो फल ज्योमे!
बान टासो लड्डू  ज्योमे!५.
आपेन च्योज लागाटीव बा डी उरागा खापेटकुके घाले!६.
आपेगा मानागा मांडी ओले!७.
चित्र ओडटे, रांगोटे आपेगा खिज्योके आरी बारी कि!
८.
कासान हुंजूगे!९.
आपेगा खिज्योन म्याडो गाना सुचाटीवबा कि      च्योज डोगे!
डी खाट्टे गानाये!१०.
सारागा खिज्या नाच्योय!
इस्कूल आरायेन.
कातळ्याकू बाहेरान साळूब लाक्केन.
गुरुजीकू बाहेरान ओट लाक्केन.
सबईकुका उरान शेने घेलट्या ओडजेन.
इंज फाटकोगा बाहेरान हेन.
इंज जल्दीन व्हय.
इंयेन हुंजूगा टेमो बान.
इंयेन मांडी घेलट्या टेमो बान.
इंयेन जल्दी उरान शेने होना.
इंज गल्लीटे शेनेबा.
गल्ली पक्काटेका हेकोडा, टेकोडा व्हय.
इंयेन साम्मान गर्दी डुगू लाक्केन.
डेडेन खाटका कोरा व्हय.
खाटका कोराटेन पक्काटेका गोंदळा थारडा.
कार, ट्रक  डो सेकल,  याटो, स्कूटर, फटफटी.
काय इफार साळूब लाक्केन.
काय डिफार साळूब लाक्केन डान.
येनेगा तालाटे कोराआरुटे कोरागाडिंगा धाळेन च्युफाट्टे शेनेबाइंनी इंयेन मालूम व्हय.
कोरागा ताला भागोन पोहचाटिंजयेन.
साम्मान गाडीगा गर्दी गळबळ व्हय.
टाऊन गाडीन गर्दी व्हय.
इंयेन संभालाटिंज होना.
पोहचाटिंजेन म्या डाखुरी धाळेन.
चानामिठाज गोन टक्कर डाऊ डान.
चाना मिठाज डेगे डेगे किमी“माफ केमी,”  इंज रुकाटिंज बाना बनाके डो साळूबजेन.
जागा-जागाटेन घोनोज का दुकान व्हय.
कोरकू अलगअलग सामोन मोलाटे सासा लाक्केन व्हय.
हुंजूगामिनिगा दुकानबी व्हय.पोनी इंज टेंगेन डुका.
नाका इंज झाट्टो-झाट्टो शेंद्रा लायेन.
कोरान काकुगा हाटी लागाटींजेन.
खाट काकू, लांबा काकू, चेपटे काकू,  चमकाटीव काकू, तेजबान काकू.
हारेक दुकानान च्योटोका  काकू.
नाका इंयेन साळूब होना व्हय.
व्हिडिओ दुकान टाऊन थाळेन, मालीकूगा दुकान टाऊन थाळेन, आंगीगा दुकान टाऊन थाळेन, पानागा गादी टाऊन थाळेन  साळूब साळूब  साळूबटे इंज गल्लीटे शेने लाक्के व्हय.
म्या डाव ऊरागेन पोहचाटींजेन.अच्छा डायेन!
इंज ड्या डुका.
बाटे ड्या कामाय शेनेबा  पोनी डिज आजून ओलेन डुगू लड्डूका.
बाटे गा सेकल दोरजान का.
इंया बाटे बाहेरान हेन.
इंया माय डिज्या टाऊन व्हय.
इंज डिजेन काटोयन डिज बी इंयेन काटोयन  बादोन डिज कामाय ओलेन.
इन व्हय टुकटुक.
इंया परीवारखोबो खाटका व्हय.
बो डिकुके मिलाटिव.
इनी व्हय इंया बई डो इनी इंया बाटे.
नितू इंया डई डो मितू इंया बोकोजई व्हय.
अरे!
डोगे...
इंया बारखिंज माय डो आबा हेन.
इंया बईन आफई बोकोजईकू व्हय.
डिकून सबईकुके, इन आई मेंडा डो  डोगे...
इंया बाटेन उफुन  डईकू व्हय.
बारखिंज खाडबा डो बारखिंज काका.
डिकूगोन...
इंया काकीकू व्हय.
बारखिंज खाटमाय डो बारखिंज सानीका काकी, इनी डोगे...
इंया परिवारेन  मोनई सानीका कातळयाकूबी व्हय.
आले सबईकू मिलाटिंजटेन  खोबो मस्ती डाडाबा.
डोगे!
च्योटो खाटका व्हय इंया परीवार!
अरेच्चा!
बुजोनी थाळेन.
दिनभर हेज्यागा सानीका च्युट येखानेबा.भू S S   भू S S   भू S S  डाडाटे थारबा.
राजून गाडा खोबो पसन.
डिज डिज्या माय - आबागा गावेन शेंडा डी बेरान भूल्ला बाना का गाडान शेंडा.
गावा गाडागा डाच्योलाकाबी सापा डो राराम थारडा.
गाडागा बारीबी किनारानटे पेवळी रेती व्हय.
किनारा काय जागा गोटा व्हय.
डो कायजागान पाईरी व्हय.
गाडागा म्हारे किनारागाशिंज च्योलाकाबी निलाका थारडा.
सबई कोनेन अच्छाका डुगूबा.
म्या दिन आयबूटेन माय राजू के गाडान सासागा  बिचार डाके.
आबा बी त्यारजेन डो मांडीके, “आबू नाका नावाटे  हांदळीबा.
च्युफार आयडिया लागाटिंजेन?”राजू मांडीके, “एकदम मच्छो!”
सबईकुका हांदळी ओलेन.
आबा घोनोज ज्योज्योमा सावेन.
गाडामेरान आंबे  शिंया इटान आले भातका ज्योवेन.आजुबाजुगेन आरमानटे कातळ्याकू हुंजू लाक्केन डान च्याफिनी  कातळ्याकुकेखापेट कोरकू उयार इठुकू लाक्केन डान.
च्याफिनीकुगा भावळीन च्युजकातबी टोलकेन डान.पुलूम लांबा इफिर.
राजूगेन च्युज समजाटींज डुका,  डिज आबाटे कोंबाराके.
“डिजके खुडू मेंडा.
आम  हलवा ज्योज्योमबा, की बान डी येनेगा का.
दुधी लोखोडेन  की टालाटे खाली  थारडा डो मेटे डी डागेन लिंयेन हाज्ज्या.
इफिर  खुडू अलग अलग परकारटे लोखोडेबा,” आबा राजूके समजाटींजटे  घाल्ले.
“खुडू भावळीन टोलके की उयार सोपका.
येने ओजाटेनामुच बान.”  आबाराजूके घोनोजका मांडीके घालके.
“मेटे इंयागेनबी उयार हेडईगुबा से?इंयागेन उयार इठू होना व्हय, “राजू मांडीके.
“च्योज का हरकत बान.
पाटागाटे येडेगेन इठूगा सुरुवात डाय.”आबागा मांडी आयुमटे  राजूगेन खोबो ख़ुशि डायेन.
सुट्टी श्यागु पेईला अच्छाटे उयार इठूजोम.
इफिन राजू की  बान मान का मानेन बिचार डाके.
मेटे आफईकूबी थोडासा शेंद्राटे ओलेन.
डेडेन काय  नावामिंकूसुबान केन डान.
काय नावा बी सुबानकेन डान.
आबा  राजूके मांडीके, “ओने कोरकूके इनी होडी नावाटे साकुबा.”
आबा म्या नावामीठाजगोन मांडीबा.
मेटे आफईकुबी नावान सुबानजेन.राजूगेन थोडासाहिगराहेन पोनी आबा डिज्यागा टी जिकीट्टे उठाकेन डान.डिजके नावागा टालाभागोन सुबानकेनेज.
आरांबोआरांबोटे नावा डागेन ओसोर लायेन.
नावागा बारी बीबाजुगेन गाडागा डा.
होलई लाक्केन डान.
डागा लाटा चपाक चपाक आवाज हाजे लाक्केन डान.
लियांगा टेन डोडोगेन गाडा भारतीटेन डुगू लाक्केन डान.
सानीका लाटाटेन का नावा  हांडळी लाक्केन डान.
राजा खुशि बडाळान थाऊ लड्डू का डान.सबई का टेमो डिज हेज्यागा मानेन गोलाटे व्हय लाक्केन, डो डोडो लाक्केन डान.
नवामिठाज साम्मान नवा इखाट निफोरी  शिरींज मांडी  लाक्केन डान.
राजू हेज्यागा टी आरांबोटे राबान डागेन नामुजके.
गाडा  घेरान झुळ झुळ आडी डो कोयोगा आवाजेन येखान झारा मास्तोका  डुगू लाक्केन डान.
“च्युफार घाईयेन नावागा हांडळी?” आबा लांडाटे राजूकेकोंबराके!
‘डबल टेन ओलेन की आमागा गुईकूके इनी मजा घाले हो,” माये मांडीके,
“हाव माय नेक्की का घालेबा,” राजू खुशि खुशिन मांडीके.
वापराटीये आपेगा कल्पनाशक्ती डो चित्रा रंगोय.आपेन होना खिज्या!
वापराटीये आपेगा कल्पनाशक्ती डो चित्रा रंगोय.आपेन होना खिज्या!
इंज म्या बुलाई सानिका डयागूबा  नाच्यो-नाच्यो-नाच्योबा, इंजके बोमक्का आरुकी मी.... डो येनेन खोबो साल डायेन... चिकना कासा कथ्था डिज ला ला  टे .... इंजके आरु घेलटया खोबो लोखा लोखाटे...बोमक्का आरुके बुलाई खोबो मस्तो का...
इनी का टी नरम नरम च्योटो डी कासाके मुंडाके, कालवती ... लोखा कासाके ईखाट ईखाट.
इफार डिज आरू डाटे ला ला टे.
गड्डा ला टे इंजके आरु घेलटया इफार मस्तो.
लोखा कासा इफार डोगे.बोमक्का आरुकिमी इंजके नाच्यो बुलाई अहा अहा!
साधा सोपा इनिका औजार, इनिका औजार साचा डोगे.
डोगे डोगे इंजके आरुकिमी नरम.
केराका बाना अहा!
इनिका टी नरम नरम, नरम च्योटो जो मुंडाके.
कालवती... इंजके आरु घेलटया मस्तो.लोखाके कासा इफार डोगेबोमक्का आरु किमी इंजके नाच्यो बुलाई अहा अहा!
इनिका सूर्या ओडबा लिंजका लीयेन.
रोज का  लीयेन तळपाटीव डिज औजारेन आंडाके जसा नजर.औजार डी, जो औजार कोराटिंजटे ओडेबा मस्तो आकार.पोक्कल साचा डोगे डोगे, इंजके आरुकिमी नरम अहा!
इनिका टी डी नरम नरम, नरम अहाकासाके मुंडायेबा.
कालवती  लोखाके कासा इखाट -इखाट.
ला ला टे इंजके आरु घेलटया मस्तो.लोखाके कासा इफार डोगेबोमक्का आरुकिमी इंजके नाच्यो बुलाई अहा अहा!
इनी डी बरस.
म्हाट गा बरस काडक्को मस्तो.
खोबो मस्तो.रांगोन बुडायेन डो नाच्यो डोलाटीव गर्दन.
येखानटे गर्दन.जू इंयागा लोखोडटे आरुबा घट्ट मस्तो.थायेका मस्तो, डेमारे सूर्या हेच कोनेन ध्यान ओळये रांगोन.कोराटिंजटे ओडके मस्तो आकार मस्तो.पोक्कल साचा डोगे.
डोगे डोगे डिज आरुके नरम इंजके.केरा का बाना अहा!
इनिका टी डी नरम नरम, नरम अहा!कासाके मुंडायेबा.
कालवतीलोखाके कासा  इखाट - इखाट.
ला ला टे इंजके आरु घेलटया मस्तो.लोखाके कासा इफार डोगे.
बोमक्का आरुकिमी इंजके नाच्यो बुलाई अहा अहा!
इतवार गा हाटी भरटीकेन डान मस्तो डेडेन.मस्तीबाज काटळयाकू म्या खरखर हेनइफार डेडेन गुटूकेन टोपलाटेलांडाटे  इंज डोके.नांगा लीयेन इंज टेंगेन डी टेंगेन केन.
जेका तबी हैयूबा.
उरागेन इंजके साकोमबा.
डेमारेन इंज डेडेनका कोरा डोडो सुबानकेन.
आनंदी टाराई गा कोंटे डोयेमी पईलानी इंजके टुलटे का सायमी डिज्यागा उरागेन च्योटो हुंजूबेन आले खोबो बोमक्का आरुकिमी नाच्यो बुलाई इंजके.
डेडेन डान पायरी, लेखाटे पायरी येई डान डेडेन कोपरा थायेका खोबो मस्तो का.
कातळयाकुका उरागेन डी लांडा टाराईकुका उरागेन.मजा डो मजा काडान सच्छोका.हाटीटे सालेनेज बई मका येडेन टेंगेन केन डान इंज डेडेन गुटूकेन टोपलान इंज डेडेन थाठरा डान.खाटाउ म्या उरा मस्तो.
थारडा इंज डेडेन घोनोज घोनोज साल...
इंज नी व्हय बुलाईनाच्यो बुलाई मस्तोपैकी शिंगारकेन मांडाटिंजकेन होन.डोलईटे तालान हारेक साल नाच्योबा इंज.साला बादोन साल इनी का उरागेन मस्तो सानिका टाराई गोन पेळाबा इंज जिताटे तालान.
कापुसो गा गुंडीन इंजके गुंगुंडी पईला उरागा जुना टाकीन डोडोगा पईला आपेगा टाराई टी गेन जिकेकिमी इंजके डिज डिका 'भेट' साले डिज्यागा कोंटेके पिढीन पिढी कोनेन... साला बादोन साल ...
इंज व्हय बुलाई.
थायेका डिका बिलाई.
पोलकान चम चम.
च्योरगी लांयेगा मायानागा घेरा इखाट डा गरगर इखाट इफार लाक्कूबा डीबेरान.
गर्दन इखाट डोडोबा डीबेरान- पाउल आमागा येखान डा.इंजके आपेके इंज हाकोकुबा...
इंज का डी इखाट नाच्यो बुलाई.घोनोज साला पईला बोमक्का इंजके आरुकिमी...बोमक्का इंजके आरुकिमी...
इंयेन खोबो  गुईकू व्हय.
कोय गुईकू खापेट बी व्हय डो ...
कोय गुईकू च्याफनी व्हय.
इंयागा कोय  गुईकू बाबीजीकू व्हय.
डो... कोय गुईकू सानीका कातळ्याकू बी व्हय.
इंयागा कोय गुईकून च्युट बी व्हय.
डो कोयकुंनी नांगा का बान.
इंयागा कोय गुईकू बादळान आफिरबाडो कोय डागेन  उयार डा.
आहा!
पुस्तक बी इंयागा गुईकू व्हय.
पोनी, इंयागा  सबकुटे खास गुई जे व्हय?
जे?
जे?
जे?
इंया माय!
धूम ss  धडक!धूम ss धडक ss!धूम ss धडक ss !
धूम ss!
दिचीगा पसन शिंजा उचा डांगो लीयेन ढोल मुमाडा लाक्के डान.
डिज्या अफाईडई कुबी डिका शिंजेन च्युटकेन डान.
डो डिकूगा मेंडा कू इटान बेंSS बेंSS डाटेहांडळी लाक्के डान.
"दीची ss.”गोमेज, चिडाटीव, डोगेबा सुन्नू गा डोंगोरेन डिज्यागा बाटेगा आवाजा म्हणजे डई गाहाको आयुमेन.“बो” आबूगागाडागा कोनेन आमागा बई कोनेन शेने होना से.
पोयराकू, आपे मेंडाकुके  मच्छोटे उरानसायाकू.”
“आले बी हाजेबा से...” श्याम सानीका मोवार आरुटेमांडीके.“हाजे फेरा.
माय बिमारकेन व्हय से!
दीची टईंजडेडेन का थारडा डो मायगा कालजी सागेबा.” डई डिकूके सामजाटिंजमांडीके.
डई डिज्यागा खेचर गाडागा टोपरे ओटो डागेनआंडाके बई डिज्यागा लायेंगा पक्का उठाके डोडिज गाडागा गोटा लिंयाटे घसराटिंजटे चालूके.
बरफगा डा गेन दिची पाऊल बाहीरा आरुयेन.
टाउटे डिज घसराटींयेन डो चाटा डागेनबोच्योयेन.
दिचीकाका मेरागा काकू उठा लाक्के डान.
डिज के डोटे डिज कुराई की, ”दीची, सांभाळा.”अचानक गाडागा म्या आदी साळूब टे हेन डोतुडूंब फुगायेन.
डागा गा बुळबुळनुनू लायेन इनी डोटे का काका साळूबजे डो डिजकेउठायेनेज.
पोनी दिचीगा नांगा गडगडटे हेन म्या खाटढेगा इटान आट्काटिंजेन डान.
डई गा आकार सोपा डायेन डान.डिज्गाया आवाज डिजेन आयुमू बान खिज्या डायेन डान.
खेचरा गा च्युफारटे का डा गा टे हिसा ओटके डो डिज डिंगागा निसान लायेन.
डिजागा फावळी गा सबई का सामानसुबान डा गेन टूयेन.काका च्युफारटे का डिज्या आदीन खिळीजागान टेगेन टे दीची के आरा गा प्रयत्न डाडा गाव्हय, पेनी डिज्यागा   नांगा डी खाटका ढेगागा ओडे बी माका ओट बान.
आखरी टे मेटे डिकूगा ताकद दीची के बाहेरान ओटकेनेजे.
डी चिखालागा डागेन ओलेन डान.
दीची के हेज्यागा खांदा लियेन आंडाटे.बईमेरान साटे ओलेन.
बई हेजागा ओलायेन कोंटे के खाटे का काटोयेनेज डो आरांबो टे उठाटेजाम लायेन.
दिची गा डाखुरी नांगा टे काठा बिडजेन.
खासू सावराउ बान लायेन डोबेशुद्धयेन.
5/36
दिची डिज बई कोनेन डोटे काका डई के बाचाटीटींज ओलेन.
पोनीडई हेचका हेजडुका आदी गा डागेन ओलेन डिज्यागा जू सासागेन  हेन, डी बेरान हिघरा गा राबन उठाटे दीची येठाहेखानजेन.दीची लुतूरायेडेन हेन की, म्या हुंजू समोना पसराटिंजकेनकंपनी क्रिकेट गा बॅटरी डो डेडेगा सामान आरुगा येडेगा चीड, पाईन, सुन्नू, गोमोज्यागा डोंगोर गेंडाये बा व्हय.
आबूगा डोंगोर डिकू च्योजा ओटा गेंडायेबा.
डिकून डुगू बान कि च्योज की डिकू इफार डाके की कासा ओबा डो ड सबई का चिखल गाळा साटे शेनेबा इटान?
आदी गा भायनाक आदी हाजे बा डो सबई  उरा आदी टे सागे बा, कोरकू बी.
इनीआदी डिज्यागा डई के बी सायेनेज.
इनी आदी ओजाटे डिज्यागा नांगा शेक्ती ओलेन.
नाका डिज्या डाखुरी नांगान टोपरे इटान काय च्योज का बी कासू हेसास का डा डुका.
बाहीरारेननांगा.
डी बरफ गा राबानडा, डी दिची पुराका रिरींजेबा की च्योज?
डिजेन आथा इफार हेसास डिज्यागा नांगान शेने लाक्के.
डिजेन साम्मान का च्योज का डुगू बान लाक्के डाकापारागा लियेन पेळेन.
पोनीबान!
काका डिजके खालके डिज हारेक बार मच्छोमांडीगा बिचार डाकी होना.
मच्छो मांडीगा बिचार डाके की अच्छा लागाटीव बा, धीरजलागाटीवबा हिगरा लांकान साळूब बा.
डिज्या मेरान आथा डिज्यागा बई व्हय, डिज्यागा डईकूव्हय.
काका डो काकी डिकू गा कालजी सासा बा.
डिकीयेन इंकीया गा कोंटे बान व्हय.
दिचीगेन डिज्या काकाटे डिज्यागा डईटे  ओटा का पसन व्हय.
डिज्यागा लुतुरेन नेराका काआवाज हाजे बा मेटे डिज जा आच्छा बान लागाटीव.
काकीबई के मांडीबा की, आमगा गा इलूर मानाटे माच्छो व्हय.
पोनी  डिज्यागेन जुगारा गा नाशा लागाटीव लक्के डान.
डिज्यागा इनी कोयनोगो सवय ओटा आबू म्या दिन गाडडान शेनेबा.
‘डेडेनमाच्छो काका डो जुगारा?
हो का बान्ने.’इफारका दिन शेने लक्के.
दीची डो डिज्यागा परिवारकू म्या नेराका जीवना गा सुरुवात डाके.
नाका दिची हारेक फेरा  पसन सुन्नूगा शिंजेनलियेन (सुन्नू हिमालयेन अश्त्री) सुबान डा.
डो इटान डोकेन डिज्यागा ओबडधोबड कुबडा कोनेनसुबान डा.
डिज्या काका डिज्या शिंजागा चाखान वापराटिजेन डिजके कुबडा आरुटे जिके व्हय.
“इंयागाडांगो डोगे.
डी जाडा व्हय डो बारीको बी व्हय.
लांबा डो सानीका बी व्हय.” शिंजडिज्यागा लुतुरेन कुसुमुसू बा.
“इनी सबई कूटे इंजके मजबूत आरुकी मी”   दिचीआथा लियेन पेळेज्जा डो चिड्याकू गा डुबीलीजेन कोलेटे डोडो बा.
शिंजा लियेन म्याहारीटे शेंद्रा मिंकू चाटीकू लिंजटे डिज आरांबोटे टी फिराटिंये लाक्के.
पालागा सुकिंज मुगेन सागेबा.
आमइंयागा शिंज व्हय.
काका मांडीके के की थायेका आम खिज्या डुगूबा.
येने खिज्या ताकददार.
इनीकुबडया गा मदत  टे इंज कोरो ओटो शेक्तीमानडाऊबा!’
“दिची, जल्दी बो.
सबईकुका सभागेनजमाटिंयेन व्हय.” श्यामगा हाको आयुमजेन.
दिचीडिज आयुमटे झटकाटे इटान आगोरोयेन.
डिज हेज्यागा कुबडा घेलट्या् डो डिज श्यामगा टाउटे ओलेन.
म्या देरेदार शिंजा गा इटान सबई कागावकू गोलायेन डान.गौरीबई म्हणजे गावागा मुखिया,मांडी लाक्के डान.
“आबू इठूडूका बी माका, पोनी आबू आळानीबान.” गौरी बई मांडीके.
“आबूगा शिंज आबूगा जान डो रावान व्हय.
टुनी का बी कंपनीनी घेलट्या् आबूगा शिंज निलाम डाव बान्ने.
डिबेरान चंद्रा, कंपनी गा ठेकेदार आबूगाकोरो साटे शिंज म्हाम्हा घेलट्या हाजेबा, डिबेरान आबू डोंगोरेन शेने बा डो आबू गागोमोजकुके, चिड, पाईन डो सुन्नू शिंजके काटूटे सुबानडा.
कायोमटे विरोद डायेबा.
आबूगेन टुनी का बी झागळा बान डाडा होना.”गावकू शिस्तटे हेकूगा चिपको आंदोलन गाहाकोटे डोंगोरेन ओलेन.दिची हेज्यागा ढोल रुरुगा सावेन.
खाटका कोरोगा बाजूटे, खाट्टे्का हाकोटे उच टे सानीका कातळ्या गा सूरटे डिज सूर मिलाटिंटे शेने लाक्के डान.
धूम ss धडक ss!
धूम ss धडक ss!
धूम ss धडक ss!
धूम ss!
डोंगोर जेबा टुनी का फल?
दिची आवाजजिके.“कासा, डा, साफा कोयो” कातळ्याकू डिजकेसोबती के डो उचटे डिज्या  टाउ टाउ टे शेने लायेन.
13/36
पोनी आंगीमिंकू कोरोकू पईला का डेडेनटेंगेनकेन डान.
ठेकेदार चांदगा उभालांबा आकार इनी कोरोकू गा सूचना जू टेमोन डूगुलायेन.
चिड, पाईन, गोमोज सुन्नूगा शिंज गेगेड घेलट्या डिकू लियेन पक्काटे इफारखुणा डाये ओफार डिज डिकूगा कोरोके घाघाल लाक्के डान.इनी डोटे गावकू डिकू के म्या का गुंटाटिंजकेकू  हेज्यागा ढोल मुंडाटे डिज खाट्टे्काहाकोये लायेन, “डोंगोर डोये, शिंज आंडाये शिंजागा गेगेंडा मिंकूके साळूबकू बागावागावन इनी खाबोर घालेबा डोंगोर डोयेबा, शिंज आंडाये बा”
धूम ss धडकss!
धूम ss धडक!
धूम ss धडक ss !
धूम ss!
गावकूगा खाट पानाटे खोबो कोयोनोगोलांडाके डो डिज्यागा सबई का कोरोकूगोन ट्रकगेन शेन्टे सुबान डा.
ट्रक डेडेटेओलेन.
दुसरा दिन गावेन म्या नेराका धामधूम सुरुयेन.
सरकार गावगेन म्या ट्रककुल्ले डान.
डोंगोरा गा इंगान गावागेनचक्क पिक्चर टिपे बा डान.
नाका इफार टेमो जे आरागे डान?
पिक्चर ज्योज का हारेकचक्कर थोडा डोडो गा घटाउबा.
गावागा सबईका डईकू शेने बा डान.
बई कू माका घोनोज का कामाये डान.
डिकूसुसू कामाये लाक्के डान.
इस्कूल जोरटे चालूकेन डान.
कातळ्याकू चिपकोगा नया हाको आयुम लाक्के डान.
पाटली लियेन गोमोज, चिड, पाईन, सुन्नू गा चित्रा ओड लाक्के डान.
कायमिंकू नी चक्क ढोल टी साटे नाच्योटे, मांडी लाक्के डान.
“कासा आबूगा, डा आबुगा, डोंगोर बी आबूगा  जुना मिंकू डोके, आले सांभालाटिंये धूमss!
धडकss !
धूमss !
धडक ss!धूम ss !
धडक!
धूमss !
इस्कुलेनडायेन.
दीची डो डिकू बुम्बीकी मेंडा कूके चाचारा डोंगोरेन सायेकू.
गावागा बाकीकातळ्याकू बी डान.
कातळ्याकू गोमोज खिज्या, पाईन, सुन्नू गा शिंजेन प्यारटेकाटूके डान.
सूर्याजसा नामरू कोनेन होमबोयेन टासा का डिजा आवजा आरांबोयेन.
येफटीन घेलटया चाखानगोलाटे उरा कोंटे शेने लायेन.दीचीमाका काय टेमो टक्के डेडेनेज का.
हेज्यागा पसन शिंया \ मेरान डिज मेट चाफिट केटेकाटिजकेन डान.
डिज्यागा नरम पाला डिजके गुडोज लाक्के डान.
नरम साली गा राबान झेक्को डिजेन पसन डान.
जसाकई डी शिंज डिजके उखूटे खाले लाक्के डान.
“इंयागा शिंयागेन च्योज का बी बान डान”डी म्या टेमो दीचीगा येकीन डायेन.
कालजसा म्या टेमो टेंगेनजेन डान.
नाका इनी टेमो पुरता दुनीयान सबई काठीक डान.
पोनी इनी कायोम शिंज अचानक जेका तबीजबर जास्तीटेबीट कोम ला क्के इफार चेव हेन.
नीला मिठ्ठू पंखा फडफडटे डिकुगाडुबलीजेन कलकल लाज्जे.
शिंजा इटान खाटकेन झराटेसच्चो का घोनोज कू का साळूब लायेन.
खचकाटिंजटे ब्रेक गा आवाज हेन.
डो केरागा इटानयस टी धक्का जू टेंगेनेन .
दीची पालाइटाटे डोडो लाक्के डान.
यस टी चिखलाटे भेरटीकेन डान.
डो डे लियेन धुल्ला गा थर जामाटिंजकेन.
यसटी कोरकू बाहेरान ओडजेन डान.
डिकूगाआंगी कडकड डान, डिकूगा आखाई तरसाटिव लाक्के डान.
डिकू सबईकुका चिड, पाईन, डो गोमोजखिज्या डो सुन्नू का डोंगोर कोनेन ओलेन डान.
धूळधसाळ जुगा कोरो टाउ टाउ टे शेने लाक्के डान.
डोंगोरागा इंगानगा डिकूगा बुट्टो गा आवाज ठप ठप टे हाजे लाक्के डान.
‘बापरे!
इंयागा सुन्नू!
डिकू इंयागाशिंज के जेका बी च्युफार कि का बाकी होना!
दीची शिजाटे इटान आगोरोयेन डो डोंगोरआगरुटे च्युफारटे  का बी  आगरु लायेन.
डिज्या  कुबडा गावगेन का इटान टेंपपाके डो चक्क ओळटे इटान शेन लाज्जेन.
ठपठप ठप बुट्गा आवाज आयुम लाक्के डान.
दीची गा मन धक धक लाक्के डान.
मानेन डिजेन ढोलगा आवाज आयुमू लाक्के डान.
धूम ss !
धडकss!
धूम ss !
धडकss!
धूमss !
धडकss!
धूम ss !
‘नाका च्युज डाये?
आबूगेन मदत होना,दीची मानेन मांडीके.
डिज च्युफारटे का हेज्यागा कुबडा सावेन डो उरान हेन.
“बई’ धापा आंडाटे बईके हाकोकेनेज.
बई हाकोटे का उरागा बल्लान हेन डो दीचीके कटोयेनेज येफटीनेन म्या डो चाखान जुलू लाक्के इफार डुगू लाक्के डान.
“बई, इंयागा डी सुन्नूगा शिंज.
डिकू..गेंडाये लाक्के व्हय.”“जे गेंडा लाक्के बेटा?
ना इनी डा नोयेडो मेटे घाले.” “डिकू म्या खाट यसटी टे हेन.
डिकू घोनोजकू व्हय डो डिकू मेरान धारदार आखे व्हय बई.”“बापरे!
इनीकू ठेकेदार गा कोरकूहोयेंगा, डोंगोर गेगेंडा हेन होयेंगा.
हं!
आबू गेन ज्योज का तबी डाडा होना.
दीचीगा बई टे मांडीके.
“बो जल्दी.” “आम टेंगेने येडेन.
इंज सबईकुके कागोलाकूबा.” दीची आरांबोटे म्या खट्टा डो थारेन जू गोलाटे मांडीके.गावागा सबईका बाईकू डो कातळ्याकूहेकू गा ढोल साटे म्या जगान हेन.“आबू चीज का तबी डाडा होना.
ठेकेदारचांदन गावागा  सबई का डई कू के गावागा बाहेरानकुलटे डाव साधाटिंजके व्हय.” दीची गा बई टे (बिमार टी टे फांडूकापारेन टोटोलागा शाल) दुडूना लाक्के डोमांडीके.
“आबू डिकूके च्युफारटे टेंगेन कूबा ?”दीची डिज्यागा ढोलगोन मुंडा लाक्के डान.
धूम ss !धडकss!
धूम ss !धडक ss !
धूम ss !धडक ss !
धूम ss !धडकss !
”चिपको,”डिज कुराईके.“शिंजके काटोज.” कातळ्याकू  डो  बाई कू जोरटे कुराई लायेन.
चिड, पाईन, गोमोज डो सुन्नू गा खिजोटेहेखानजेन.“डोंगोर जेबा टुनी फल?” दीची पईला आवाजजिके.“कासा, डा, साफा कोयो,” कातळ्याकू डोबाई कू डिजके साटो जिके.डी शिंजके गेगेंडागा डी हारेक शिंजेन*इफार खुण ओलकेन डान.
म्याडो उजू खिज्या डी खुणा डूगु लाक्के डान.
इफार उजू डी च्योलाका बी साजाउ बान्ने.
‘इंयागासुन्नू, आमा शिवाय इंज च्युफार टे थार डा?
दीचीगा डी कापाटीव बोटो डी खुणा उठूरघेलटया धपजेन.
“आपे इंयागा शिंज गेंडा बान सकटाय.”शिंजके काटूटे खिज्योटे मांडीके.“लांकान शेने” ठेकेदार चांद डिज्या लियेनखिळीके डो टी टे लांकान हिलींजकेनेज.दीची भेलरुमटे  म्या बाजून सोडजेन.
माका डिज नजरटे शिंजगेगेंडा मिंकू लियेन टिपाटिंकेन डान.
डी कोरकू हिघाराकेन डुगू लाक्के डान.
डिज्या ध्यान शिंया टाऊनटेंगेनकेन म्या कोरो कोनेन  ओलेन.
डिज्या नजरओटेन टीका टींजकेन डान.“काका आम बी”?
दिची गा मेडेन मेड डाओडजेन.
काकागा टी टेन आखाई बोच्योयेन.
शिंया टाउटे पालागा आवाज डायेन.“इंयागा जुगारेन कारजो डायेन.. डोइंयेन कामाये बी बान ...” डी आरांबोटे मांडीके.दीची डो डिज्यागा डईटेच्यो डिजके काटूघेलटया साळूब जे.
25/36
“काकाआले कामाय डाडा बा डो कारजो फेडाटेगा मदत डाये बा.. इंज शाल गुगुटू बा डो डिज शाल सुगेबा.” दीची मांडीके.“इंजसाबू आरु बा डेडेन कामाय डाडा बा.” राम मांडीके.“इंजपंचार ससारी जगान कामायबा.
श्याम मांडीके.
काकागा मेटडेन डा हेन.
डिज गर्दन शेरोमटे इटानके.
डिज आंगी डोके डो दीची गा ढोल टी सावेन.धूमss !
धडक ss !
धूमss !
धडक ss !
धूमss !
धडक ss !
धूमss !
“डोंगोरागाजीटे टोडे का फल?” काका डो दीची आवाज जिके.“कासा,डा, साफा कोयो, कातळ्याकू डो बाई कू खाटके मांडीके.“
“मुर्खा टाराई, इनी डोंगोराटे टीकाटीवचाखान खाटाऊ बा.
हुली खाटाऊ बा, पेदेसो गा चलन खाटाऊ” ठेकेदार चंद्रान बोच्योयेन.“बाकी डो इफार बाकी डाडा.” दीची हेज्यागा शिंजके काटूटे मांडीके.
“इनी शिंज आले गा सबई का व्हय.”“डिज बाराबोर मांडीबा व्हय.”  दीची काका मांडीबा.
“डिज्यागा बाटे के आदीनगामाटिंजकेन  व्हय.” इनी आयुमटे का म्या कोरो टी टाला उघाडायेनडो टी टे आखाई बोच्योयेन डो मेटे म्या टाउ टे म्या आखाई बोच्योका लाक्केन डान.
सबई का कोरोकू आखाई डोडो लायेन.
धूम ss !
धडक ss !
धूम ss !
धडक ss !
धूम ss !
धडक ss !
धूम ss !
“चिपको, शिंजके काटोये.” दीची कुराईके.
काटोकेनेजेकोरोगा आवाज हिगरा बान मिठाज,  धूमपाईन, गोमोज खिज्या डो सुन्नूगा डोंगोरेन इघाटकेन.“आपे इनी फ्क्तो डोंगोर गेगेंडा लाड्डूका.
आपे आलेके का रूपकू लाक्के व्हय.
दीची बईके मांडीके.ठेकेदार चांदनी दांडगी आकार साम्मान हेन.
डिज खिज्योटेहेज्यागामुठ्ठी खिळीके.
डिज ओटेन खिज्योटे नांगा मुंडाके डो मेटे नेरा कोंटे मोवार आरुके डो शेंद्रा लायेन.
दिची बारखिंया पक्का उठाटे सास सावेन.
डिज्यागा बिसवासका सुबान डुका.
सबईकूका आखाईशेशेंद्रा मिंकू ओलेन डान.“आबू आरुटे टिपीके.” बई मांडीके.
“इनी चळवळ नाका पुराभारतडेन पसाराटीवबा.”“चिपको.
शिंजके काटोयेज.” सबईकूका म्या सुरेनकुराईके.
पाउल ताल उठाये.
टीगेन टी हेन.
खुसीटे सबई कूकानाच्योयेन सुरुवात डाके.
सुन्नू बी खुसीटे कोयोगेन चुलबुल लाक्के डान.
दीचीडिकूगा नरम गोलाके हेज्यागा गाल घसराटिंजेन.
आयुबू गा कोयोगेन सळसळ पालागा डिज्यागेनझेक्को घाईयेन.इंज बिलकुल आमा खिज्या व्हय.
धट्टीकट्टी, याकखिज्या ताकतदार.
येटो शेक्तीशाली की म्या डो जातोका!’ दीची डिज्या  शिंजगोन कायोमटे का कुसुमूसुयेन.
केठीन शब्द आंडा - मुळ उठा (रोपो आंडा)याक - हिमालयगा हूप का पालाटिंज जानवार यती - हिमालयगेन  डुगू, बे फानखाडू आकारागा कोरो खिज्यो आयडीया जानवारफांडू- भोतीया जातोगा झापायकू नेराका खिज्योटे गुंडीकू बा डी शाल.
डेगा टोल इफार खिज्योटे टोलकू बा कीटाऊन बारी खिसा त्यारु बा.
येनेबद्दल गा माहिती (संदर्भ सूची)की बिब्लीओग्राफी  म्हणजे मांडी ओला येनेबद्दल वापाराटिंजके प्रसिद्ध डायेन ओलागा यादी.
इनी आना घेलटया इटागा पुस्तक येने बद्दल समोन मेंटो वापारागेन हेन.१.
द युनिक वुड्स - रामचंद्र गुहा२.
चंडी प्रसाद भट्ट, गौरादेवी  अँँड द चिपको मूव्हमेंट - मार्क शेफर्ड ३.  . अमंग द भोतीयाज अँड देअर नेबर्स - इ सी एम ब्राऊन४.
http://www.youtube.com/watch?v=tcwY04s_mlM&feature=related - CNN IBN – Chandi Prasad Bhatt५.
http://www.youtube.com/watch?v=GXnAcTS8Ais&feature=related Nanda Devi Campaign: Bali Devi Speaks
"वनीकरण इनी शिंया बद्दल बान्ने.
कोरो बद्दल व्हय."
-जॅक वेस्टोबी, द पर्पज ऑफ फॉरेस्टस्‌चा लेखक.·-हिमालये गा उचा डोंगोरागेन भोतीया जुमूगा आदिवासी थारडान.
डिज डिकूगा डोंगोरके प्यार डा कारान इनी डोंगोर जुजूला घेलटया चाखान डो औजार लागीटो उरागा बंद कामाय लागीटो चाखन पुपूराटिटींजा बा.१९७० गेन डिबेरान डोंगोर गेंडाके डान डिबेरान अकलनांदगेन आदी हेन डान.
डेगेन डिज्यागा उरा आदीयेन डान.
जानवारकू डो हाजोरो कोरकू कोयेन डान.
भोतीगेन इनी मालूम डान की लाळई जिटायू होना डान, डेमारेन झागळा बान चिपको आंदोलनागा रिटो हेज्गाया डाके.
चामोली जिल्ह्यागा डिज्या मुख्य गौरादेवी, डिज सच्चोनी इठूडुका डान, डिज हेकूगा परीसारागा सबईकूके का बाईकूके डोंगोरागा बचाटीटींज घेलटया हाकोकेकू.
इनी डिकूगा चळवळीगा बाई -परिसरझागळा चळवळ मेंडा कारान येनेन घोनोज संख्याटे बाईगा सहभाग डान.
अलकनंदा गाडागा चंडी प्रसाद भट्ट जुमू गा उच्चा सामाजिक कार्यकर्ते डान.
डिज्यागा चिपको आंदोलना माहिती येडेगा गावाटे जीके.
महात्मा गांधींगा खिज्याका डिज्यागा अहिंसागेन बिवास डान.
येडेगा डोंगोर सांभाटिंजटे आबूगा जागागा उद्योग-धंदा च्युफार डाडा होना डेगा डिज प्रेना मिठाज डान.
"खाट पक्का परीसारागा इनी अर्थव्यवस्था व्हय’ इफार सुंदरलाल बहुगुणा मेंडा.
डिज शिंजागा गेगेंडा वजाटे चिपको आंदोलनाचं कामाय चालूके व्हय.
इनी आना गा दीची  खिज्या म्या भोतीया टाराई सच्चो का डांगो रेन ओलेन डान कई आखाई उठाके कोरकुके डोके कू डो डिज लगोलग गावेन खाबोर जीके.
गावागा बाईकू चिपकोगा घाघाल जीटे डोंगोरेन ओलेन डो डिकू टुनी का बी झागळा शिवाय शिंज गेगेंडा टेंगेनके..१९८० टालान भारत सरकार इनी डोंगोर बचाटीटीज घेलटया कायदा समती डाके.
इनी पर्यावरण गा इतिहास चळवळ म्हत्वगा आंदोलन डान  इफार मनाटिंंये बा.
मालू टईंन पेईलाका बगीचान येंगान गोगोट ओलेन.
मालू राटा राटा टामातर, लांबा लांबा येंगान डो नीला भेंडो गोटके.
मायमांडीके,” साबास मालू!
शेने थोडासा आलू सातेन हाजे.”
मालू पुराका शिंज, येली डो झाळी डोके.
पोनीआलू च्योज डोदुका.
“माय, आजून आटीका हाजे,” मालू खाली टोपला डोके.
“बान्ने मालू, खोबो आलू टाका, आच्छाटे डोगे,” माय समजाटिंजकेनेज.
मालू आठा बागीचान ओलेन.
डिज्या टाउटे कालूबी ओडजेन.
मालू आलू घाघाटा लाक्के डान.
डी बेरान डिजेन “भू, भू, भू” इफार आयुमजेन.
“अरे!
टेंगेने टेंगेने कालू.” इफारटे मांडीके डो साळूबजे, “बगीचा सुराई बाकी डाडा.”मालू डोके की, कालू लाक्केन डान.
लाकेन गड्डागा कासान खापेट-खापेट आलू डान.
“वा कालू!
घाटाकेका म्या डाव आलू!” टोपाला भेरटीटे मालूमांडीके.
इंयेन सुसू कामाय हेडई बान.
मिनून ओल बान  हेडई.काकू मेट जाजाफिट बान.
सुकळी आफीर बान.
भुभूगेन नाच्यो बान हेडई, चाटीगेन लेलाखा बान  हेडई.कावळागेन शिरींज बान हेडई.
सारागेन होंदार बान हेडई.
पोनी, सारागेन लियेन आसूड  हेडई!
कावळागेन हेडई काव काव... चिटीकूटे काबुबा...भुभूटे डाऊबा भू भू!
सुकळीन ज्योज्योम हेडई, काकून हेडईउयार, मिनून हेडईउज ...    डो इंयेन?
इंयेन हेडई लेलाखा!
"हेन म्या डावगा डिज!"
गेली कोनटे बोटो टिटीपीटे कल्लू मांडीके.
“टईंजइनीजेन टेमो च्योजा ओटा डायेन?
इस्कूलेन नेख्खी च्योजका डायेन होयेंगा!” डिज्यागासानीका डई शब्बो कालजीगा सुरेन मांडीके.
डिकू बारखींजबी इस्कुलाटे काय टेमोसुटूवापस ओलेन डान.
पोनी डिकूगा बईटे मुनिया अजून उरान पोहचाटींज डूका  डान.
डे ओटा, ड्यागा ज्योज्योम बी अजून डाडू काडान.
इस्कुलेन दप्तर ओळटे मुनिया मेरान हेन डो, डिकून डिज्यागा खिज्योकेन गाल, मेट डोफुलाटींजकेन  डोयेन.
“अरे,इनीजेन नी च्योजाका खिज्यो हेन व्हय.” कल्लू खिज्योकेन की  बान खिज्योटे मांडीके डो डिज शब्बोके कोंबाराके.
“आम डिज्यागा मस्ती ओटके ?”  “छी इंजच्योजका दाडूका.
आमका डाके होयेंगा,” बिचाटेन बोच्योकेन शब्बो मांडीके.
“डोका बान सकता.
म्याड की च्योज?” मुनियागा खिज्यो थार सबईकूका मालूम खजुरिया गावागा मुनियागा खिज्यो थायेका सबईकून कामालूम व्हय.
डिफार हरेक बेरान डिजेन खिज्यो बान हाजे.
“पोनीहाजे डिबेरान, जेकाबी खेर बान.
डिजेन खिज्योहेन व्हय, इनी समजाटींजेन टेमो बानघाई.
कल्लू मांडीबा, की मुनियागेन खिज्यो हेन की कोरातालागा शिटाटाउन उखूटे सुबानडा.
येटो बान, कावळाकूबी दुसरा गावेन आफिरटे शेंडा डो नाका नीडिज्यागा खिज्यो मेट डोटे, च्योजका गडबड व्हय.
इनी डिज खिज्योटे टिपिके व्हय.
हेजके कुरुमुरुके डिज उरान मू लाक्के खेंटो शब्बो डो कल्लू ठायका बारीक नजरटे डिज्यागा देखरेख डाडा लाक्के डान.
“म्याडो राजाखिज्या डिज्यागा पारकोमा लियेन डिज मुर्खा कोरो ...डिज ... डिज हेजके च्योज समजाटिंज के डान?” “जे ?” कल्लूटे हिगराटे कोंबाराके.
“आमेनबी बान समजाटीव, क्युकी आमबी मुर्खा व्हय.” “ठीकमाका,” इफार मांडीटे कल्लू सारका डिज्या टाउन टी ओलेन.
मुनिया खिज्योन डान, की डिज्यागोनझगळा बांगो.
म्या डाव बई आटा होंदार होराकेनेज डेमारेन मुनिया खिज्योयेन.
डी टेमो डिज्यागा मजाग उडाटींजके गा कल्लूगेन अजूनपस्ताव डाऊ लाक्के डान.
डिज्यागा मजाग उडाटींजके डेमारेन कल्लूगा मुनियामाच्छोटे का धुलाई डाके.
किस्मतटे, डिज्या जाबून म्या टुकडा सानीका  ठाऊकेन डान.
पोनी डी उठाटे येटो खाट्टे का खिळीके, की डिज्यागा म्या खाट का टुकडा त्यायेन डान.
इनीडायेना बादोन कल्लू दामूके मांडीके डान, की मुनिया डिज्यागा खून ओटके टासो, शिटाकापेनेज की सासाबा, डिफार सुई डिजेन आंडा होना डान डो मजा म्हणजे,  कल्लू इनी मांडी आयुमवेन कई मुनिया डिज डिज्यागाआठा म्या डाव काखाबा धमकी जिके डान.
डीडया ज्योज्योमा कल्लू हेजगोन बिचार डाडा लाक्के डान.
पारकोमेन महाराजा खिज्या जे बलाहोयेंगा?
सोकळा डो पालक उठूगा काय गासा लाजेन ओलेना बादोन मुनिया मांडीलायेन.
गासा ज्योज्योम ज्योज्योम घाघल लायेन, “इंज घालेबा, म्या डो म्यादिन डी मंगू माळूगापसना  शिंज जुलटे नेख्खी राखाबूबा.
इंयागा सरपो व्हय डोगेका आपे.” “अरेज्जा!” कल्लू डो शब्बोगा अचानक का सबईका सच्चाई साम्मानहेन.
“म्हणजे आम आठा म्या डाव आंबेज्योज्योम ओलेन, बराबोर?”
“फक्तो म्या का आंबे आशिवेन इंज!
थायेका सानीका.
सबईकुटेसानीका!
मुनिया आवाजटे गर्दन येखानके.
“पोनी च्योजा व्हय ... डिज आठा मांडीके...”कल्लू डो शब्बो मेका सुरेन मांडीके, “हाजे डो आंबिया भूतोटे साया....” मंगू माळूगा आमराईगा ताला कोपरागा शिंयागा इफार लेवंडी डो रस्सोआंबे लागाटीवबा सबईका जिल्हान डिफार चेवगा आंबे बान डान.
खजुरिया गावागा सबईकूनमालूम डान.
उनाळा सुरुयेन, की डी शिंयागा डांगो खापेट, फिक्कट नीला आंबेगारांगोटे भेरटीवबा.
डी केलमी आंबेगा स्वर्गागा लेवंडी सुकूंज खोबो लांकानपासराटिव डान.
पोनी डेडेगा आळचन इफार डान, की मंगू डी शिंयागा असोपासो हांडळी डाबी बान डान.
मेटे आंबेगा म्या डो चिना ज्योज्योमा जू, इनी नी लांकागा मांडी डान.
दिन भर डिज पारकोम आंडाटे शिंयागा साईलीन चिलोम नुनू डान.
उजून बुलूम आंडा खिज्या की च्योज, पोनी डेडेगा पोयेराकू डोटेकुस्ती खिज्या लांडा डो हेजागा मुसा गुंडीटे मांडीके, “इंयागा आंबे जेकाटीन उठाऊ काबान.
दिनभर इंज शिंयागा राखवाली डाडाबा डो राटो शिंयागा डी आंबिया भूतोन हावलाजडा... आंबेगा शिंया लिंयागा डी आंबिया भूत...”
इफारमांडीटे डिज आठा म्याडाव चिलोमा सुलूटके डो निरड्याटे, हेजागा पिला टिळींज टीपिटेलांडा लाक्के.
“आंबिया भूतोगा सामना डाडागा हिम्मत जेकान टाका, टासो हाजे डोशिंयागा आंबे भुक्तो साया... हा हा हा हा!” घोनोजसाल गावागा पोयराकू आंबेगा चेव ज्योज्योमा सापना डोडो लाक्के डान.
पोनी आंबेचुचूरीगा बिचारेन यशका घाटाडूका.
सच्चो नी आंबिया भूतोके जेकाबी डोडू डान.
पोनीमंगू माळू जसा कई पोयराकूगा मान का लेखायबा.
आखा उखू जेका आमराईतगेन मुगा कोसिसडाके टासो शिंयागा तालान सुबानकेन मंगू माळू डिकूके थायेका उठाकू बा.
पोनी इनी टेमो मंगू माळू खाट चुका डाके डान.
डिजचक्का मुनिया डो डिज्यागा गुईकूटे आपे हाजे मांडीके.
दामू डी शिंजके भूतोगा शिंज मांडी डान.
इनी भूतोगा आंबेज्योज्योम बाका, इफार इनी गुईकू थानाटिंजके डा.
फक्तो आंबिया भूतोगा आयडियाटेघाबराटिंजेन.
पोनी नाका मंगू माळूगा उपाय वापास आंडाये डान.
डो इनी उनाळागा च्योजकाबी डायेन, माका आंबिया भूतोके हाराटिंयेजका डान.
सरूगा मांडीटे, आंबे चुरीगाउस्ताद मेंटो डिज्यागा गुईकूगा कापारेन बिचार डान.
मंगू माळू घाघाल डान, की आंबिया भूतो डी झोपखुल शिंयागाडांगोगा तालान डान.
दिनभर मंगू माळू शिंया इटान डिज्यागा पारकोमेन सुबान डान, डीबेरान डिज भूतो नजराटे बाहेरान आरांबोउ डान.
पोनी राटो शिंयागा डांगो लियेन उजडान, नेरा नेरा आवाज ओडे आंबे लेलाखा लाक्के की भूतोगा आवाज हाजेबा.
म्याडो आंबेकामयेन, माका भूतोगा खिज्यो टाबेन हेजडू का.
मेटे डी भूतो आंबे चुचुरी कोरकूके हल्ला डाये डान.
केंडे जुलियेन आराटे डी चुचुरी मिठाजके मेराटे गोजेज डान.
म्या डाव आंबिया भूतोगोन सामना डायेनकी जेका बी जिटा बान थार.
इफार मंगू माळूगा मांडी डान.
डेमारेन डी भूतोकेसामना  घेलटया जेका बी  हिम्मत डो मुर्खा जेका थार बान, इफार डिज मांडीबा.
इनी का कारनटे डिज राटो हेजागा परकोमेन बेफिकीरटे गिटीजडान.डी शिंरोप सबई गुईकू मंदिरा टाउगा ढेगा मांडवागेन गोलायेन.
म्या जामान इनी बोच्यो ढेगा मांडावाम्हणजे गावागा कोरकू म्या जगान हाजेगा आड्डा डान.
पोनी नाका नी सबईमंडळी धरमपालगा च्यागा टपरीन जामाटीवबा.
धरमपालागा चटाचाटा च्यागा कुडीज साटे सामोसा, भजे ज्योमटेशिंगरोप गुजाराटीये डान.
डेमारेन कल्लूगा इनी गुई मांडावागा टाबा घाटायेन डान.
शब्बोडो सरू मांडावागा ढिपीन नेराका चित्रा रांगोके डान.
आंबिया भूतोगा हाको खाटकाडान, येनेगा सबईकुन आयडिया डान.
टईंज डिज लेलाखाके डो पुरा डाके आंबे-चुचुरीगा मोहिमेनसबईकुटे केठीन मोहीम डान.
डो दुश्मनबी ताखददार डान.
श्र्वेटी मंगु माळू डो आंबियाभूतो इनी बाराखींजगोन सामना डाडा  म्हणजेच्योज का मजा बान डान.
डेमारेन डिज डिजागा मोहीम कालजीटे लेखाके पुराके.
“ भूतोकूनचंद्रागा उजला पसंद बान, इफार इंज टोडेनका लेखाके व्हय.
पाटा पौर्णिमा व्हय.
डेमारेन आबू पाटाका राटो शेनेबा.” कल्लू मांडीके.दामू मांडीके, “इंज थोळासा लुसून सांगेबा.
केलमी आंबेगास्वर्गा सुकुंजा सवय टाका भूतोन लुसूनागा सुकुंज नेख्खी का बान साराऊ."
“भूतो घेलट्या च्योजका खास मंत्र होयेंगा नेख्खी का.
मोतीमायगेन मालूम होयेंगा.
इंज डिजके कोंबारायेबा.
“सरूच सुचाटिंजके.
मोती माय म्हणजे दामू डो सरूगा माय.
डिज खु घेलट्या लाजकासूघेलट्या गोयनोगो चेवगा रस्सो आरोयबा.
डे ओटा डिजेन भूतोके निनीळा मंत्र मालूमहोयेंगा डान.
“इंयागा जादूगा गुटी सागे की च्योज इंज?
इंया घेलट्या डीआच्छा व्हय.
डिज मेरान की, की इंयेन गणितगा पेपर सोपा शेंडा.
“शब्बो थोळासाहिघराटे मांडीके.
“लुसून?
गुटी?
हं ... येनेटे च्योज डवूबा ?
इंज इंयागा लांबालाकडी साटे हाजेबा.” मुनिया मांडीके.
“लाकडी?
च्योजा ओटा?” सबईकुका म्या सुरेन कोंबाराके.
“चंद्रगा उजला, मंत्र- तंत्र, गुटी, लुसूनागा च्योजेन काबी उपाय डाडूका, डी म्याड भूतोगा लाकडीटे बाधळाटिंजटे ओडेज्जा,”  मेडेन खिजो साटे मुनिया मांडीके.
कल्लू लांडाटेमांडीके,  “मुर्खा खिजा मांडी बाकी.
भूतोम्या केंडे दोरा खिजा थारडा.
डिजेन लांबा का लांबा टिळींज डो लीची नेख्खो थारडा.
डिजके गोगोज सोपा बान.”
मुनिया डिकूकोनेन गोयनोगोटे डोके डो हेजागा हूपके म्या खाट्टे् का झटका जिके डो ओडजेन.
डी राटो सबईकू पक्काटे गिटीजागा टेमो ताराटे सुबानकेन.
सबईकू कायोमजेना बादोन आरामबोटे शेंद्राटे आमराईमेरान हेन.
कल्लू पौर्णिमागाचंद्राकोने डोटे सासा आराके.
दामूगा खिसा लुसूना घेटाटे भेरटीकेन डान,  कई माय इठूकेन भूतो निनीळागा मंत्र सरू यादो लाक्के डान.
डिकुगा  गुटी उरागेन का थाळेन मारे शब्बोगा पईला का हिघरायेन डान.
डेमारेन भूतो डोयनजा  डोयन, की डिज साळूबा का त्यारीन डान.
मुनिया खिजोटे सासा ला डान.
शिळीकू चाचरा घेलटया वापराटींयेबा, डी म्हाटगा लाकडी टीन उठाटे टेंगेनकेन डान.
चंद्रागा उजालान हिसा ओट्टे् शिंजागा केंडे साईलीटे शेंद्रा लक्केनेन, डिकून मंगू  माळूगा चुगली सा होना डान.
मंगू माळू नालीगा हुधाळागा डिजा सानिका उरान  गिटीजकेन डान.
डिजा उरा आंदरा टालान डान डो मंगू बी खोबो दुनूमेन डान.
धडधड  छाती साटे सबईकूभूतोगा  शिंजा मेरान ओलेन.
मेरान ओलेन डोकालजीटे आवाज आयुमा कोसिस लाक्के डान.
पुरा आमराईन चंद्रगा चंद्राउजलागा टालाटेओडजेन डान.
सबईका कोनेन केंडे साईली टाका आमराईन कायोम डान.
डिकूगा असोपासोनगुंनगुन डोंगडोंगके आराकेनेज टासो म्या बी चिड्या घुघू बी राबान डान.
डी उजाळकायोम खोबो हिघरा खिजा डान.
आंबिया भूतो होयेंगा बी टोंडेन?
डेमायरेका टईंज डी भूतो शिंजागा आंबे उमना लड्ङू का डान.
बानटासो आय टक्के डिकून डेगा १...२...३... इफार आकडा लेलाखागा आवाज डांगोटे आयुमूडान.
कल्लू शिंजालियेन पेळेजेन डो डिज बी आंबेगा शिंजेन पेळेजेन माहीर डान.
ओलकेनथानाटींजकेननुसार कल्लू सरसरटे शिंजा लियेन पेळेन इटागा डांगोलिया काय आंबेआफालटे, इटान टेंगेनकेन दामू डो मुनिया कोनेन जे डान डो आंबिया भूतो हाजे सुटूशिंजा लिंयाटे वापस हाजे डान.
सरू आमराईगा दोरजामेरान टेंगेटे थार डान डो मंगुमाळू हाजेटे डोयेन,  कई शिटी रुरू डान.
शब्बोगेन च्योज का कामाय बान डान.
डिज हेखाननांगाटे टाऊन टेंगेनकेन डान.
इटान हेन डांगोटे कल्लू उठाटे लियेन पेळेन डो चटकन डिज आंबेगासोलाकेन सबईकुटे इटाडांगो उठाये.
डिज आंबे गोडे का डान कई डेटोगेन का खुगा आवाजहेन डो जेका तबी कोंबाराके, “जे व्हय?
जे व्हय?”
कल्लू डेडेनगा टेंगेनका थाळेन.
शिंजाइटान टेंगेनकेन दामू खिसाटे लुसूना घेटा ओटके  डो हवान टेंपाके.
इटान हाजे घेलटया कल्लू डांगो उठाये,डिबेरान शिंजाटे दबल आवाज हेन, “ओडे येडेटे...  ओडे येडेटे... ओडे येडेटे... हेनका इंज... हेन का इंज”  दामू इटाटेकुराईटे कोंबाराके, “कल्लू, आम जिता का से...”
नेरा नेरा आवाजेन आंबिया भूतो मांडी लाक्के डान.
“टेंगेने, नाका इंज आमके उठाज्जा.
नाका इंज आमके उठाज्जा.
मुनिया टीगा लाकडी जीक्कीटे उठाके.
आंधरानडांगोकोने डोटे डिज भूतोके उद्देशटे मांडीके, “आंबिया, आम हारेक वाक्य बारी फेराच्योयेन मांडी लाक्के.
आले भेरा बान.” थोळासा टेमो आंबिया भूतो कायोमकेन डान डो कायसमजाटीव नाका शिंजा डांगो कडाकडा इफार आवाज ओटे म्या पुलूम भुऱ्या रांगोगा हिघराचिज्यो सोलोरटे इटान हेन डो कुराई लायेन.
“इंज आमके ज्योमकोंमबा, इंज आमकेज्योमकोंमबा.”
“साळूबे.
साळूबे.” दामू कुराईबेरान का शब्बो – सरू डिकू जल्दी का आमराईटे साळूबजे डोउराकोंटे धूम साळूबजे.
दामू डिकू टाउटे शेंड डान.
डेटोगेन का डिज अटकाटे सोडजेन.
च्युफारटे का डिज ओटेन हेन पोनी डेडेन का दामू, डेडेन का सोडकेन.
कल्लूशिंजाटे डाऊ ओटो जल्दी इटान हेन, शिंजा इटान गेंजीन उजके डो हेजागा खावले डेडेन काआराके.
आंबिया भूतोगा कोरोबान साईली मेरानहाजे लायेन, डिफार दामू डो कल्लू बिट्टे सुबानयेन डो कोयोगा जोरटे साळूब लायेन.
“मुनिया... साळूब...” दामू कुराईके.
डिजकेंडेकिट्टो, राकसो साईली मेरान हेन, डिबेरान मुनिया टिळींज – लेलेबे  ज्योमटे डिजा खाट लाकडी आंबिया भूतोलियेन “ठाक”इफार जोरटे मुंडाके.
“ओय- ओय ओय.” आंबिया भूतो मांडीके.
आधा टालान ओलेन दामू डो कल्लू आचंमबोयेनडो टेंगेने.
जेगा आवाज डान डी?
आंबिया भूतो ‘ओयs ओय’ मांडीके?
डे बादोन मुनिया आंबिया भूतो के आठाम्या डाव मुंडाकेनेज.
“बचाटिंजकोम... बचाटिंजकोम...”  मंगू माळूगा आवाजहेन.
नाका हेजागा गुंडीकेन चद्दर बी टेंपाके डान.
“मुनिया इंजके मुमडा बाकी डो.
ज्योटो खाट्टे घाईबा लाकडी !” “नाका मांडे ... सच्चो भूतो जे व्हय... भूतो जे व्हय?” डिजामजा उडाटिंये लाक्के,  डिजागा बाजूटे लाकडीइखाट्टे् मुनिया नाचोटे मांडीके.
“आईंजका बई... आम जिटायेन,” मंगू खुटे मांडीके,  “नाका थोळासा आंबे साया.”“थोळा आंबे साया... थोळा आंबे साया...”  इफार म्या का खिजो मुनिया, दामू डो कल्लूशिंजालियेन ज्यूडटे डा﻿के.
आंबे गोगोड टेमो मुनियाके कोंबाराके, “शब्बो डो सरूसाळूबजे?
डिज सबईका मजा पुशीजके.”
चिड्याकू मांडीबा... डिकू खोबो मांडीबा!
वँsssssss ह्ह्हह्ह्ह!
समुद्रा घार थायेका म्याडो रांगेज कातळया खिज्या खाट्टे कुराई बा.
वँssssss ह्ह्हह्ह्ह!
फ्वीsss!
फ्वीsss!
मलबार कबुतर खुसी कातळ्या खिज्या शिट्टी रुरुबा.
फ्वीsss!
फ्वीsss!
हु हु हु हु!
हु हु हु हु!
कबुतर लांडाबा च्योफार?
जेका तबी गुडगुडी लाक्के खिज्या... हु हु हु हु!
हु हु हु हु!
