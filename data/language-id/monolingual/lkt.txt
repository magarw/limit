Thíŋgleška kiŋ lé Ǧísaŋ ečíyapi.
Ǧísaŋ iȟá.
Ǧísaŋ é na maštíŋčala kiŋ íŋyaŋkapi.
Nuphíŋ iȟápi.
Ǧísaŋ é na phutéwokič'u íŋyaŋkapi.
Nuphíŋ iȟápi.
Ǧísaŋ wakpála kiŋ apsíče.
Ǧísaŋ iȟá.
Ǧísaŋ ožú ópta íŋyaŋke.
Ǧísaŋ iȟá.
Ǧísaŋ sipȟákaše na hiŋȟpáye.
Ǧísaŋ iȟá šni.
Ǧísaŋ líla čhéye.
Ǧísaŋ iȟá šni.
Šúŋka wičháša kiŋ Ǧísaŋ hú yuwíŋta éyaš héčhena Ǧísaŋ čhéye.
Nuphíŋ iȟápi šni.
Matȟó Ǧísaŋ pȟóskil oyúspa éyaš héčhena Ǧísaŋ čhéye.
Nuphíŋ iȟápi šni.
﻿Ǧísaŋ húŋku kiŋ hihúŋni yuŋkȟáŋ heye, "Čhiŋkší, tókȟa he?"
eyé.
Ǧísaŋ heyé, "Mahíŋȟpayiŋ na hú mayázaŋ, éyaš sáŋm mawášte" eyé.
Húŋku kiŋ Ǧísaŋ pȟóskil oyúspiŋ na iȟápi.
﻿Wičhóoyake iháŋke!
Oómna wašté tuktétehaŋ úŋ he?
Letáŋhaŋ oómna wašté úŋ šni, k'éyaš wanáȟča kiŋ lená ówamna.
Letáŋhaŋ oómna wašté úŋ šni, k'éyaš ptegléška uŋkčémamna.
Letáŋhaŋ oómna wašté úŋ šni, k'éyaš huŋyákȟuŋ kiŋ lená mašíčamna.
Letáŋhaŋ oómna wašté úŋ šni, k'éyaš wígli uŋ káǧapi kiŋ lená ówamna.
Eháŋuŋ!
Letáŋhaŋ oómna wašté úŋ!
Waskúyeča kiŋ lená líla oómna wašté čha ówamna.
Pȟasú mahél kiŋ tȟábla óta yukȟé.
Tȟábla kiŋ lená ómna óuŋkiyapi.
Pȟasú kiŋ tákuku kiŋ šičámna okíhi naháŋ tákuku kiŋ waštémna okíhi.
Tuwáwa isáŋm wašté ómna.
Wamákȟaškaŋ taŋyáŋ ómna.
Čhapȟúŋka kiŋ taŋyáŋ ómna.
Tókhel okíhika ómna čha tuktétu ke éyaš uŋk'úŋpi iyéuŋyaŋpi.
Tuwáwa isáŋm wašté ómna.
Wamákȟaškaŋ taŋyáŋ ómna.Tȟažúška kiŋ taŋyáŋ ómna.
Tókhel okíhika ómna čha okpáŋla iyéyapi.
Šúŋka kiŋ taŋyáŋ ómna.
Tuwá núni héči šúŋka kiŋ uŋkólepi óuŋkiyapi.
Toháŋl šna owóžu waŋ oówaŋyaŋg wašté iyópteya iblábliŋ kiŋháŋ čhaŋtówakiniyiŋ kte.
Líla oómna wašté.
﻿﻿Ómna čhíŋ haŋtáŋš pȟasú kiŋ úŋ ye/yo!
Wičhíŋčala kiŋ hé Wičháȟpi ečíyapi.
Wičháȟpi líla čhéye.
Iná heyé, "Wičháȟpi líla tȟáŋka héčha čha čhipáhi šni" eyé.
Wičháȟpi líla tȟáŋka héčha!
Até heyé, "Wičháȟpi líla čík'ala héčha čha níšnala máni šni yo," eyé.
Wičháȟpi líla čík'ala héčha!
Kaká heyé, "Wičháȟpi líla nitȟáŋka, čha hokšíčala tȟóyuŋke úŋ šni yo," eyé.
Wičháȟpi líla tȟáŋka héčha!
Uŋčí heyé, "Hokšíčala kiŋ pahí šni ye," eyé.
Wičháȟpi čík'ala héčha!
Wičháȟpi líla tȟáŋka héčha!
Wičháȟpi líla čík'ala héčha!Tókheškhe he?
Wičháȟpi yuížena!
Wičháȟpi čhuwígnaka šásaŋ líla čík'ala čha Wičháȟpi líla tȟáŋka héčha.
Wičháȟpi líla čík'ala héčha čha lol'íȟ'aŋ šni.
Wičháȟpi líla tȟáŋka čha kaká čhuwí akáŋl íyotake šni.
Wičháȟpi líla čík'ala čha hokšíčala pahí šni.
Wičháȟpi líla tȟáŋka naíŋš líla čík'ala héčha he?
Wičháȟpi slolyé šni.
Iná heyé, "Wičháȟpi owáyawa ektá wíŋyeya kštó," eyé.
Wičháȟpi iyúškiŋ!
Até heyé, "Čhuŋkší hiŋyéte akáŋl yaŋká yo," eyé.
Wičháȟpi líla iyúškiŋ!
Kaká heyé, "Tȟakóža maúŋni héči he?"
eyé.
Mánipi!Wičháȟpi iyúškiŋ!
Uŋčí heyé, "Tȟakóža wičhóoyake kiŋ oblákiŋ kte," eyé.
Wičháȟpi líla iyúškiŋ!
Wičháȟpi líla tȟáŋka naíŋš líla čík'ala héčha ítokȟa šni.
Waŋná Wičháȟpi ečhéča.
Wičháȟpi líla iyúškiŋ!
Kholá záptaŋ héčha.
Čhúŋšoke kiŋ thípi.
Šúŋka-wičháša kiŋ é na Itȟúŋkala kiŋ é na Maštiŋčala kiŋ é na  Zičá kiŋ é na Matȟó kiŋ hečhápi.
Aŋpétu mašté waŋ él wóyute tȟaŋkál yuhápi.
Ináȟmekičhičhiyapi.
Čhaŋksáyuha kiŋ na wamánuŋ s’a  uŋ-kúŋzapi.
Toháŋyaŋ škátapi.
Yuŋkȟáŋ yuǧópi.
Šúŋka-wičháša heyé, "Uŋwotapi héči!
Yá pe na táku oyúl wašté iču pe," eyé.
Yuŋkȟáŋ takúku oyúl waštéste iču íyaŋkapi.
Maštiŋčala kiŋ pȟaŋǧi zizí eyá ičú.
Súŋka-wičháša tȟaspáŋ eyá ičú.
Matȟó kiŋ waȟpéyutapi waŋ ičú.
Zičá kiŋ uŋžiŋžiŋtka eyá ičú.Itȟúŋkala kiŋ pȟaŋǧí pȟepȟé yuksé.
Iyúha yužažapi.
Waskúyeča kiŋ é na watȟotȟoka kiŋ waksáksapi.
Waštéste ičáhipi.
Waŋná háŋtu wičháwotapi.
Matȟó kiŋ heyé, "Áta khilí!
Lé táku he?
Áta čhó owáŋyaŋke," eye.
Itȟúŋkala kiŋ heyé, "Lé wóyute kiŋ éčiye," eyé.Maštíŋčala kiŋ heyé, "Ičáhiye oówa záptaŋ ewákiye," eyé.
Zičá kiŋ sinté papȟoȟ’a kiŋ é na heyé, "Ičáhiye Wóitȟuŋpȟe unkéčiyapi hečí," eyé.
Súŋka-wičháša kiŋ heyé, " Watȟótho kiŋ ečiye.
Yúta pe na waš’ákiŋ kte," eyé.
Itȟúŋkala kiŋ heyé, "Waŋná óta watȟótȟo watiŋ kte.
Igmútȟaŋka waŋ amáyiŋ kte," eyé.
Iyúha záptaŋ iȟát’api.
Tȟašína thípi kiŋ tȟaŋkal škáte.
Wáŋčagna, tuwá šičahowaye čha naȟ’uŋ.
Enágna waŋyáŋke.
Igmúla čik’ala kiŋ čhaŋkú aglágla ȟpáye.
Tȟašina ikhíyela čhaŋkpémakȟagle.
Igmúla hú yazáŋ.
Tȟašína nihíŋčiyé.
Húŋku kiŋ kipáŋ.
Húŋku kiŋ hí na igmúla thimá aú.
Húŋku kiŋ pȟežúta kiŋ igmúla hú akáŋl égnakiŋ na yuwí.
Tȟašína asáŋpi eyá wakšiškokpa waŋ él ahí.
Húŋku kiŋ wakšiškokpa kiŋ él nape kiŋ  ičú na igmúla kiŋ wok’ú.
Íyečhana igmúla kiŋ asáŋpi kiŋ yaȟépe, húŋku šiyuté akáŋl ištíme.
Hetáŋhaŋ igmúla kiŋ Tȟašína kičhí thípi.
Tȟuŋwíŋ Maggie heyé, "Owóškate kimímela kiŋtaŋyáŋ yahípi.
Hó pe, kimímela očháže tónana waŋúŋyaŋkapi kte!"
eyé.
Ómakȟa iyóhila kimímela kiŋ iglág iyáza úŋpi.
Kimímela kiŋ ptáptaya ománipi čha awaŋkičhiyaŋkapi.
Éyaš kimímela waŋ azéwičhahiŋšma waŋ yukȟáŋ.
Oháŋ!
Wablúška kiŋ hená čiḱalapi na hú kiŋ óta yukháŋpi čha waȟpe kiŋ yútapi.
Tȟokáhe wamníyomni waŋ kaǧé.
Wamníyomni kiŋ azéwičhahiŋšma kiŋ awáŋyaŋke.
Yukȟáŋ azéwičhahiŋšma kiŋ kimímela ičháǧa kte.
Kimímela eyá zípi.
Huŋȟ íčhigleškaška naiŋš oówa óta yukȟaŋpi.
Oówa naiŋš gleška yukȟaŋpi čháŋna  wamákȟaškaŋ kiŋ wičháyutapi šni.
﻿Iníla náyažiŋ háŋtaŋš kimímela kiŋ khiyéla hípi.
Wanáȟča kiŋ čha oówa wiyákpapi kiŋ iyútaŋpi.
Tȟuŋwíŋ Maggie heyé, "Étuŋwáŋ pe!
Hél kimímela tȟozi othéȟike waŋ héčha.
Oyúspe šni pe!"
eye.
Tȟuŋwíŋ Maggie heyé, "Iníla nažiŋ ye čha kimímela tȟozí natá nitȟáwa yaŋke!"
eyé.
Kimimela-optáye kiŋ čha tukté él čónala ayápi.
Hél kimímela kiŋ čonalapi.
Tȟokȟáŋl kimímela óta iyéyayiŋ kte.
Toháŋl kimímela waŋ waŋlake na akáŋl híyotake čháŋna woóhola kiŋ glutȟaŋin ye/yo.Oyúspe šni ye/yo, éyaš ayúštaŋ ye/yo.
Wičhíŋčala kiŋ hé Wičháȟpi ečíyapi.
Wičháȟpi líla čhéye.
Iná heyé, "Wičháȟpi líla tȟáŋka héčha čha čhipáhi šni" eyé.
Wičháȟpi líla tȟáŋka héčha!
Até heyé, "Wičháȟpi líla čík'ala héčha čha níšnala máni šni yo," eyé.
Wičháȟpi líla čík'ala héčha!
Kaká heyé, "Wičháȟpi líla nitȟáŋka, čha hokšíčala tȟóyuŋke úŋ šni yo," eyé.
Wičháȟpi líla tȟáŋka héčha!
Uŋčí heyé, "Hokšíčala kiŋ pahí šni ye," eyé.
Wičháȟpi čík'ala héčha!
Wičháȟpi líla tȟáŋka héčha!
Wičháȟpi líla čík'ala héčha!Tókheškhe he?
Wičháȟpi yuížena!
Wičháȟpi čhuwígnaka šásaŋ líla čík'ala čha Wičháȟpi líla tȟáŋka héčha.
Wičháȟpi líla čík'ala héčha čha lol'íȟ'aŋ šni.
Wičháȟpi líla tȟáŋka čha kaká čhuwí akáŋl íyotake šni.
Wičháȟpi líla čík'ala čha hokšíčala pahí šni.
Wičháȟpi líla tȟáŋka naíŋš líla čík'ala héčha he?
Wičháȟpi slolyé šni.
Iná heyé, "Wičháȟpi owáyawa ektá wíŋyeya kštó," eyé.
Wičháȟpi iyúškiŋ!
Até heyé, "Čhuŋkší hiŋyéte akáŋl yaŋká yo," eyé.
Wičháȟpi líla iyúškiŋ!
Kaká heyé, "Tȟakóža maúŋni héči he?"
eyé.
Mánipi!Wičháȟpi iyúškiŋ!
Uŋčí heyé, "Tȟakóža wičhóoyake kiŋ oblákiŋ kte," eyé.
Wičháȟpi líla iyúškiŋ!
Wičháȟpi líla tȟáŋka naíŋš líla čík'ala héčha ítokȟa šni.
Waŋná Wičháȟpi ečhéča.
Wičháȟpi líla iyúškiŋ!
Thíŋgleška kiŋ lé Ǧísaŋ ečíyapi.
Ǧísaŋ iȟá.
Ǧísaŋ é na maštíŋčala kiŋ íŋyaŋkapi.
Nuphíŋ iȟápi.
Ǧísaŋ é na phutéwokič'u íŋyaŋkapi.
Nuphíŋ iȟápi.
Ǧísaŋ wakpála kiŋ apsíče.
Ǧísaŋ iȟá.
Ǧísaŋ ožú ópta íŋyaŋke.
Ǧísaŋ iȟá.
Ǧísaŋ sipȟákaše na hiŋȟpáye.
Ǧísaŋ iȟá šni.
Ǧísaŋ líla čhéye.
Ǧísaŋ iȟá šni.
Šúŋka wičháša kiŋ Ǧísaŋ hú yuwíŋta éyaš héčhena Ǧísaŋ čhéye.
Nuphíŋ iȟápi šni.
Matȟó Ǧísaŋ pȟóskil oyúspa éyaš héčhena Ǧísaŋ čhéye.
Nuphíŋ iȟápi šni.
﻿Ǧísaŋ húŋku kiŋ hihúŋni yuŋkȟáŋ heye, "Čhiŋkší, tókȟa he?"
eyé.
Ǧísaŋ heyé, "Mahíŋȟpayiŋ na hú mayázaŋ, éyaš sáŋm mawášte" eyé.
Húŋku kiŋ Ǧísaŋ pȟóskil oyúspiŋ na iȟápi.
﻿Wičhóoyake iháŋke!
