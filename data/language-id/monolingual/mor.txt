Wëi!
Sëcu dia rëni egeɽa rǝŋǝra.
Dia rerṯo đǝl nenda đonto, na rero lǝper.
Dia rađǝwo, na rama ara.
Dia ronḏǝṯo kañ.
Ummia igi gǝsia gëbwa diara kañ.
Nda iria yesa ŋaña, dia irri ṯarǝso ronto.
Dia rađowa lorba.
Iria isi yiṯënu yaɽaŋa alǝsen ǝrtođ.
Agiđi ndǝ agǝfiđu rarno irri, agiđi ŋiđiṯau?
Rǝldo, Ŋina na Dia lafo laɽo rappa kañ.
Lomanǝŋ lënŋulu labǝɽo rela laborṯo ṯaksia.
Ŋen lënŋulu ɽrǝmaṯo ekal is lǝweṯa, maje igi gǝlëldǝñia ṯaksia nǝŋǝlëiṯi lǝpǝɽǝđia algrus esen.
Dia nǝŋǝpǝɽǝđe algrus yilëɽǝŋu.
Ŋina nǝŋǝpǝɽǝđe algrus ywaña, ŋenŋanṯa ŋënŋu ŋafo ŋero ŋǝlerṯa is yeɽɛwađaṯo.
Maje igi gǝlëldǝñia ṯaksia ṯaŋonaṯo ṯa guɽǝbiṯia Ŋina algrus isi yiṯëđǝnu.
Orn, Rǝldo nǝŋobǝđe taltal rero rǝpǝɽǝđia.
Maje igi gǝlëldǝñia ṯaksia nǝŋǝciṯi nano.
Na gënŋu nǝŋǝtuđi ṯaksia nǝŋǝɽe gero guɽǝbiṯia ŋina algrus is yiṯëđǝnu.
Nǝṯia đǝge, điñiđi mǝldin, Ŋina ŋalëldǝñia irabiya.
Ŋënŋu ŋëninia maje igi gǝlëldǝñia Arabiya ŋonaṯama algrus nano yilëɽǝŋu.
Rǝldo ralëldǝñǝṯia ŋwal ŋarabiya.
Rënŋu rëđiñia ṯa riđi arëndǝni ŋenŋanṯa rero rǝpǝɽǝđia.
Dia raber rǝbǝɽǝca irabiyano.
Dia rakǝlǝđia rađano rǝbǝrlda aten.
Rënŋu ralǝŋeṯa rapǝđo algrus yilëɽǝŋu.
Lomanǝŋ pǝnde ram, Ŋwëlia ŋafo ŋafo ŋǝnǝŋ ŋǝbwaña đǝsa kañ.
Na Ođǝɽal gafo gafo gǝnǝŋ com.
Ŋwëlia na Ođǝɽal lafo laɽo đapa.
Ŋwëlia nǝŋëiṯi Ođǝɽal ṯa, "Elaŋ alǝɽe alǝpwaña lai."
Ŋwëlia nǝŋobǝđe kañ.
Na Odǝɽal nǝŋǝmame iđǝrṯu gǝlaldǝña aten aten.
Gënŋu gafo gëđinia alo kañ.
Na lënŋulu ldǝṯǝbǝđe đǝbarldano đerṯo ŋawano.
Na ŋawa nǝŋǝleṯe nano.
Orn ldǝfiđi rëbǝni rǝlai.
Na Ŋwëlia nǝŋobǝđaṯe rëbǝni nano
Ŋwëlia nǝŋëiṯi Ođǝɽal ṯa, "Aboṯo iguɽi ŋapǝɽa lai."
Ođǝɽal nǝŋarrǝboṯwe aten aten.
Na Ŋwëlia nǝŋǝciṯano kañ.
Na Ŋwëilia nǝŋǝrñaṯe Ođǝɽal.
Ođǝɽal nǝŋǝbǝrđe elai.
Na lai ldaborṯwe eđǝber.
Ođǝɽal nǝŋiɽi.
Na rëbǝni ndrirti ndrǝmaffe ldëɽua.
Ŋwëlia ṯaŋǝmunu lai.
Lai ldǝse Ŋwëlia.
Ŋwëlia nǝŋobǝđe.
Lai ṯalëldǝñu Ŋwëilia.
Ŋwëlia nǝŋaffe eŋau eđǝbarlda.
Na lai lderṯe lǝŋgiṯia Ŋwëilia.
Ođǝɽal nǝŋǝme ëɽi ṯa aŋǝyopǝṯe etam gǝlëɽǝŋu.
Na Ođǝɽal nǝŋeṯe egeɽa gǝlëɽǝŋu.
Ñǝnḏǝŋia nǝŋiđiṯi alo yuma Ŋwëlia nano.
Ñǝnḏǝŋia nǝŋiđiṯi alo yuma Ŋwëlia nano.
