Enwukiu nguwa a'a tore tsubu ha engyo ebeh nneho hun wanika eghior Mambilla ebeh ekweh fare ni.
Eze ngwukiu nguwa shi tere Wangari.
Wangari andoh chipuh wajeh emeh da.
Wangari a'a kpatoreh nghi-tebye ebohbeh nnewo hun', ebeh wori nna heh ebiyeji ni.
Are doh reh edah a ndocire adoh weh eb'ye edah pah yenu ri kuh ni.
Ari wani edah ari tsapunkaye nneh shi fi efi wu fi.
Efi ri fi ni awu mbu epiyo ayo epehun' ani khe dʓikhe edanya ha edʓjo tseh.
Wangari a'a kuh cire ngiʓhe ni.
A'a ndoreh adoh fiyen eb'ye kphoh epah a'a kpeforeh edjbye chuegbhipeh.
Echo ha engyo wo'a ndorekaye.
Nwungyo Wangari weh ngunuh a dʓapuyi engyo ha echo wo nia finyere shi mi Wangari ado f'yen eb'ye kpoh.
Wangari a'a yire eb'ye ebeh woa khi f'ye ya'a eb'ye kpoh.
Dʓi buyiah a'a beh doh kahpoh wa'o university.
Egya a kah Wangari dʓi a beh ni epiyoh weh awu yi edʓi eteh ni.
Wangari a'a f'yen re eb'yeh fifamu wao university weh wa wao Nairobi.
A'a f'yen re efi teb'ye ha eb'yan ri he.
Eb'ye ngwukiu nguwa shi akhi f'yen a yare a ndoreh ngoh Kenya da.
A ndoreh ngo Kenya wo chi hang yah.
Eb'ye yi'a yare akhi chekpeh ha'n nduwo Kenya.
Epa Wangari a'a toh m'mareh makaranta ni a'a khoshi yo be epehum, eh Kenya.
Ateh shi mimuh Africa a'a yeyisseh m'mani.
Ngoh a' nnah m'mah efoh beh p'peh.
Ekpin a wakaye shi.
Ngoh a waka emi jhofeh, zhiteh akhi kpyeh ndah mboh.
Atehshimimuh Wangari ayi m'mani ebuh a' wuh toh.
A'a f'yen matiya re nguwo efih wow u toh etchub'ye wo nawu be eteb'ye wori fueji wo nawu beh ebitah wo piyo ediwo ni.
Nguwo shi wo'a mbu reh epuchi dʓiye Wangari a'a f'yen ya rewo efih wow u chigbifye.
Epah ekphi wo'a toreh a' kpeh m'mani, edanya a vio ni ri gbeh.
Ebu Wangari ato' reh a'a gmafe m'mani ebeh emi Africa.
Edjeh tehi efhifa ekphi wo'a toreh kpeh m'mani phiphe.
Edʓi Wangari a'a toh weyire tsubuh da' edʓea a' m'mafe m'mani ebeh emi Africa dʓi etoweyi etsubu ngoh a' yareh'a eb'ye da.
Eya shi wo rib eh a reh African Conservation Prize.
Eya nghi ateh nguwa weh a f'ye zo re African Conservation Prize shi.
Wangari a'a bah re hemi djubuh 2018.
Chimi epoh hoh ini weh reh etobu zunzun i ri chekpeh ha ya.
