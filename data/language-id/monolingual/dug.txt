Pho pindi, anyama akala kaana magulu.
Magulu weri udziapa magulu atu hichyeye.
Magulu achyaamua kuapa magulu anyama osi.
Anyama eri anahenza magulu ili aidime kweneñda na kukaza.
Yeri nivikomu kwào kuhambala.
Chyilatsiku anyama tofauti eri anahambala mpaka kwa Magulu nyumbani.
Magulu waapa anyama na nyama àakuburuka magulu.
Anyama anjine avina, anjine achyigbwa photsi
Achyamba, "Kahundahambala kahiri."
Jongolo reri ni ra mwisho ko kwenye musitàri.
Magulu achyimupa Jongolo magulu gosi go geri gasala.
Jongolo achyamba kwa raha, "Ndaenenda haraka sana kushinda anjine."
Baada ya Jongolo, Nyoka wakudza na kuvoya, "Tafadali navoya magulu."
Nyoka wamwambira Magulu, "Dzichyirirwa ni usingizi."
Magulu wakosa magulu ga kumupa Nyoka.
Kulaira tsiku yiyo, Nyoka bado unatariza magulu.
Jembe ra kwàkwe ni dide sana.
Myangowe weri ni udide sana.
Chyitandachye chyeri ñi chyidide sana.
Basikili yakwe yeri ni tide sana.
Yuyu mutu weri ni mubomu sana!
Watengeñeza mphini wa jembe ure sana.
Watengeneza myangowe mure sana.
Watengeneza chyitanda chyire sana.
Wagula basikili ñyire sana.
Wasagàlà chyihi chya dzulu.
Achirya na uma ure sana.
Warichyà nyumbaye, àishi kwenye weru ubomu.
Áchyishi kwa miaka minji.
