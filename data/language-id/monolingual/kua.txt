Taa!
Keumbo letu oku na ongobe iwa.
O i na ashike oluvinga limwe alike, yo ka i na omushila.
Oya ondoka, ya tya omupunda.
Ongobe ei o i na eenghono.
Omufita weengobe oku i hole unene.
Eshi eengobe dikwao tadi nape oshikwekwe, yo o i li lile.
Ondobe ei ohai tu dikwao.
Paife dikwao ihadi i shindi vali.
Oto ningi mbela ngahelipi shama wa shakeneke ongobe i li ngaho?
Shikondobolo naMbalangadja ovali ookaume vopofingo.
Ashike ovali ve hole oku fiyafana po.
Efiku limwe ova tokola oku dana etanga opo va mone kutya olye enyakwa.
Ova ya nee kokapale ketanga, tava hovele oku dana.
Shikondobolo okwali ena onhapo, ashike ke dule Mbalangadja.
Shikondobolo oha lyata etanga tali i kokule, ashike laMbalangadja ola koya po.
Shikondobolo okwa hovela oku handuka, eshi ta fyaala po.
Ova tokola nee oku lyata eepelendi.
Tete Mbalangadja oye ngoo a ya mokoola.
Shikondobolo okwa tula mo ashike okoola imwe.
Lo olaninga olufo laye lokuya mokoola.
Mbalangadja etanga okwe li lyata!
Okoola!
Ye okwa findala, natango okooola.
Te li denge nomutwe, natango okwa tula mo.
Mbalangadja okwa tula mo eekoola di li nhano!
Shikondobolo okwa handuka nee eshi a dengwa.
Mbalangadja okwa hovela oku yola, shaashi kuye okwa li shi yolifa nayi eshi Shikondobolo a handuka.
Shikondobolo okwa handuka nee vali unene ye ota pona po Mbalangadja nokuli osho.
Fimbo ngoo Shikondobolo e li mondjila a uka keumbo, okwa shakena naina yaMbalandadja.
"Ino mona po okaana kange opo?"
Ina yaMbalangadja osho a pula.
Shikondobolo okwa twikila ashike nolweendo laye, ina nyamukula sha.
Ina yaMbalangadja okwali a limbililwa.
Ina yaMbalangandja opo ngoo e li po, oku udite okawi ta ka ifana "Mee!
Meme!"
A li nee ku kevauka ke wete apa ta ka di.
Mboli ota ka di moshikutunino shaShikondobolo.
Ina yaMbalangadja okwa lombwela omona "Ninga ngaashi nde ku longa!"
Omambalangadja ohaa dulu oku li ninga a kale taanyika nayi oo omalula.
Shikondobolo okwa hovela  ashike ta mbilingwa.
Ta tu oshive.
Ta kala opo tapona omate, ye ta fiyaafiya.
Ta tu eenghisha ye ta kolola.
Mbalangadja omulula ye omunyika!
Shikondobolo okwa kala noku kolola fiyo a kolola mo Mbalangadja.
Ina yaMbalangadja okwa kufa po okamona ndele ta va ka hondama komuti.
Poo opo nee pa dja eexuxwa nomambalangadja vehe li hole vali opo.
Nale nale, Etango, Ohani, Odula nOmhepo ova li ta vatu eemhata.
Eemhata oda hovela eshi Etango kwa li la hala oku kala tali minikile efiku alishe.
Ohani nayo okwa li ya hala oku kala ya twa efiku alishe.
Odula okwa li ya hala oku loka efiku alishe.
Omhepo nayo okwa li ya hala oku pepa efiku alishe.
Kapa li ou a hala oku yandja omhito kuvakwao.
Ova tokola va ye meenghundafana.
Etango ola pula Ohani, "Ove oho kwafele Edu ngahelipi?"
Ohani ta i nyamukula, "Oufiku ohandi minikile oinamwenyo opo i moneko eshi i li moukongo."
Ohani oya pula Odula, "Ove oho kwafele Edu ngahelipi?"
Odula oya nyamukula, "Edu ohandi li pe omeva opo omiti noimeno i kule nawa.
Navali ohandi yandje omeva koinamwenyo i nwe."
Odula oya pula Omhepo, "Ove oho kwafele Edu ngahelipi?"
Omhepo ta i nyamukula, "Moku pepa kwange ohandi kombo Edu, nohandi halakanifa odula opo i fike keembinga adishe dEdu."
Omhepo oya pula Etango, "Ove oho kwafele Edu ngahelipi?"
Etango tali nyamukula, "Ohandi yandje ouyelele noupyu kEdu, opo oinamwenyo noimeno aishe i dule oku kala nomwenyo."
Etango, Ohani, Odula nOmhepo ova pwilikinafana nelitulemo.
Etango ola yam o tali ti: "Aaye mboli keshe umwe oku na oshilonga sha fimana kEdu."
"Osho lela, kape na ou a fimana e dule vakwao."
Ohani osho ya ti.
Odula oya nyamukula, "Otwa pumbwa tu longeleni kumwe."
Omhepo ta i twikile ko, "Tu li tukulileni omafiku."
Aveshe ova dimina, neemhata oda xula.
Sho osho nee uwete efimbo limwe Ohani ha i piti fimbo Etango ina li ningina.
Efimbo limwe Omhepo ohai pepe ngee Odula tai loko.
Paife  Etango, Ohani, Odula nOmhepo oha va longele kumwe.
Pokati kEtango, Ohani, Odula nOmhepo shilipi u hole po unene?
Faneka eshi u hole unene.
Neita okwa londa komhani, ashike omutwe waye owa endjelela, eexwiki daye oda twa pedu shaashi odile.
Eshi ta tale omiti nomwiidi noinima aishe oku wete yapilama.
Eemhadi daye oda taalela mombada.
Konima yokafimbo Navi okwa enda po.
"Onde ku mona po ngoo nale apa.
Oshike u li hamutwe wakafidi?"
Navi osho a pula.
Navi okwa londa komuti, ta kala omutumba puNeita, tashiki eemhadi daye.
"O-o-o-o handi k-k-k-kokoma," Neita osho a ti.
"Nghi li nghaashi vakwetu."
Ta twikile ko.
Navi okwe mu kwata mokwooko, okwa hala Neita a mone kutya keshe umwe okwa shitwa e li lile.
Ta va londo komuti umwe u lili oko Navi e hole oku londa opo a tale nawa vakwao eshi tava danauka.
Tava kala omutumba koshitayi shimwe tava tale vakwao ava ve li pedu.
Ounona aveshe ovo inave li fa.
Tala ku Abele, oku na olutu li nene.
Chi oku na ouvala moshipala.
Lala omule unene sha pitilila.
Bambam oku hole oku lotauka nokuweelela.
Lulu oku li penya ta lesha e li mwenenena.
Tala eexwiki daFreya eshi di li.
Sid oha djala omakende keshe efimbo.
Ame ou nee, onda utama nayi.
Ove naave oove ngoo oo.
Tala ashike kutya keshe umwe okwa shitwa shaye shi lili.
Ashike keshe umwe oku li ashike nawa ngaho.
Ita tu dulu oku kala mounyuni twa faafana.
Neita paife oku udite nee ombili, eshi a mona kahewa mupe.
Ina hala vali okulonda omutwe wa endjelela.
Paife oha danauka navakwao.
Onda limbililwa ngoo ngeenge opena tuu omunhu umwe afange mounyuni.
Ha monika afange.
Hapopi afange.
Ye okuna ekalo lafa lange.
Omunhu umwe ena omesho ange nomakutwi ange.
Ha yolo afange.
Ou hadulu okuninga osho andi dulu okuninga.
Ye ita dulu okuninga osho ita ndi dulu okuninga.
Onda tala tala apa na penya okumona omunhu afange.
Onda ya ponhele yo kutulumukwa ndele handi tale konima yomiti.
Onda tala apeshe, pombanda nopedu.
No koipala aishe.
Ina ndimona nande omunhu afange ponhele keshe.
Aame ashike ndili mounyuni!
Ame onda pumba, oh oshoshili!
Ashike haame andike, kushiwete?
Oove ashike!
Kariza okwa li e hole oku pula omapulo.
Onghedi ei okwe i li honga kovakulunhu vaye.
Ovali hava ti, "Ngeenge owa pula omapulo manga wumunini, oto ka kala una ounongo uhapu ngeenge wakulu."
Efiku limwe, Kariza okwa pula omuhongi waye, "Omolwashike ovakulunhu vetu have tu lombwele tu likoshe keenyala manga inatu lya, doo fimbo limwe ohadi kala tadi monika diyela?"
Ovanafikola vakwao okwa li va panda epulo eli.
Navo kava li ve hole okulombwelwa ve likoshe keenyala.
Omuhongi okwa nyamukula, "Kariza, epulo olo oliwa unene.
Nande eenyala detu otadi ulike diyela, ohashi dulika di kale dina eembakiteli."
Okwa fatulula tati, "Eembakiteli ohadi eta omikifi.
Itatu dulu oku di mona nomesho etu oo aeke, otwa pumbwa oshilongifo eshi tashi dulu oku tu kwafela tu di mone."
Omuhongi okwa kufa omicroscope moshikopa.
"Omicroscope oshilongifo osho hatu longifa opo tu tale ounima ovo vanini itava dulu oku monika komesho etu," osho a ti.
Omuhongi okwa kufa okati ndee te ka nyayifa peke laKariza, nokudja opo okati oko okwe ka xwa kokakende koku konaakonifa.
Omuhongi okwa tula okakende komicroscope, ndele  eshi va tala mokambululu koku talela, ova mona mo eembakiteli.
Nonande eenyala daKariza kakwa li tadi ulike da kaka, okwa li dina eembakiteli.
"Eembakiteli odi li keshe pamwe, koinima ei hatu kumu mongulufikola, monhele yokudanauka ile keumbo.
Otadi dulu oku tu etela omikifi."
omuhongi ta kunghilile.
Ta twikile, "Opo nee tu dipaye eembakiteli edi, otwa pumbwa oku likosha keenyala nomeva mayela ena ofewa, unene tuu manga ina tu lya.
Nongee hatu ehama otuna oku likosha keenyala opo tu ha tandavelife eembakiteli."
Eshi a fika keumbo, Kariza okwa hanga xe elipyakidila noshiima shemulimbililika.
"Oshike osho welipyakidila nasho?"
"Eshi ohashi ifanwa okalikoshelo (lyata ko u likoshe)," xe osho a ti.
"Ohashi longifwa oku likosha keenyala konima yokulongifa okandjuwo, nomanga ino lya."
Kariza okwa uda nawa ndele ta ti, "Oh osho!
Omuhongi wetu okwe tu lombwela kombinga yoshinima eshi, ashike vahapu vomufye katu shi shii kutya ohashi longifwa ngahelipi.
Oha shi longifwa ngahelipi hano?"
Xe okwa yola ndele ta ti, "Ehena apa ndi ku ulikile kaadona kange."
"Tete, lyata koshiti eshi shi li pedu apa," xe osho a ti.
"Shima wa lyata ko, endjini lomeya otali endama ndele ta li tile omeva keenyala doye.
Ino dimbwa oku likosha nofewa," ta lombwele Kariza.
Kariza okwa li a hafa unene nokwe li popila ta ti, "Ngeno mbela okwa li ina ndi pula omapulo, ngeno onde shi shiiva ngahelipi?
Mboli oku pula ohamu di eshiivo."
Momukunda, Okwa li muna okamati ke dina Abula.
Ka kwa li ehole okulesha ile oku penuna membo.
Okwa li okanona okananyalo.
No he liumbata nai.
Abula okwa li ha vakemo oimaliwa ya meme waye opo akalande ouleke.
Nonande meme waye oimaliwa okwa li heiholeke, okuna ashike okuimona ndee tei kufapo.
Konima eshi amana okulya ouleke.
Abula okwa li handanauka nookaume kaye.
Nokonima yefimbo, Abula okwa efapo ofikola.
Oha kala ta ndanauka efiku alishe.
Keumbo oha iko alushe komatango.
Meme wa Abula's okwe shidindilika no kwa hovela okukala alimbililwa.
"Okamati ketu ita keli umbata nawa nande.
Kandishishi nokuli ngeenge nokofikola oko hai.
Ye noho oha vakemo oimaliwa yange," Meme wa Abula's osho apopya.
okwa tya komukulukadi waye, "Moshikando ta shilandula, holeka oimaliwa mokati komapandja embo.
Osheshi kena efiku apenhune embo, ongheene oimaliwa ota ikala ili meameno."
Efiku lalandula, Abula okwa li takongo oimaliwa ya meme waye.
Okwa konga apeshe ashike inamonasha.
Okwa tokola opo aye pomatala eli popepi opo elimonene oimaliwa.
Tate waye okwa mona apa Abula kwa li tai.
"Mumati wange, Ondishishi kutya omolwaashike toile komatala.
Paife shuna meumbo ndee totale oimaliwa momambo," Tate waye osho ati.
Abula okwa li asholola, Ashike okwaya ndee tatale momambo.
Okwa hangamo oimaliwa oyo meme waye kwa li aholeka.
Efiku lalandula, Okwa tala momambo natango.
Ashike ka kwali munasha shaholekwamo.
Okwaya kuTate waye ekemupule kutya omolwashike momambo kamuna oimaliwa.
Tate waye okwe limemesha ndee temunyamukula, "Mumati wange, owahala okumona oimaliwa ihapu ulilandele ouleke vahapu?"
Abula okwa nyamukula, "Osho lela, Tate."
Tate waye okwa tya kuye, "Pwilikinange nawa.
Lesha omambo ndee tokale hoi keetundi.
Oto kamona oindjemo iwa ta i kudiilile momambo.
Inosholo nande."
"Ashi Tate, okulesha oshinima shindjuu.
Omambo ota ekuningi ukale waleela.
Abula osho anyamukula."
konima yokafimbo, Tate wa Abula's okwa li amwena.
Okwa diladila nghene ena oku twa okamona mati kaye omukumo.
Ndele ye okwa tya ku Abula, "Na tu leshele pamwe.
Ohandi ku kwafele opo umone ouyamba momambo."
Kandeshi okwa li okaana ke na eedula nanho.
Omukunda wavo owa li popepi nomufitu, nomomufitu omwa li oinamwenyo yomofuka.
Kandeshi okwa li okaana oka duliki.
Okwa li ha ka lifa oikombo needi dambulavo.
Kandeshi okwa li ehole oku pwiikina oudila eshi tava imbi.
Eshi oudila tava imbi oungovela vavo vawa vawa ye otatula mo oitya yaye mwene.
Kandeshi ka li a fika manga oku ya kofikola.
Ovakulu, Nashipe naTauya, ovo aveke va efelwa oku ya kofikola shaashi okokule.
Ope na oshinano sheekilometa omulongo.
Nashipe naTauya ohava i ongula nounona vakwao, ndele ohava aluka ashike eshi taku wiwile.
Ohava i noubaki voikulya noumbao voshikundu.
"Meme hano ame ohandi hovele ofikola naini?"
Kandeshi osho a pula ina.
"Oto kulu paife u hovele ofikola nghelo."
Ina osho a nyamukula.
Efiku limwe peumbo lavo ope uya otuwa mu na mwene womukunda, novahongifikola vavali.
Mwene womukunda okuhole ounona tava hovele ofikola ngee eedula davo dofikola da fiki.
Ovanhu okwa li va itavela kutya ngeenge okaana ota ka dulu oku hanga okutwi kwako kwokolumosho, nonyala yako yokolulyo, oka fika oku hovela ofikola.
"Ou na eedula ngapi?"
Mwene womukunda ta pula.
"Ondi na eedula nhano Tatekulu."
Kandeshi ta nyamukula.
"Ila nee apa tu tale ngeenge owa fika oku ya kofikola."
Mwene womukunda ta twikile.
Umwe womovalongifikola okwa lombwela Kandeshi a endife okwooko kwaye kwokolulyo kombada youmutwe waye, a tale ngee kokutwi kwaye kwokolumosho ota hangeko.
Kandeshi kokutwi okwa hangako!
Kandeshi okwa li a nyakukwa neenghono.
"Naame paife ohandi shiiva nee oku lesha nokushanga ngaashi ooNashipe naTauya," Kandeshi osho e li popila.
Kandeshi okwa li a nyakukwa neenghono.
"Naame paife ohandi shiiva nee oku lesha nokushanga ngaashi ooNashipe naTauya," Kandeshi osho e li popila.
Okandenge kange oha ka kofa fiyo etango ta li piti.
Ame ohandi penduka alushe ongula shaashi ame omunandjungu.
Ohandi piti netango.
"Oove mawila wange," Meme osho ha ti.
Ohandi li kosho ame mwene keshe fiku.
Kutya nee omeva naakale matalala, ile opena ashike ekandanga, ohandi li kosho ashike.
"Ino dimbwa oku li kusha komayoo!"
Meme ta dimbulukifa nge.
"Aaye itandi dimbwa Meme," osho nda nyamukula.
Eshi nda mana oku likosha, ohandi ka popifa Meekulu naTatekulu.
Handi va halele efiku liwa.
Okudja opo ohandi i ndi ka djale oikutu yange yofikola.
"Ame onda kula paife Meme," handi lombwele Meme.
Ondi shii oku pata eembadi doshikutu shange neemhato deenghaku dange.
Okandenge kange ohandi ka lombwele keshe eshi sha ningwa kofikola.
Kofikola ohandi li hongo noudiinini.
Keshe efiku ohandi wanifa po oinakuwanifwa yange.
Ashike oshinima ndi hole unene, oku danauka.
Nale nale oinamwenyo aishe ka kwa li i na omaulu.
Aishe okwa li ashike hai li pweda.
Ovanhu ovo ashike kwa li ve na omaulu, ve a pewa kuShimbilinga.
Efiku limwe Shimbilinga okwa tokola oku pa oinamwenyo omaulu.
Okwa li a hala i kale tai ende ngaashi ovanhu.Okwe i ifana keumbo laye opo e i lombwele.
"Otashi kala shiwa unene nge twa pewa omaulu," oinamwenyo osho ya ti.
Ta i imbi nokuhela kehafo.
Oinamwenyo oya ti oku lipweda okudjuu, ko ohaku ehama.
Eshi efiku lokutambula omaulu la fika, oinamwenyo ihapu oya ya keumbo laShimbilinga.
Eenduli, eenghoshi, eendjaba, oundiba, eengadu noudila ova twa omukweyo.
Oshinamwenyo keshe osha pewa omaulu ane.
Oudila ova pewa avali.
Opa li ehafo linene eshi oinamwenyo ya mona omaulu.Imwe oya li tai dana kehafo.Imwe okwali ta i pundauka shaashi ina i ika okweenda.
Oku dja opo oinamwenyo oya ka ulikila ovanhu omaulu ayo.
"Ita tu lipweda vali!"
Mbalangadja oye a li waxuuninwa.
Shimbilinga okwe mu pula ta ti, "Konima yoye oku na vali umwe?
""Aaye, aame nda xuuninwa Tatekulu."
Mbalangadja ta nyamukula.
"Nge oye wa xuuninwa, omaulu aeshe aa ohandi a ningi ngahelipi?"
Shimbilinga osho e li popila.Okwa tokola a yandje omaulu aeshe aa a xupa po kuMbalangadja.
Mbalangadja okwa li a hafa unene.
"Paife ohandi endelele ndi dule vakwetu shaashi ondi na omaulu mahapu."
Osho a enda te li popile.
Eshi Mbalangadja a ya, eyoka ola ya keumbo laShimbilinga.
"Naame kwafelenge omaulu Tatekulu," osho la indila Shimbilinga.
"Ame nghi na po nee vali omaulu apa.
Owali peni?"
Madume ta pula.
"Onda kofelela Tatekulu," eyoka ta li nyamukula.
Shimbilinga ta i momalimba aye a ka tale nge ta mono mo sha.I na hanga mo sha.
"Ka mu na vali omaulu omu," Shimbilinga ta lombwele eyoka.
Eyoka ta li li pweda nenyeme lauka keumbo.Oku dja opo, eyoka iha li kofa vali tali pwile po.
Ola hala olo lininge lotete momukweyo woku ka tambula omaulu.
Okahokololo aka otaka tangumuna Keeper, noshikunino shaye shounamwenyo voufiye.
Keeper novanailonga vaye moshikunino ovali ve yadi oilonga muAguste.
Mkite, ou okwali ena omudo umwe, oye e uya po tete.
Okwa etwa po kotuwa itwima omafo.
Keeper novanailonga vaye okwali ve mweetela onghenda unene.
Mkite okwali a utama yee ina ndjanga nawa.
Konima yomafiku, Mkite okwa hovela oku ndjanga.
Ta hovele nokuli oku danauka nounamwenyo vakwao.
Efiku limwe vali muAguste ngoo omo, poshikunino ope uya edakadaka.
Keeper novanailonga vaye ova tondokela pondje ve ke li shakeneke.
Ova hanga mo okandjabwena ka tuvikilwa nekumbafa.
Edina lako oNdiwa.
Okwali ashike e na omafiku atano.
Keeper okwa dungila Ndiwa omashini mendami ndee te mu pe.
Okanamwenyo aka ke uya okatitatu momwedi omo oMalea, okamhandona.
Okwa etwapo kembakumbaku litilyana.
Okwali e na eemwedi hamano.
Malea voo nokatana Enkare ova ninga ookaume vo pofingo.
Ihave li fiye po keshe apa tava i.
Ambia okwa fika efiku limwe konguloshi manga ounamwenyo aveshe vali va kofa.
Ambia okwali ena eemwedi nhano.
Okwali a loloka unene shaashi okwa dja mondjila ile.
Shaashi Ambia okwa li e na ofingo ile, Keeper okwa londa nendami komuti opo Ambia a dule okunwa omashini.
Mokati kaAguste opa etwa oukwanambwiyu, Abei naMoit.
Okwali ashike opo va dalwa, voo ovali tava ehema unene.
Opa pita ashike oshivike, yee Abei okwa fya.
Keshe umwe okwali e udite oluhodi.
Ashike Keeper novanailonga vaye ova pondola oku xupifa Moit.
Outotongwe Kopi, Kepi naKeji ovo va etwa po xuuninwa.
Okwali ashike ve na oivike ivali.
Ova fika ve udite ondjala unene!
Keeper novanailonga vaye ove hole ounamwenyo aveshe, naava ngoo va fifiti.
Ou kwali e dule vakwao moufifiti oLobolia.
Lobolia okwali e hole oku holeka po omakende aKeeper okomesho.
Keeper novanailonga vaye ohava longo nelitulemo oku fila ounamwenyo oshisho.
Ova hala ounamwenyo va kule opo va ka dule oku linyangela eshi tava ka shuna momifitu omu va dile.
Nale nale okwa li ofaalama i li momukunda wonhumba.
Mofaalama omo omwa li okaxuxwa kedina Daisy.
"Shama nda kulu, onda hala ndi kale handi tuka nda uka mombada mwii!"
Daisy osho tati.
Ashike eexuxwa dikwao oda kala tadi yolo eshi Daisy ta ti okwa hala oku tuka.
"Ove ino tu fa mboli, ita tu danauka vali naave."
Eexuxwa dikwao osho da ti.
"Daisy, fye eexuxwa iha tu tuka mumwange, oha tu papama ashike."
Osho Meme e mu lombwela.
Nande a lombwelwa ngaho, Daisy i na sholola.
Okwa kala noku li deula keshe efiku, ta papama.Papapapa, papapapa, ta papama, ashike pedu opo ngoo i ha di opo.
Eshi te li deula ngahookwa kala noku li tungilaouumbo, afa ngeno e liwete ta tuka a ukamombada mwii, ye ta talenee eexuxwa dikwao eshidi li pedu.
Oku li wete tatuka ta piti pookolanookaimbi.
"Vakwetu,taleni oxuxwa ta i tuka!
"oudila ngeno osho neetava ti.
Papapapa, papapapa, keshe efiku Daisy otapapama, ta kendabala oku tuka.
Pedu oha di po ngoo,ashike iha i kokule mangai ne li ndangula po.
"Nghi na efiku ndi tuke mboli, vakwetu okwali ve li momdjila eshi tava ti eexuxwa iha di tuka."
Daisy osho a popya nenyeme, ta lombwele Meme.
"Daisy, ino kwena.
Ove ino fa eexuxwa dikweni.
Ove owa hala oku tuka, do ina di hala oku tuka.
Ino sholola, oto tuka ashike fiku limwe."
Meme ta ti.
Mongula kushe Daisyokwa londa kombadayoshikuku, ta hovele okupapama.
Okwa tuka nokulia uka mombada omo,omavava aye taa papama.Opo ngo nee ngeno ta ikokule…
NDWANGU!
Eexuxwa dikwao ta di yolo nee mokule.
"Ha ha ha!
Otwe ku lombwela nale kutya eexuxwa iha di tuka!"
Efiku la shikula ko Daisyokwa londa kombadayonduda.
Fiyo okokadutilonaana kwi!
Ta hovele okupapama.
Papapapa,papapapa.
Okwa hovela oku tuka auka mombada mwi!
Ta inee a uka mokalemo…
Omhepo eshi tai pepe, otai mu wedele ko konhapo.Omo a uka mombadaomo.
Ta shakeneke poookola nookaimbi."Vakwetu!
Taleni oxuxwatai tuka!"
osho va tinonghumwe.
Apa eexuxwa dikwao odi lipo nee da fuuka.
Da halaashike ngeno nado otadituka.
"Daisy owe tu kimwifa shili!"
Osho da ti.
Okwali pena okamatyona kamwe edina lako Abel.
Abel okwa nduluka po okatemba kaye kokudanauka.
Kali nee ena omushingi wako.
"Onda pumbwa omushingi wokatemba kange.
Kwafe nge okapopifa koye ke uye ka shinge ko."
Abel osho a lombwela mumwaina Meri.
"Aaye, oha ndi danauka nako," Meri osho a nyamukula.
Abel okwali a handuka eshi Meri ina hala a kufe po okapopifa kaye.
Okwe ka kwata ashike ye ta hovele te ka shili.
Meri naye okwa kwata kokwooko kukwao kwokapopifa ndele naye ta shili.
Opo nee veli opo ta va kondjele okapopifa, lunga okwooko kwako ta ku tokoka ko.
Meri okwa hovela ta kwena, ta lotokele kuina ta ti: "Meme tala eshi Abel a tokola okapopifa kange okwooko!
Okwali a hala ka ka shinge okatemba kaye ashike ame okwali nda hala oku danauka nako."
Ina okwa nyamukula ta ti: "Abel okwa ninga nayi."
Meme okwa konga ondunge a longe Abel oshilongwa opo a ha kume vali oidanaukifo yamumwaina.
Okwa ya kukahewa kaye womundokotola ndee ta ti: "Onda hala u kwafe nge kahewa."
Ndokotola ta pula "Oha ndi ku kwafele ngahelipi kahewa kange?"
Meme ta nyamukula, "Abel ite li humbata nande nawa mafiku aa.
Okwa tokola ko okwooko kwokapopifa kamumwaina.
Mongula ohandi mu lombwele e ka ete kwoove opo okwooko u ku hondjele ko."
"Shama wa mane, ove to mu pula ofuto.
Molwaashi kena oimaliwa yo ku futa, mulombwela a ka koshe otuwa yoye inya yakula hai kala alushe ya twima."
Kahewa kaye okwa yola "Hahahaha!
Ondunge iwa lela!"
Ina yaAbel eshi a shuna keumbo okwe mu pula ta ti: "Ngeenge to ehama ile wa mona oshiponga, oho i peni?"
Abel ta nyamukula ta ti: "Ohandi i kundokotola."
"Oove wa ehameka okapopifa, onghee oove una oku ka twala kundokotola."
Abel okwa kufa okapopifa ndele te ka twala kundokotola.
"Okapopifa aka oka ehama neengho.
Meme okwa ti nandi ka ete kwoove.
Oto dulu mbela oku ka ningila okwooko kupe?"
Ndokotola okwa dimina a hakule okapopifa.
Okwa pondola oku ka ningila okwooko kupe.
Ndokotola ta lombwele Abel ta ti: "Okapopifa onde ka ningila okwooko kupe.
Paife futa nee.
Ouna po ingapi?"
"Ndokotola, ame nghi na oimaliwa.
Itandi dulu oku ku futa eshi wa hakula okapopifa," Abel osho a nyamukula.
Ndokotola ta i mo ta ti: "Uhena oimaliwa?
Otuwa yange ei ya kula oya kaka nayi.
Ofuto yoye oku kosha otuwa yange."
Abel okwa kufa okavela komeva noshilapi shiyela.
Opo nee a uhala opo ta kosho otuwa shaashi oya kula yo oya kaka nayi.
Abel eshi a mana okwa twalako okapopifa kaMeri.
Meri okwa li a hafa unene eshi a mona okapopifa kaye, "Ove omukulu muwa.
Onde ku pandula eshi wa hakulifa okapopifa kange."
"Meri, ombili eshi kwali nda handuka, naashi nde ku udifa nayi."
Oku dja opo Abel no ina kuma tuu vali oidanaukifo yamumwaina.
Okwa tokola nokuli e hemu handukile vali nande nande.
Abel oha kala alushe noku dimbuluka nghee a uhalele ta kosho otuwa yaNdokotola, nokwa ninga etokolo kutya ehandu loku teyaula oinima, iha li eta po sha.
Efiku limwe, Meme Okwa li tateleke.
Okwa ifana, "Abena, Ajua, Akwasi, Aku, oikulya oyapya!
Eteni ouyaxa veni!"
Meme okwe tu pa keshe umwe fufu.
Okwe tu pa omuhoka.
Okwe tu pa ombelela.
Okwa tya kufye, "Indeni mukakale omutumba mukalye."
Aku okwa tala ko fufu yaye.
Okwa tala komuhoka waye.
No kwa tala kombelela yaye.
Okwa tula okayaxa kaye pendu nenyeme ndee ta kwena.
Meme okwa pula, "Aku, oshikwashike shapuka mwoove?"
"Ombelela yange oyo ishona lelalela," Aku ta kwena.
"Ashike oove umushona," meme waye osho a tya.
Aku okwa kwena neenghono.
Okwe li umbila pedu.
Molwaashi Meme waye ka kwa li nande ahala Aku akwene.
Okwa ifana mokule, "Abena, Ajua, Akwasi, endeleleni mweete oikulya yeni!"
Ounona ova eta oikulya yavo.
"Paife Aku, kuffamo ombelela oiwahala," meme waye osho ati.
Aku okwe liyolifa ahafa.
Okwa tala neenghono kombelela ya Akwasi ndee tandiladila, "Ombelela ya Akwasi oyakula."
Okwa tala neenghono kombelela ya Ajua.
Okwa ndiladila, "Ombelela ya Ajua oyakula unene."
Okwa tala neenghono kombelela ya Abena.
Ombelela ya Abena oya kula.
Okwa ti ku meme waye, "Ondahala ombelela ya Abena."
"Abena, yandja ombelela yoye ku Aku ove to kufamo yaye," meme osho ati.
Abena ka kwa li eudite nawa.
Ashike ka kwa li ahala oku anya elombwelo la meme waye.
Okwa yandja ombelela yaye ku Aku.
"Mmmm, ombelela ei ota ikala inyenye," Aku osho atya.
Okwa kala omutumba kokapundi ndee tali ombelela yaye eudite nawa.
Pii!
Pii!
Omushingifi wo ice-creama eli pondje.
Ohashingi ombashikela yakula yina eembinga ndishona.
Aku okuhole o ice creama.
"Abena, eta ondjato yange," meme osho ati.
"Ondahala okumu landela o ice creama amushe."
Abena okwa eta okandjato ka meme.
"Ondahala ee ice creama ndili nhee, alikana," meme osho ati komushingifi wee ice creama.
Okwa futa ndele ta tukulile ounona aveshe ee ice creama.
"Imwe, mbali, nhatu, nhee," Aku osho avalula.
Okwa tala ko ice creama yaye.
Okwali ishona.
Okwa tala neenghono ko ice creama ya Akwasi.
Okwa li ishona kuyaye.
Okwa tala neenghono ko ice creama ya Ajua.
Okwa li ishona idulife ee ice creama adishe.
Okwa li ahafa.
"O ice creama yange oyo yakula," osho adiladila.
"Teelela," osho adiladila.
"Ondahala yoo oku tala ko ice creama ya Abena."
Okwa enghena popepi na Abena.
Ndele ta ekama mokule ndele ta kwena.
"Oshikwashike, Aku?"
Meme ta pula.
"O ice creama ya Abena oya kula idule yange," ta kwena.
Meme tati, "Aku ove okakandona kalunduka!"
Aku okwa kwena neenghono.
Okwe li umbila pedu.
Meme waye ka kwa li eshi udile nawa.
Ka kwa li ahala Aku akwene.
Meme okwa ti ku Abena, "Kwa felenge uyandje o ice creama yoye ku Aku ove to ku fako yaye."
Abena ka kwali eshi udila nawa, ka kwa li ahala oku anya elombwelo la Meme waye.
Okwa yandja o ice creama yaye ku Aku.
Omesho a Aku okwa li taa ulike ehafo linene.
Okwa tala ko ice creama yaye yakula ndele teliyolifa.
"Mmm, o ice creama ei ota imonika iwa," Aku osho ati.
Okwa ekama ndee ta lumatako kashona.
"Ajiish!"
Okwa inginda ndee ta fudile o ice creama.
"Oshikwashike paife?"
meme ta pula.
"O ice creama ei oilula," Aku ta fuda mokule.
Meme ta kufako o ice creama ya Aku nde ta lumatako.
Okwa handuka.
"Opena oshinima shapuka mbela.
Oya nyonauka," osho ati.
Meme ta wedako, "Ombili Aku, ito pewa vali imwe.
Paife ou shi wete nee oku kala walunduka nai?"
"Mee," Nelao ta ifana.
"Ila u tale.
Oikutu yange oya ninga inini mumwameme, itandi wana mo vali!"
"Handi uya ndi tale," Meme ta ti.
"Tala ofulukweva yange.
Oinini unene," Nelao ta ti.
"Ehee, oinini.
Na i ninge po yaNangula," Meme ta ti.
"Tala ombulukweva yange.
Oinini unene," Nelao ta ti.
"Ehee, oinini.
Na i ninge po yaNangula," Meme ta ti.
"Tala okambidja kange.
Okanini unene," Nelao ta ti.
"Ehee, okanini.
Na ka ninge po kaNangula," Meme ta ti.
"Tala ombidja yange.
Oinini unene," Nelao ta ti.
"Ehee, oinini," Meme ta ti.
"Na i ninge po yaNangula."
"Tala ondjafa yange yodula.
Oinini unene," Nelao ta ti.
"Ehee, oinini," Meme ta ti.
"Na i ninge po yaNangula."
"Tala oitolomufe yange.
Oinini unene," Nelao ta ti.
"Ehee, oinini," Meme ta ti.
"Na i ninge po yaNangula."
"Tala eenghaku dange.
Odinini unene," Nelao ta ti.
"Ehee, odinini," Meme ta ti.
"Nadi ninge po daNangula."
"Paife ou yadi nee oikutu," Meme ta ti.
"Aaye, natango kashiidule shaashi oikutu ei aishe oyakula, itandi wanamo," Nangula ta ti.
Shikondobolo naMbalangadja ovali ookaume vopofingo.
Ashike ovali ve hole oku fiyafana po.
Efiku limwe ova tokola oku dana etanga opo va mone kutya olye enyakwa.
Ova ya nee kokapale ketanga, tava hovele oku dana.Shikondobolo okwali ena onhapo, ashike ke duleMbalangadja.
Shikondobolo oha lyata etanga tali i kokule, ashike laMbalangadja ola koya po.
Shikondobolo okwa hovela oku handuka, eshi ta fyaala po.
Ova tokola nee oku lyata eepelendi.
Tete Mbalangadja oye ngoo a ya mokoola.
Shikondobolo okwa tulamo ashike okoola imwe.
Lo olaninga olufo laye lokuya mokoola.
Mbalangadja etanga okwe li lyata!
Okoola.
Ye okwa findala, natango okooola.
Te li denge nomutwe,natango okwa tula mo.
Mbalangadja okwa tula mo eekoola di li nhano!
Shikondobolo okwa handuka nee eshi a dengwa.
Mbalangadja okwa hovela oku yola, shaashi kuye okwa li shi yolifa nayi eshi Shikondobolo a handuka.
Shikondobolo okwa handuka nee vali unene ye ota pona po Mbalangadja nokuli osho.
Fimbo ngoo Shikondobolo e li mondjila a uka keumbo, okwa shakena naina yaMbalandadja.
“Ino mona po okaana kange opo?” Ina yaMbalangadja osho a pula.
Shikondobolo okwa twikila ashike nolweendo laye, ina nyamukula sha.
Ina yaMbalangadja okwali a limbililwa.
Ina yaMbalangandja opo ngoo e li po, oku udite okawi ta ka ifana “Mee!
Meme!” A li nee ku kevauka ke wete apa ta ka di.
Mboli ota ka di moshikutunino shaShikondobolo.
Ina yaMbalangadja okwa lombwela omona “Ninga ngaashi nde ku longa!” Omambalangadja ohaadulu oku li ninga a kale taanyika nayi oo omalula.
Shikondobolo okwa hovela ashike ta mbilingwa.
Ta tu oshive.
Ta kala opo tapona omate, ye ta fiyaafiya.
Ta tu eenghisha ye ta kolola.
Mbalangadjaomulula ye omunyika!
Shikondobolo okwa kala noku kolola fiyo a kolola mo Mbalangadja.
Ina yaMbalangadja okwa kufa po okamona ndele ta va ka hondama komuti.
Poo opo nee pa dja eexuxwa nomambalangadja vehe li hole vali opo.
Ondjaba imwe otai ka nwa omeva.
Eenduli mbali otadi ka nwa omeva.
Eengalangobe nhatu noudila vanhe navo otava ka nwa omeva.
Eembabi nhano neemhinda hamano otadi ende da uka komeva.
Eengolo heyali otadi tondokele komeva.
Omafuma ahetatu neeshi omuwoyi otadi yoo momeva.
Onghoshi imwe otai kumbu.
Nayo oya hala okunwa omeva.
Olyelye a tila onghoshi?
Ondjaba imwe otai nu omeva nonghoshi.
Nale nale okwa li ofaalama i li momukunda wonhumba.
Mofaalama omo omwa li okaxuxwa kedina Daisy.
"Shama nda kulu, onda hala ndi kale handi tuka nda uka mombada mwii!"
Daisy osho tati.
Ashike eexuxwa dikwao oda kala tadi yolo eshi Daisy ta ti okwa hala oku tuka.
"Ove ino tu fa mboli, ita tu danauka vali naave."
Eexuxwa dikwao osho da ti.
"Daisy, fye eexuxwa iha tu tuka mumwange, oha tu papama ashike."
Osho Meme e mu lombwela.
Nande a lombwelwa ngaho, Daisy i na sholola.
Okwa kala noku li deula keshe efiku, ta papama.
Papapapa, papapapa, ta papama, ashike pedu opo ngoo i ha di opo.
Eshi te li deula ngaho okwa kala noku li tungila ouumbo, afa ngeno e li wete ta tuka a uka mombada mwii, ye ta tale nee eexuxwa dikwao eshi di li pedu.
Oku li wete ta tuka ta piti pookola nookaimbi.
"Vakwetu, taleni oxuxwa ta i  tuka!"
oudila ngeno osho nee tava ti.
Papapapa, papapapa, keshe efiku Daisy ota papama, ta kendabala oku tuka.
Pedu oha di po ngoo, ashike iha i kokule manga i ne li ndangula po.
"Nghi na efiku ndi tuke mboli, vakwetu okwali ve li momdjila eshi tava ti eexuxwa iha di tuka."
Daisy osho a popya nenyeme, ta lombwele Meme.
"Daisy, ino kwena.
Ove ino fa eexuxwa dikweni.
Ove owa hala oku tuka, do ina di hala oku tuka.
Ino sholola, oto tuka ashike fiku limwe."
Meme ta ti.
Mongula kushe Daisy okwa londa kombada yoshikuku, ta hovele oku papama.
Okwa tuka nokuli a uka mombada omo, omavava aye taa papama.
Opo ngo nee ngeno ta i kokule…
NDWANGU!
Eexuxwa dikwao ta di yolo nee mokule.
"Ha ha ha!
Otwe ku lombwela nale kutya eexuxwa iha di tuka!"
Efiku la shikula ko Daisy okwa londa kombada yonduda.
Fiyo okokadutilo naana kwi!
Ta hovele oku papama.
Papapapa, papapapa.
Okwa hovela oku tuka a uka mombada mwi!
Ta i nee a uka mokalemo…
Omhepo eshi tai pepe, ota i mu wedele ko konhapo.
Omo a uka mombada omo.
Ta shakeneke po ookola nookaimbi.
"Vakwetu!
Taleni oxuxwa tai tuka!"
osho va ti nonghumwe.
Apa eexuxwa dikwao odi li po nee da fuuka.
Da hala ashike ngeno nado otadi tuka.
"Daisy owe tu kimwifa shili!"
Osho da ti.
Nale nale oinamwenyo aishe ka kwa li i na omaulu.
Aishe okwa li ashike hai li pweda.
Ovanhu ovo ashike kwa li ve na omaulu, ve a pewa kuShimbilinga.
Efiku limwe Shimbilinga okwa tokola oku pa oinamwenyo omaulu.
Okwa li a hala i kale tai ende ngaashi ovanhu.
Okwe i ifana keumbo laye opo e i lombwele.
"Otashi kala shiwa unene nge twa pewa omaulu," oinamwenyo osho ya ti.
Ta i imbi nokuhela kehafo.
Oinamwenyo oya ti oku lipweda okudjuu, ko ohaku ehama.
Eshi efiku lokutambula omaulu la fika, oinamwenyo ihapu oya ya keumbo laShimbilinga.
Eenduli, eenghoshi, eendjaba, oundiba, eengadu noudila ova twa omukweyo.
Oshinamwenyo keshe osha pewa omaulu ane.
Oudila ova pewa avali.
Opa li ehafo linene eshi oinamwenyo ya mona omaulu.
Imwe oya li tai dana kehafo.
Imwe okwali ta i pundauka shaashi ina i ika okweenda.
Oku dja opo oinamwenyo oya ka ulikila ovanhu omaulu ayo.
"Ita tu lipweda vali!"
Mbalangadja oye a li waxuuninwa.
Shimbilinga okwe mu pula ta ti, "Konima yoye oku na vali umwe?"
"Aaye, aame nda xuuninwa Tatekulu."
Mbalangadja ta nyamukula.
"Nge oye wa xuuninwa, omaulu aeshe aa ohandi a ningi ngahelipi?"
Shimbilinga osho e li popila.
Okwa tokola a yandje omaulu aeshe aa a xupa po kuMbalangadja.
Mbalangadja okwa li a hafa unene.
"Paife ohandi endelele ndi dule vakwetu shaashi ondi na omaulu mahapu."
Osho a enda te li popile.
Eshi Mbalangadja a ya, eyoka ola ya keumbo laShimbilinga.
"Naame kwafelenge omaulu Tatekulu," osho la indila Shimbilinga.
"Ame nghi na po nee vali omaulu apa.
Owali peni?"
Madume ta pula.
"Onda kofelela Tatekulu," eyoka ta li nyamukula.
Shimbilinga ta i momalimba aye a ka tale nge ta mono mo sha.
I na hanga mo sha.
"Ka mu na vali omaulu omu," Shimbilinga ta lombwele eyoka.
Eyoka ta li li pweda nenyeme lauka keumbo.
Oku dja opo, eyoka iha li kofa vali tali pwile po.
Ola hala olo lininge lotete momukweyo woku ka tambula omaulu.
Ou oAgnes.
Omulongi wange.
Agnes oha endele komamhango.
Ou oMetobo.
Oye DJ ou ndihole unene.
Metobo oku na oupyakadi womesho.
Ou oMoraa, mushiinda shange.
Moraa omunamapya.
Moraa omufitamatwi.
Oha popi ashike ta udike.
Ou oOsero.
Oye omudanitanga dingi kofikola yetu.
Osero kena omake.
Ashike oha tulile mo ospaana yetu eekoola dihapu.
Oha ndi djala alushe okamaska ngeenge andi dimo meumbo.
Okamaska oha ka ame nenge.
Osho yoo vakwetu.
Oha ndikosho omake ange nofewa osho yoo nomeva omanga inandi ndjamo meumbo.
Naaashi ha ndi alukile meumbo, oha ndilikosho.
Eshi handi popifa ookaume kange, ohatu pumafana poungolo!
Tatekulu wange okwa li tavele.
Okwa ya koshipangelo.
Tate oha denge ongodi keshe efiku akundane kombinga yaTatekulu.
Tatekulu okwali ena oukolele ye okuli nawa kolutu omanga ina kwatwa kouvela.
Okwa kala nawa.
Ye, omu mwameme mati okwa tameka okukolola.
"Omuninho wange owa dinda," osho apopya.
"Kololela pokangolo koye!"
mumwameme wameme osho ati.
"Ndjala okamaska.
Kaleka oshinanho!
Kala mombete yoye!"
osho emulombwela.
osho, omu mwameme mati akala mombete nokulesha.
Nalenale okwa li okakadona kedina Kalabushe.
Kalabushe okwa li okaana keendovo dihapu.
Ina okwa kala noku mu kunghilila aha popyaane vali ndele kashi li dule.
Inakulu yaKalabushe okwa li ha di konima yokamufitu ke li oshinano okudja momukunda wavo.
Fikulimwe inakulu okwa ombokelwa.
Ka pa li nee ou te mu file oshisho shaasho okwali meumbo oye aeke.
Ina yaKalabushe okwa pita noku uhala ta limi.
Komatango eshi a dimbuka, okwa pa Kalabushe oikulya a twaalele inakulu.
Mondjila, Kalubushe okwa shakena naSinson.
Sinson okwa li shimbungu a shituka omunhu.
Sinson okwa pula Kalabushe ta ti, "Oshike osho u kwete?"
Kalabushe okwa nyamukula ta ti, "Ondi kwete ombelela, omayi nomashini."
Ina yaKalabushe okwe mukunghilila a ha popye eshi e kwete.
Kalabushe okwa wedako ta ti, "Ohandi twaalele meekulu oikulya shaashi ota ehema."
Sinson okwa tameka nokuli te li lafa komulungu eshi ta dilaadila ombelela ei i kwetiwe kuKalabushe.
Sinson okwa lotoka divadiva a fike tete keumbo lainakulu yaKalabushe.
Yee ota pona po nokuli inakulu yaKalabushe osho, ndee te li tuvikile moikumbafa yaye.
Eshi Kalabushe a fika, meumbo omwa tya tuu filu.
Ta i meni, yee ta ifana, "Meekulu, ouli peni?"
A li oku ufana inakulu ita nyamukula.
Eshi a ya mondjuwo ya inakulu okwa hangamo omunhu e li tuvikila nekumbafa la kula.
"Meekulu, hano oshike omatwi oye makula ngaho?"
Kalabushe ta pula.
"Opo ndi ku ude nawa mutekulu wange."
Sinson ta nyamukula e li koshi yekumbafa.
"Meekulu, hano oshike omesho oye makula ngaho?"
Kalabushe ta twikile nomapulo.
"Opo ndi ku mone nawa mutekulu wange."
Sinson osho a nyamukula.
"Meekulu, hano oshike okanya koye kakula ngaho?"
Kalabushe ta pula.
"Opo ndi ku lye po!"
Sinson osho a nyamuluka, ndele ta nukile Kalabushe noku mu pona po.
Kalabushe okwa twilikila natango oku popya eshi e li medimo laSinson.
Ta pula omapulo mahapu.
Sinson osho a ka loloka epopyaano laKalabushe ndele te va fiya mo voo nainakulu.
Kalabushe nainakulu ova kufwa po kovashiinda ve va findikile keumbo.
Nokudja opo Kalabushe i ha popi tuu vali novanhu e he va shii tuu nande.
Ou oAgnes.
Omulongi wange.
Agnes oha endele komamhango.
Ou oMetobo.
Oye DJ ou ndihole unene.
Metobo oku na oupyakadi womesho.
Ou oMoraa, mushiinda shange.
Moraa omunamapya.
Moraa omufitamatwi.
Oha popi ashike ta udike.
Ou oOsero.
Oye omudanitanga dingi kofikola yetu.
Osero kena omake.
Ashike oha tulile mo ospaana yetu eekoola dihapu.
Taa!
Keumbo letu oku na ongobe iwa.
O i na ashike oluvinga limwe alike, yo ka i na omushila.
Oya ondoka, ya tya omupunda.
Ongobe ei o i na eenghono.
Omufita weengobe oku i hole unene.
Eshi eengobe dikwao tadi nape oshikwekwe, yo o i li lile.
Ondobe ei ohai tu dikwao.
Paife dikwao ihadi i shindi vali.
Oto ningi mbela ngahelipi shama wa shakeneke ongobe i li ngaho?
Onda hala ndi ku lombwele ehokololo lange.
Ohandi di ashike mokahandje kanini.
Ohandi tandavele ngeenge nda pepwa komhepo.
Fyee naave ookaume vopofingo.
Ohandi ku telekele oikulya yoye.
Ohandi ku minikile ngeenge kwa toka.
Ohandi dulu okulonga oilonga ihapu.
Onda ninga po ndambuleni.
Lungama nee ngeenge wa eta nge meumbo leni, shaashi nghihole oku li kalela.
Ko unona aveshe veli moilongo yAfrica.
Edina lange Aame Duma no ndina eedula Omulongo.
Oha ndi di pamwe no ka mwameme kandona Zinhle ou ena eedula omulongo nanhatu.
Oha tudi pamwe na Mama, Baba, oka mwameme mati kashona Wandile, oshoyo Ombwa yetu Bhubesi.
Eshi ngoo Omukifi wocorona waholoka, Eenghalamwenyo detu onda lunduluka.
Okamukifi kashona ashike ota kandulu oku tu etela ouvela.
Keshe omunhu ota ndulu oku vela komukifi ou wocorona.
Onda uda nai molwaashi ita ndi dulu vali okundanauka vali nookaume kange.
Wandile okwa uda nai molwaashi ita dulu okupapatela ookaume kaye.
Zinhle naye okwa uda nai shaashi ita dulu vali okupaafana omaadi okomulungu nookaume kaye.
Mama omuwapaleki koshipangelo shili modolopa.
Baba  ohalandifa oihape noikwambidi modolopa.
Alushe efimbo longula oha  vai koilonga omanga Zinhle te tu tonatele.
Omushiinda wetu, Gogo, Okwa kulupa ye vali okuna oudu womutima.
Ka pena umwe apumbiwa akale popepi naye omafiku aa.
Molwaashi oshidu eshi shocorona oshanyika oshiponga kovakulupe.
Ina tuhala tu mweetele oudu.
Konima yoilonga, Mama alushe ohai akatale nghee Gogo auhalapo no hemutwalele oihape.
Mama oha fiye oihape pomuvelo molwaashi ita dulu okuya meumbo.
Alushe efimbo longula, Zinhle oha ka tala omeva pokapomba kelipopepi.
Ovanhu vamwe oha va ndjala oumaska, vamwe iha vandjala.
Zinhle okwa ninga okamaska kaye akufa oshilapi kokapopifa kaye.
Oha kosho alushe omake aye keumbo.
Mama oha tula oSanitizer keenyala dute.
Alushe Konguloshi, Mama ohetu ndimbulukifa:"Ndjala okamaska kayela efiku keshe.
Kosha omake oye nofewa oule weesekonde omilongo mbali uuna tondiapa kwali waya.
Tuvikila omulungu no kanya koye uuna tokolola ile totu onisha."
"Eheno, Mama!"
osho ati.
1.
Kosha omake oye nomeva.
2.
Longifa ofewa ngeenge to likosho keenyala.
3.
Likosha oule weseconde omilongo mbali ile valula tweende kashona nakashona to valula okundja puimwe fiyo omilongo mbali.
4.
Likosha vali keenyala nomeva.
5.
Lipushula keenyala noshilapi shayela ile noumbambila vokeenyala.
6.
Paife owayela keenyala!
Okwali pena okamatyona kamwe edina lako Abel.
Abel okwa nduluka po okatemba kaye kokudanauka.
Kali nee ena omushingi wako.
"Onda pumbwa omushingi wokatemba kange.
Kwafe nge okapopifa koye ke uye ka shinge ko."
Abel osho a lombwela mumwaina Meri.
"Aaye, oha ndi danauka nako," Meri osho a nyamukula.
Abel okwali a handuka eshi Meri ina hala a kufe po okapopifa kaye.
Okwe ka kwata ashike ye ta hovele te ka shili.
Meri naye okwa kwata kokwooko kukwao kwokapopifa ndele naye ta shili.
Opo nee veli opo ta va kondjele okapopifa, lunga okwooko kwako ta ku tokoka ko.
Meri okwa hovela ta kwena, ta lotokele kuina ta ti: "Meme tala eshi Abel a tokola okapopifa kange okwooko!
Okwali a hala ka ka shinge okatemba kaye ashike ame okwali nda hala oku danauka nako."
Ina okwa nyamukula ta ti: "Abel okwa ninga nayi."
Meme okwa konga ondunge a longe Abel oshilongwa opo a ha kume vali oidanaukifo yamumwaina.
Okwa ya kukahewa kaye womundokotola ndee ta ti: "Onda hala u kwafe nge kahewa."
Ndokotola ta pula "Oha ndi ku kwafele ngahelipi kahewa kange?"
Meme ta nyamukula, "Abel ite li humbata nande nawa mafiku aa.
Okwa tokola ko okwooko kwokapopifa kamumwaina.
Mongula ohandi mu lombwele e ka ete kwoove opo okwooko u ku hondjele ko."
"Shama wa mane, ove to mu pula ofuto.
Molwaashi kena oimaliwa yo ku futa, mulombwela a ka koshe otuwa yoye inya yakula hai kala alushe ya twima."
Kahewa kaye okwa yola "Hahahaha!
Ondunge iwa lela!"
Ina yaAbel eshi a shuna keumbo okwe mu pula ta ti: "Ngeenge to ehama ile wa mona oshiponga, oho i peni?"
Abel ta nyamukula ta ti: "Ohandi i kundokotola."
"Oove wa ehameka okapopifa, onghee oove una oku ka twala kundokotola."
Abel okwa kufa okapopifa ndele te ka twala kundokotola.
"Okapopifa aka oka ehama neengho.
Meme okwa ti nandi ka ete kwoove.
Oto dulu mbela oku ka ningila okwooko kupe?"
Ndokotola okwa dimina a hakule okapopifa.
Okwa pondola oku ka ningila okwooko kupe.
Ndokotola ta lombwele Abel ta ti: "Okapopifa onde ka ningila okwooko kupe.
Paife futa nee.
Ouna po ingapi?"
"Ndokotola, ame nghi na oimaliwa.
Itandi dulu oku ku futa eshi wa hakula okapopifa," Abel osho a nyamukula.
Ndokotola ta i mo ta ti: "Uhena oimaliwa?
Otuwa yange ei ya kula oya kaka nayi.
Ofuto yoye oku kosha otuwa yange."
Abel okwa kufa okavela komeva noshilapi shiyela.
Opo nee a uhala opo ta kosho otuwa shaashi oya kula yo oya kaka nayi.
Abel eshi a mana okwa twalako okapopifa kaMeri.
Meri okwa li a hafa unene eshi a mona okapopifa kaye, "Ove omukulu muwa.
Onde ku pandula eshi wa hakulifa okapopifa kange."
"Meri, ombili eshi kwali nda handuka, naashi nde ku udifa nayi."
Oku dja opo Abel no ina kuma tuu vali oidanaukifo yamumwaina.
Okwa tokola nokuli e hemu handukile vali nande nande.
Abel oha kala alushe noku dimbuluka nghee a uhalele ta kosho otuwa yaNdokotola, nokwa ninga etokolo kutya ehandu loku teyaula oinima, iha li eta po sha.
Ou oNgato.
Ou oShikonda.
Ngato naShikonda ova hala oku faneka.
Ngato naShikonda ova hala oku mbapeka.
Ngato naShikonda ova hala oku faneka omafano.
Shikonda ta hovele tete.
Tete okwa faneka ongonga.
Ongonga oyo tai ningi olutu laNgato.
O, oshipu mboli!
Ta faneke eehukenhatu mbali kongonga.
Eehukenhatu odo omatwi aNgato, ta faneke vali ohukenhatu ilaula mongonga.
Ohukenhatu ei ilaula oyo eyulu laNgato, ye ta findi omufinda pombada yeyulu.
Paife ota faneke omesho neefeliesho daNgato.
Omesho oungonga vavali vanini.
Eefeleisho omifinda mbali.
O, oshipu mboli!
Ta faneke okanya kaNgato.
Ta findi omufinda oo u ninge okanya.
Omufinda otau monika wa fa ondada 'w', ta wedako nee eendjedi daNgato.
Nhatu kolumosho, nanhatu kolulyo.
Efano otali hale oku pwa paife.
Shikonda ta faneke omaoko nomaulu aNgato.
Ta findi omifinda domaulu nomaoko, ta faneke ominwe daNgato.
Ta faneke oungonga ovo va ninge ominwe, ta weda ko omushila.
Te u ningi ule ngaashi naanaa Ngato e hole.
Xuuninwa Shikonda okwa faneka omalila malaula molutu laNgato, ye ta mbapeke olutu nombapa yediya.
Efano ola pwa nee paife.
Ndee oli wa nee!
Paife olufo laNgato loku faneka.
Ta kufa opena yekala nombapila.
Ombapila oi li molupe lolee.
Tete okwa faneka ongonga.
Ongonga oyo tainingi olutu laShikonda.
O, liwa nee!
Ta faneke ounima vavali valaula kongonga.
Ounima ovo omatwi nee aShokonda, ye ta faneke okangonga kalaula mongonga ei yakula.
Okangonga aka kalaula eyulu laShikonda, ta findi omufinda pombada yeyulu.
Paife ota faneke omesho neefeleisho daShikonda.
Omesho oungonga vavali.
Eefeleisho oumufinda vavali.
Efano liwa!
Ta faneke okanya kaShikonda.
Ta findi omufinda oo u ninge okanya.
Omufinda otau monika wa fa ondada 'w', ta weda ko nee outotombi pokanya kaShikonda.
Vatatu kolumosho, vatatu kolulyo.
Efano otali hale oku pwa paife.
Ngato ta faneke omaoko nomaulu aShikonda.
Ta findi omifinda domaulu nomaoko, ta faneke ominwe daShikonda.
Ta faneke oungonga ovo va ninge ominwe, ta weda ko omushila.
Omushila okwe u ninga wa fa ongala.
Xuuninwa Ngato okwa faneka ounhongo valaula molutu laShikonda, ye ta mbapeke olutu nombapa ishunga.
Efano ola pwa nee paife.
Ndee oli wa nee!
Kala po nawa Ngato.
Kala po nawa fano laNgato.
Kala po nawa Shikonda.
Kala po nawa fano laShikonda.
Omunafalama okwa li ena Ohove yakulupa.
Osho yoo Ondoongi.
Ohove no Ndoongi ovali ookaume.
Komatango, Ohove oya lombwela Ondoongi, "Onda loloka nena."
Ohove oya lombwela Ondoongi, "Ina ndi fuwapo nena."
Ondoongi oya nyamukula, "Ame onda longa unene shidulife pwoove."
Efiku lala ndula, Ohove oya tya, "Efiku lonena okwa li lii."
Ondoongi oya tya kuye, "Ngeenge Omunafalama okwe uya, tyaa, 'Moo!'
Ote kuefa."
Efiku lala ndula, Ohove oya kwena, 'Moo!'
Omunafalama okwe mu efa afuwepo.
Omunafalama okwa kufa Ondoongi i kapulule epya.
Ondoongi oya longa neenghono efiku alishe.
Okwa li aloloka unene.
Ondoongi oya tya, "Omunafalama okwa ti ote ku dipaya uninge ombelela."
Ohove oya tya, "Oha ndilongo mongula.
Paife ondi udite xwepo."
Eino naNelson ova li ovamwainamati.
Eino oha i kofikola keshe efiku, manga Nelson e li meumbo.
Xe okwa li ha ka longa kodoolopa.
Ina okwali ha ka longa mepya.
Fiku limwe xe okwa fiya oimaliwa poshitaafula.
Nelson ye ote i kufa po osho.
Xe okwa li a handuka nayi.
Nelson okwa faduka po eshi a mona xe a handuka.
Nghee a uhala ta ende.
Fiku olo okwa lele mekolo lomuti.
Mumwaina Eino omo e mu hanga mekolo lomuti omo ndele te mu twala keumbo.
"Oimaliwa owe i vakela po shike?"
Xe ta pula.
"Owa fadukila po shike?"
Ina ta pula.
"Ombili unene, ita ndi shi ningi vali."
Nelson osho tati, ye ta alula oimaliwa ei kwa li a kufa po.
Xe naina ove mu diminapo ndele tava kala nombili.
Ou omuhongi wange.
Edina laye oTeacher Akinyi.
Oku tu hole unene.
Teacher Akinyi ohe tu longo eendada.
Ohe tu longo oulitumbuli.
Ame oulitumbuli ondi va shi, a,e,i,o,u.
Teacher Akinyi ohe tu longo omaluvala.
Ondishi shitilyana, shimbulau, shitwima omafo, shishunga nashilaula.
Pefimbo loku fuwa po, Teacher Akinyi ohe tu imbile po okaimbilo.
Omaandaxa, ohe tu hokololele ovamati ovanandjungu.
Etivali, ohe tu hokololele oukadona ovanandjungu.
Etitatu, ohe tu hokololele kombinga yoyeendifo yomeendjila.
Etine, ohe tu hokololele kombinga younamapya.
NomEtitano, oha tu hokololele vakwetu omahokololo etu vene.
Omulongi wetu oye omulongi dingi mounyuni aushe.
Shama ndakulu, onda hala ndi ka kale ngaashi naana Teacher Akinyi ngaho.
Kandeshi okwa li okaana ke na eedula nanho.
Omukunda wavo owa li popepi nomufitu, nomomufitu omwa li oinamwenyo yomofuka.
Kandeshi okwa li okaana oka duliki.
Okwa li ha ka lifa oikombo needi dambulavo.
Kandeshi okwa li ehole oku pwilikina oudila eshi tava imbi.
Eshi oudila tava imbi oungovela vavo vawa vawa ye otatula mo oitya yaye mwene.
Kandeshi ka li a fika manga oku ya kofikola.
Ovakulu, Nashipe naTauya, ovo aveke va efelwa oku ya kofikola shaashi okokule.
Ope na oshinano sheekilometa omulongo.
Nashipe naTauya ohava i ongula nounona vakwao, ndele ohava aluka ashike eshi taku wiwile.
Ohava i noubaki voikulya noumbao voshikundu.
"Meme hano ame ohandi hovele ofikola naini?"
Kandeshi osho a pula ina.
"Oto kulu paife u hovele ofikola nghelo."
Ina osho a nyamukula.
Efiku limwe peumbo lavo ope uya otuwa mu na mwene womukunda, novahongifikola vavali.
Mwene womukunda okuhole ounona tava hovele ofikola ngee eedula davo dofikola da fiki.
Ovanhu nale okwa li va itavela kutya ngeenge okaana ota ka dulu oku hanga okutwi kwako kwokolumosho, nonyala yako yokolulyo, oka fika oku hovela ofikola.
"Ou na eedula ngapi?"
Mwene womukunda ta pula.
"Ondi na eedula nhano Tatekulu."
Kandeshi ta nyamukula.
"Ila nee apa tu tale ngeenge owa fika oku ya kofikola."
Mwene womukunda ta twikile.
Umwe womovalongifikola okwa lombwela Kandeshi a endife okwooko kwaye kwokolulyo kombada youmutwe waye, a tale ngee kokutwi kwaye kwokolumosho ota hangeko.
Kandeshi kokutwi okwa hangako!
Tamara ota i kofikola imwe ilili ya yooloka kwaayo yaNashipe naTauya.
Ofikola oyo oipe, yoo oili popepi neumbo.
Kandeshi okwa li a nyakukwa neenghono.
"Naame paife ohandi shiiva nee oku lesha nokushanga ngaashi ooNashipe naTauya," Kandeshi osho e li popila.
Nena itandi i kofikola.
Ofikola oya fuda!
Nena itandi tale oTV.
Ka kuna nolusheno nokuli.
Ohandi ningi shike mbela?
Ohandi pwilikine olutu lange eshi tali ti.
Ondina oku kala nda mwena filu.
Opo ndi ude eshi tali ti.
Paife ondi udite eshi handi fuda.
Omufudo tau i mo, tau aluka mo.
Ohandi dulu oku fuda mokule.
Sssssssssssss!
Ohandi dulu oku fuda pedu.
Mmmmmmm.
Pafe ondi udite eshi omutima wange tau denge.
Doodom, doodoom, dooo dooom.
Oshike mbela ndi na oku ninga opo omutima wange udenge mokule ile udenge tau endelele?
Ah!
Ondi na oku nuka mombada lwomilongo mbali.
Paife omutima wange otau denge nee tau endelele.
Shama nda tula ominwe dange poshikesho shange, ohandi dulu oku uda eshi omutima wange tau denge.
Ondi li udite eshi handi yolo.
Haha, haha, haaah, haaa!
Paife ondi li udite eshi handi kwena.
Waaaa haaa!
Ondi udite eshi handi pandula omake.
Pwaka, pwaka, pwaka.
Ondi udite medimo lange tamu kukuma.
Grrrr, grrrr, grrrr.
Edimo lange ota li ti "Ondi udite ondjala!"
Eyulu lange oli udite edimba loukuki tali di kokombifa yaMeme.
Paife onda hala oku uda eehamama dange tadi taafina oukuki ovo!
Kwesi Gyasi okwa li hadi novakulunhu vaye momukunda hauifanwa Asempaye.
Okwa li ena kaume muwa hai fanwa Kwetu Twum.
okwa li ha vadi momukunda umwe, no kwa li ha va i kofikola imwe.
Ovakulunhu va Kwesi's okwa li Papa na Maame.
Maame okwa li alushe hapukulula okamona mati, "Ino  kadanena nande omeva momulonga ile mefuta oshanyika oshiponga."
Efimbo lova nafikola vaya keenhele domatalelepo, Kweku Twum okwa ya ku  Simpa (Winneba).
Okwa ya kefundo kuTatekulu waye, Kobina Amfo ou kwa li omu kwati weEshi muwa.
Kobina Amfo okwa li ena oumbautu vahapu ko Simpa.
Eshi Kweku Twum aaluka ko Simpa, okwa talelapo kaume kaye Kwesi Gyasi.
Okwa lombwela Kwesi kombinga yaasho amona neundo nawa laye, unene tuu okuyowa mefuta!
Kwesi okwa li ahokwa no kwa li ngeno eudite kutya ngeno okwa li vaya pamwe na Kweku kefuta.
Omutenya umwe, ookaume ava vavali ova tokola vakayowe mondobe ili momukunda.ovaya omanga pahali nande oumwe eva wete.
Okafimbo tuu oko eshi vaya kondobe, Kwetu Twum Okwa nhukila momeva ndee omeva taa elihane.
Okwa ifana Kwesi Gyasi emushikule ashike ina yamo.
Okwa dimbulukwa omapukululo a meme waye.
Ashike Kweku okwe shipondola opo ahongolole kaume kaye opo vayowe.
No kwa li lela veudite nawa pamwe eshi veli momeva.
Okwa li takutoko netango okwa li tali kapa ovana.
Kwetu okwa lombwela Kwesi opo velilongekide vaye keumbo.
Okwa ndjamo momeva, Okweli pushula ndele tandjala oikutu yaye.
Ashike Kwesi okwa li natango eli momeva.
Nokonima Kwesi okwa tokola opo adjemo moveva.
Ashike okwa uda oshinima tashi mushili mokaulu, nokonima ouyehame wapimbila.
"Oshikwashike  mbela?"
okwa kwena.
Okwa tanauka, Ta tale poshi momeva,ta kuu.
Okwa mona Ongadu, Oshikalunga shomondobe!
Okwa hovela okwiinginda opo amone ekwafo.
Kwetu Twum okwa uda kaume kaye ta kuu.
okwa ya opo aka kwafele Kwesi.
Kweku okwa nanena kaume kaye komutunda ye okwa lotokela diva momukunda  opo akamone ekwafo.
Ovanamukunda ova uda Kwetu tainginda ova lotokela kondobe.
Ova hanga Kwesi Gyasi anangala eheli nawa, nohonde ili pedu.
Ova twala okamati aka kokapangelo.
Efiku lalandula, Kwesi okwa penduka eli mombete youvela moshipangelo novakulunhu vaye na Kweku Twum vafikama puye.
Okwal li ena ouyehame wuli mokaulu kaye kokolumosho.
Ove mulombwela kutya Okaulu kaye oka tetwako.
Kwesi okwa tameka okukwena no kwa hovela okupula meme waye emudiminepo.
Meme waye okwa nyamukula nondaka yamwena, "Eshi ha kutiwa, 'alushe omuhalombwelwa alushe oye waxuninwa' ngeno okwa li wapwilikina."
Efiku limwe, Meme okwa landa oiimati yomaludi a yooloka.
"Oiimati otai liwa efimbo peni?"
osho twa pula Meme.
"Otai liwa konguloshi," Meme tati.
Omukulu wange Rahim okwa fuka.
Oiimati aishe okwe i lola.
Ihapu okwe i lya po.
"Tala eshi Rahim a ninga!"
okandenge kange osho ka ingida.
Ame handi nyamukula, "Rahim iha lombwelwa yee okuna efukutu."
Meme okwa li a handukila Rahim.
Nafye otwa li twa handukila Rahim.
Ashike Rahim ka li e wete e na epuko lasha.
"Rahim ota pewa ngoo ehandukilo?"
okandenge kange taka pula.
"Rahim, oto lipe ombedi paife," Meme osho e mu kunghilila.
Rahim okwa hovela e he udite nawa.
"Oha ndi vele medimo," Rahim ta nongofola.
Meme oku shii eshi tashi vele Rahim.
"Oiimati oyo ta i feta Rahim ngaho," osho eli popila.
Konima yefimbo Rahim okwe tu pa ombili.
"Oufukedi onde u tula po," osho a udaneka.
Otwa mona kutya okwe li pa ombedi shili.
Ou oNgato.
Ou oShikonda.
Ngato naShikonda ova yuulula omuvelo.
Ova yuulula omuvelo weumbo lavo.
Ngato naShokinda tava di mo meumbo lavo.
Ngato naShikonda otava ende.
Otava ende momwiidi.
Tava ende mokati komiti.
Tava ende mokati koixwa.
Vo otava kala ofika osho.
Ngato naShikonda ove wete edidiliko.
Ove wete edidiliko li li komuti.
Ngato naShikonda ota va tale edidiliko.
Otava tale oitya ei i li kedidiliko.
Ngato naShikonda otava lesha.
Otava lesha edidiliko, 'lungama opena ocape.'
Ngato ta ti, "Cape oshike?"
Shikonda ta ti, "Cape ondjafa."
Ngato naShikonda kave wete ondjafa.
Tava tameke oku yola.
Otava yolo edidiliko.
Otava yolo edidiliko liyolifa.
Opo ngoo tava yolo, oitya oya lunduluka!
Ngato naShikonda otava lesha.
Otava lesha edidiliko.
'Lungama opena ogrape.'
Ngato ta ti, "Grape oshike?"
Shikonda tati, "Grape oshiimati."
Ngato naShikonda kave wete oshiimati.
Tava tameke oku yola.
Otava yolo edidiliko.
Otava yolo edidiliko liyolifa.
Ngato naShikonda tava tale kedidiliko.
Ove wete oshuungu shi li kedidiliko.
Oshuungu osho tashi lundulula edidiliko mboli!
Ngato naShikonda otava tonako oshuungu.
Tave shi tonako ndee tave shi ekeleshi.
Ngato naShikonda otava lesha.
Otava lesha edidiliko, 'lungama opena oape.'
Ngato ta ti, "Ape oshike?"
Shikonda ta ti, "Ape omunghima akula."
Ngato naShikonda ove wete munghima.
Ngato naShikonda otava ulike munghima.
Munghima okwa kula.
Munghima okwa kula unene.
Ngato ta ti, "Faduka po!"
Shikonda ta ti, "Faduka po!"
Ngato naShikonda tava faduka po.
Ova faduka po vauka keumbo lavo.
Ngato naShikonda ova idila omuvelo.
Ova idila omuvelo weumbo lavo.
Kala po nawa NgatoKala po nawa Shikonda.
Kala po nawa munghima.
Kaleni po nawa shuungu.
Efimbo limwe, okwa li pena omona wohamba oo kwa li ina pewa edina efiku adalwa.
Oye ashike ali omona wohamba Dunoma, ou kwa li ahala omulanduli.
Okwa li adalwa pwapita omido dihapu.
Eshi kwa li adalwa, ohamba oya li ya hafa neenghono no yatokola opo iha popye nande edina lomona mati fiyo takulu.
Keshe, okandona eshi ta kakulu ota shidulika kakale keshi edina ndele tava ningi omukulukadi womona wohamba.
Eshi omona wohamba akula nokuhombola, Ohamba oya pula omunashipundi opo ayandje elombwelo.
"Eshi oshi nasha noukandona aveshe ava veli mouhamba!
Ou apopi edina lomona wohamba nena otaningi omukulukandi womona wohamba!"
Omunashipundi osho alombwelwa.
Oukadona okwa li ta veli longekidile efiku lelilongekindo.
Okwa li va pandwa nawa noipanyala yavo oya ningwa nawa.
Ove litula ounima vawa keenyala nokeemadi, ta va ka ondjelwa oikutu ipe.
vamwe ovaya vaka ilikanenwe opo vamone elao.
Vamwe vaya kovaxunganeki vavo vaka lombwelwe kombinga yeenghalamwenyo davo.
Mefiku lei fano, eendjila adishe okwa li datalela kouhamba.
Omona wohamba osho yooo Ohamba, opwamwe nova pashukilili vouhamba, ova fika moshinyanga shouhamba tete.
Oukadona veli moikutu yavo iwa iwa ova eda veli xupipika vayuka moshinyanga shouhamba.
oinima aishe oyali peenhele.
Omuashipundi okwa lombwela oshoongalele.
Keshe okakandona ota kafikama komesho ndele ta ka tumbula omadina atatu.
No ngeenge oove omunelao, nena oshiongalele ota shi ya pexulilo.
Ngeenge hasho, okakandona ka mwe ta keya vali komesho.
Okakandona kotete okafikama komesho ndee ta  kati, "Oye Modu?
oye Mommodu?
Oye Matta?"
Omona wohamba okwa tya, "Kuli mondjila nowele.
Kuli mondjila nande."
Okakadona oka tivali oka fikama komesho ndee ta kati, "Oye Bukar?
Oye Umar?
Oye Usman?"
Omona wohamba okwa tya, "Kuli mondjila nowele.
Kuli mondjila nande."
Okakandona oka titatu oka fikama komesho ndee ta kati, "Oye Ali?
Oye Zubair?
Oye Abba?"
Omona wohamba okwa tya, "Kuli mondjila nowele.
Kuli mondjila nande."
Oshiongalele osha twikila efiku alishe ashike kapwali nande oumwe afindana.
Omunashipundi okwa udulila oshoongalele komesho.
Okwa li pena okakadona kamwe kwa li katuwa omukumo ku meme wako kakakufe ombinga, Eshi kaya, Meme wako okwe kahalela elao.
Mondjila yo kuya, okwa hanga omukulupe woukulukadi eli omutumba oye aeke.
Okwe mupopifa ndele ta pula omukulupe ngeenge okuna oupyakandi.
Okwa nyamukula, "Onda teelela omunhu umwe euye apande eexwiiki dange.
Oukadona aveshe inavahala okufikama apa.
Ka vena efimbo naame."
Okakandona okapopya nomukulupe ndee ta ka pande eexwiki domukulupe.
Omukulupe okwa pula, "Kaana kange, oto ipeni?"
Okwa nyamukula, "Kapuna omunhu eshi edina lomona wohamba kakele kuTate waye.
Ou ngaa ashiiva edina laye ota ningi omukulukadi waye."
Omukulupe okwa tya, "Edina lomona wohamba oye Tatasko."
Okakandona oka pandula omukulupe ndee ta kai koshiifanene.
Eshi kafika, okwa li kakumwa mokumona engafifi lovanhu va ongala.
Okwa li afya eehoni ndee ina ya komesho.
Ashike okwa diladila, "Ei oyo ashike omhito yange.
Okwa fikama komesho."
Oukadona vakwao ove mu nyana.
Ashike omona wohamba okwe va hanyena ndee ta pitikwa akufe ombinga.
Okwa fikama komesho ndee ta hovele, "Oye Ibrahim?
Oye Kassim?
Oye Kagu?"
Omona wohamba okwa tya, "Kuli mondjila nowele."
Oka tya, "Ondi shiedina ashike onda tila."
Omona wohamba okwe ka twa omukumo opo ka popye.
Oka twikila, "Oye Tatasko?"
Omona wohamba okwa haluka, "Ouli mondjila!"
Ovanhu vo popepi no kokule oeuya kehambelelo no vatwikila nehafo noko nima yoshivilo.
Efimbo limwe, Momukunda Mphahlele, omwa li okamati ha ka di novakulunhu vako.
Okamati aka okwa li kena efimaneko novakulunhu vaye oshoyo kovanhu aveshe vomumukunda.
Edina laye okwa li Thabo Maloba.
Efiku lomandaha alushe olo efiku lelipyakidilo momukunda eshi ounona ha veli longekinda okuya kofikola okundja mexulilo loshivike.
Efiku limwe, mondjila yokuya kofikola, Thabo okwa shakeneka nokamati kedina Sparks.
Okwa li tava popi mondjila no va panga oukaume.
Sparks okwa li alushe ehole okulwa, okushinda vakwao nokufaula ofikola.
Okwa li omunhu woukwatya mwii ouha nyekula oinima ya vakwao no ohakala eudite nawa eshi eli mokati kavakwao.
Kashona nakashona Sparks okwa nwefamo Thabo.
Thabo inahala vali okumonika afa omunhu eli nawa no okwa tameka okulihumbata nai afa Sparks.
Thabo okwa hovela okushinda nokuhafimaneka ovakulunhu vaye osho yoo ovanhu ovo kwa li hafimaneke.
Okwa ninga ongholwe no ka kwa li vali tadulu oku li fila oshisho.
Thabo okwa ninga omuhenako nasha no kwa kwatwa komikifi dohoni ha didiilile moixulo.
Okwa ningapo omushona molutu na Sparks ohe muningi omashendjo na inahala vali okuninga kaume kaye.
Ovakulunhu va Thabo's ove mutwa omukumo opo aye pokapangelo akamone ekwafo lopaunamiti.
Nokonima eshi atameka okunwa omiti okwa tyapo xwepo.
Thabo okwa tameka okudiladila onghalamwenyo yaye.
Okwa mona kutya okwa ninga kaume nomutondi waye.
Okwa tameka okulonga pofikola nokwa yandja ombili kovakulunhu vaye osho yoo ovalongi vaye.
Sparks okwa udifwa nai molwa Thabo's ena omikalo diwa.
Ashike okwa li a fya ohoni molwoo omikalo daye mwene no kwa tokola okulundulula aninge omunhu muwa.
Okambishi Kange okelipeni?
Oke li koshi yOmbete?
Oke li kombada yOsikopa?
Oke li koshi yEtyofa?
Oke li popepi nedoloma loimbondi?
Oke li mOshimbale?
Oke li pondje yeumbo?
Okaka keli apa!
Shikondobolo naMbalangadja ovali ookaume vopofingo.
Ashike ovali ve hole oku fiyafana po.
Efiku limwe ova tokola oku dana etanga opo va mone kutya olye enyakwa.
Ova ya nee kokapale ketanga, tava hovele oku dana.Shikondobolo okwali ena onhapo, ashike ke duleMbalangadja.
Shikondobolo oha lyata etanga tali i kokule, ashike laMbalangadja ola koya po.
Shikondobolo okwa hovela oku handuka, eshi ta fyaala po.
Ova tokola nee oku lyata eepelendi.
Tete Mbalangadja oye ngoo a ya mokoola.
Shikondobolo okwa tulamo ashike okoola imwe.
Lo olaninga olufo laye lokuya mokoola.
Mbalangadja etanga okwe li lyata!
Okoola.
Ye okwa findala, natango okooola.
Te li denge nomutwe,natango okwa tula mo.
Mbalangadja okwa tula mo eekoola di li nhano!
Shikondobolo okwa handuka nee eshi a dengwa.
Mbalangadja okwa hovela oku yola, shaashi kuye okwa li shi yolifa nayi eshi Shikondobolo a handuka.
Shikondobolo okwa handuka nee vali unene ye ota pona po Mbalangadja nokuli osho.
Fimbo ngoo Shikondobolo e li mondjila a uka keumbo, okwa shakena naina yaMbalandadja.
“Ino mona po okaana kange opo?” Ina yaMbalangadja osho a pula.
Shikondobolo okwa twikila ashike nolweendo laye, ina nyamukula sha.
Ina yaMbalangadja okwali a limbililwa.
Ina yaMbalangandja opo ngoo e li po, oku udite okawi ta ka ifana “Mee!
Meme!” A li nee ku kevauka ke wete apa ta ka di.
Mboli ota ka di moshikutunino shaShikondobolo.
Ina yaMbalangadja okwa lombwela omona “Ninga ngaashi nde ku longa!” Omambalangadja ohaadulu oku li ninga a kale taanyika nayi oo omalula.
Shikondobolo okwa hovela ashike ta mbilingwa.
Ta tu oshive.
Ta kala opo tapona omate, ye ta fiyaafiya.
Ta tu eenghisha ye ta kolola.
Mbalangadjaomulula ye omunyika!
Shikondobolo okwa kala noku kolola fiyo a kolola mo Mbalangadja.
Ina yaMbalangadja okwa kufa po okamona ndele ta va ka hondama komuti.
Poo opo nee pa dja eexuxwa nomambalangadja vehe li hole vali opo.
