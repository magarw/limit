ምንባብ ይፈቱ እየ፡፡
ንመን ከንብበሉ?
እዛ ህፃን ቆልዓ ደቂሳ፡፡
ንመን ከንብበሉ?
አደይን እነምበተይን ምግቢ ይሰርሓ አለዋ፡፡
ንመን ከንብበሉ?
አቦይን አቦጎይታይን ነዛ መኪና የዐርይዋ አለው፡፡
ንመን ከንብበሉ?
ኮፍ ኢለ ንባዕለይ ከንብብ እየ፡፡
ዓንደ ላሕምን ንእሽተይ ዑትሮ መስተይት ማይን ነይረንኦ።
ካልእ ዓባይ ዑትሮ ካብ ጎረቤቱ ተለቅሐ።
ዓንደ ነታ ንእሽተይ ዕትሮ ናብ ውሽጢ እታ ካብ ጎረቤቱ ተለቅሓ ዓባይ ዕትሮ ኣእተዋ።
ዓንደ እተን ዓታሩ ተሸኪሙ ናብ ጎረቤቱ ከደ።
ዓንደ ነቲ ጎረቤቱ “ዕትሮኻ ወሊዳ” በሎ።
ካልእ ምዓልቲ፣ ዓንደ ነታ ዕትሮ ክልቃሕ ናብ ጎረቤቱ ከደ።
ተለቂሑ ግን ኣይመለሰሉን። እቲ ጎረቤቱ መልሰለይ ክብሎ ናብ ዓንደ ከደ።
“ክነግረካ እናበልኩ፣ እታ ዕትሮኻ እኮ ሞይታ” በሎ ዓንደ።
“ኣነ ዕትሮ ክመውት ርእየን ሰሚዐን ኣይፈልጥን” በሎ እቲ ጎረቤቱ።
“ኣንታ ዓርከይ ኩሉ ዝወልድ መዋቲ እዩ” ኢሉ መለሰሉ ዓንደ።
እቲ ጎረቤቱ ኣብ ፍርዲ ቤት ከይዱ ንዓንደ ከሰሶ።
እቲ ዳኛ  “ኩሉ ዝወልድ መዋቲ እዩ” ኢሉ ፈረደ።
በዚ ድማ ዓንደ ረቲዑ እታ ዓባይ ዕትሮ ንባዕሉ ወሰዳ።
እቲ ቐደም፣ ኩሎም እንስሳት እግሪ ኣይነበሮምን።
ፈጣሪ ንደቂ ሰባት ጥራሕ እዩ እግሪ ሂቡ ነይሩ።
ድሓር ፈጣሪ ንኹሎም እንስሳት እግሪ ክህቦም ወሲኑ።
እቶም እንስሳት ነቲ እግሪ ንምኽያድን ንምጉያይን እዮም ደልየሞ።
ለመም እናበልካ ምኻድ ከቢድዎም እዩ ነይሩ።
ዝዋሃብሉ ምዓልቲ ምስ በፅሐ፣ ዝተፈላለዩ እንስሳት ለመም እናበሉ ናብ ፈጣሪ መፁ።
ፈጣሪ ድማ ንእንሳስትን ኣዕዋፍን እግሪ ዓደሎም።
ገሊኦም እሳሳት ሳዕስዑ ፤ ገሊኦም ድማ ወደቑ።
“በዚ ሕዚ ብፍፁም ለመም ኣይንብልን” በሉ።
ኣባ ዓራርኸኛ ናይ መወዳእታ ተቐባሊ እዩ ነይሩ።
ፈጣሪ እቲ ዝተረፈ እግሪ ኩሉ ንኣባ ዓራርኸኛ ሃቦ።
ኣባ ዓራርኸኛ “ካብ ኩሎም ዝበለፅኩ ቑልጡፍ ክኮን እየ” በለ።
ድሕሪ ኣባ ዓራርኸኛ ተመን መፅዩ “በጃኻ እግሪ ሃበኒ” ኢሉ ለመነ።
ተመን ንፈጣሪ “ደቒሰ እዩ ሓሊፍኒ” በሎ።
ፈጣሪ ንተመን ዋላ ሓንቲ እግሪ ኣይረኸበሉን።
ካብ እዚ ግዜ ጀሚሩ ተመን እግሪ ክረክብ ይፅበ ኣሎ።
ሓደ መዓልቲ፣ ከልቢ ኣብ ደንደስ ሩባ እንቛቕሖ ረኺቡ።
ከልቢ ዓሰርተ እንቛቕሖ ኣልዒሉ  ኣብ ሻንጥኡ ኣቐመጠ።
ከልቢ ነተን እንቛቕሖ እናሞቐ ተንከባኸበን ።
“እንቛቕሖ ኣይርኣኻን?” ኢላ ሓርገፅ ንከልቢ ሓተተቶ።
ሓርገፅ  ብዛዕባ እንቛቕሖኣ ንኹሎም እንስሳታት ሓተተት።
ድሓር እቶም እንቛቕሖ ሓደ ብሓደ ተጫጪሖም።
ከልቢ ነቶም ኣናእሽቲ ሓርገፃት እኹል ምግቢ ክህቦም ኣይክኣለን።
ሓደ መዓልቲ፣ ሓርገፅ ሓጎጭጎጭ ዝብል ናይ ኣናእሽቲ ሓርገፃት ከብዲ ሰምዐት።
ሓርገፅ ናብ ውሽጢ ኣትያ ንከልቢ ብጭርኣ ወቒዓቶ።
ሓርገፅ ንከልቢ እናተኸተለት ኣጓየየቶ።
ከልቢ ጠጠው ኢሉ ንሓርገፅ "ይቕረታ ግበርለይ" በላ።
ሓርገፅ ይቕረ ኢላቶ ምስ ደቃ ናብ ምሕምባሳ ኣተወት።
ቀደም ኣብ ሓደ ዓዲ ኣንበሳ፣ ብዃርያ፣ ወዓግን ዝብእን ብሓባር ይነብሩ ነይሮም፡፡
ብሓባር እንትነብሩ ወዓግን ዝብእን ብዃርያ ንምጥፋእ ተንኮል ሓሰቡ ፡፡ ንኣያ ኣንበሳ ድማ ብሚስጥር ረኺቦም ኣዘራረብዎ፡፡
ወዓግን ዝብእን ናብ ኣያ ኣንበሳ ቀሪቦም ፣" ኣያ ኣንበሳ፥ ንስኻ ብጣዕሚ ክቡር ኢኻ ፡፡ ክሳብ ሎሚ ግና ስለ ምንታይ ብዘይ ጫማ ትጓዓዝ ኣለኻ?"
በልዎ፡፡
ኣያ ኣንበሳ ድማ ዝበልዎ ሰሚዑ ፣" እሞ ኣነ ጫማ የድልየኒ ነይሩ፣ ሓቅኹም ፤ግና መን ይሰርሓለይ?"
ክብል ሓተቶም፡፡
ወዓግ ኣስዕብ ኣቢሉ ፣" ኣያ ኣንበሳ!
ወይዘሪት ብዃሪያ ጫማ ብዝግባእ ምስራሕ ትኽእል እያ" ኢሉ ገለፀሉ፡፡
ኣያ ኣንበሳ ፣" በሉ ሕዚ ንብዃሪያ ፀውዑለይ" በሎም፡፡ ወዓግን ዝብእን ድማ ንብዃሪያ ፀዊዖም ኣምፅእዋ፡፡ ኣያ ኣንበሳ ድማ ጫማ ክትሰርሐሉ ኣዘዘ፡፡
ብዃሪያ ትእዛዝ ኣንበሳ ድሕሪ ምቅባል ብሚስጢር ከምዚ ኢላ ኣዘራረበቶ ፣ "እሞ ዝበለፀ ጫማ ዝስራሕ ካብ ናይ ወዓግን ዝብእን ቆርበት ምዃኑ ኸ ትፈልጥ ዶ?"
በለቶ፡፡
ኣያ ኣንበሳ ድማ ዝበለፀ ጫማ ክትሰርሓሉ ብምሕሳብ "ጥራሕ ስርሕለይ እምበር ከምፃኣልኪ እየ በላ፡፡ ከየዱ ድማ ንወዓግን ዝብእን ቀቲሉ ፣ ቆርበቶም ገፊፉ፣ኣምፂኡ፣ ኣረከባ፡፡
ብዃሪያ ንኣያ ኣንበሳ እንተዘይሰሪሓትሉ ከም ዝቐትላ ስለ እትፈልጥ ፈርሐት፤ ተንኮል ድማ ሓሰበት ፡፡ እቲ ቆርበት ድማ ናብ ዓብዪ ቃላይ ወሲዳ ኣጥለቐቶ፡
ኣያ ኣንበሳ እቲ ጫማ ዘንጊዒኽኒ ኢሉ ኣፈራርሓ ፡፡ እቲ ቆርበት ምእንቲ ክልስልስ ናብ ቃላይ ከም ዘእተወቶ ፣ ሕዚ ግና ከይዳ ከምፆኦ እየ ኢላ መለሰትሉ፡፡
ብዃሪያ ናብቲ ሩባ ከይዳ ድሕሪ ዝተወሰነ ግዘ ናብ ኣንበሳ ተመለሰት ፡፡ ብምቅፃል ፣ "ኣብቲ ውሽጢ ቃላይ ንዓኻ ዝመስል ኣንበሳ እቲ ቆርበት ከይወስዶ ከሊኡኒ፣ ጥርሐይ ተመሊሰ" በለቶ፡፡
ኣያ ኣንበሳ ብቑጠዐ ምስ ብዃሪያ ናብቲ ወሰን ቃላይ እናጎየየ ከደ ፡፡ ኣብ ውሽጢ ቃላይ ነፀብራቕ ምስሉ ረኣየ፡፡ ዘሊሉ ክጎብጦ ብምሕሳብ ናብቲ ቃላይ ኣትዩ ተሰርኒቑ ሞተ ፡፡
እዚ ሰማይ ንምንታይ ሰማያዊ ኰይኑ?
ኲሉ ግዜ ሰማያዊ ኣይኰነን። ከምኡ ድዩ?
ኣቚጽልቲ ንምንታይ ቈጽለዋይ ሕብሪ ኣለዎም?
ኲሉ ግዜ ቈጽለዋይ ሕብሪ የብሎምን። ኣለዎም ድዩ?
ንምንታይ እዩ ሙዝ ብጫ ሕብሪ ዘለዎ?
ዝበሰለ ሙዝ ብጫ እዩ። ዘይበሰለ  ሙዝ ግን ቈጽለዋይ እዩ።
ንምንታይ እዩ ጽላል ጸሊም ሕብሪ ዘለዎ?
ግን ኲሎም ጽላላት ኣይኰኑን ጸሊም ሕብሪ ዘለዎም።
ንምንታይ እዩ ደም ቀይሕ ሕብሪ ዘለዎ።
ኣብ ደም ሓጺን ኣሎ። እዚ ኽኣ ቀይሕ ይገብሮ።
ንምንታይ ጨው ጻዕዳ ኰይኑ?
ኣይፈለጥኩን።
ኣነን በርሀ ዓርከይን ካብ ቤት ትምህርቲ  ንገዛና ንኸድ ነበርና።
ሓደ መዓልቲ ሓደ ሰብኣይ ደድሕሬና ይኽተለና ነበረ።
ኣስናኑ ቡናዊ እዩ ነይሩ። ኣብ ገፁ ፈፀጋ ነይርዎ።
ምልስ ኢልና ምስርኣናዮ፣  ተቖጢዑ ኮረየልና።
ንዓይ ናብ ሽፍንቲ መኪና ሰንደውኒ።
በርሀ ዓርከይ ጎይዩ ኣምለጠ።
ኢደይ ኣሲሮም ናብ ፀልማት ገዛ ኣእትዮምኒ።
“ነዊሕ ጉዕዞ ስለ ንኸይድ፣ እዚ ምግቢ ብላዕ” በለኒ ሓደ ሰብኣይ።
ኣነ እናበላዕኹ እቲ ሰብኣይ ሽጋራ የትክኽ ነይሩ።
ሃንደበት ካሊእ ሰብኣይ ንበርሀ ዓርከይ እናጎተቶ መፀ።
ኣብቲ ካሊእ ክፍሊ እቶም ሰብኡት እናተኻትዑን እናተጓየቑን ንሰምዖም ነይርና።
“ቤተሰብና ኣይኸፍልዎምን፣ ጎይና ነምልጥ” በለኒ በርሀ።
ብርሃን ክሳብ ንርኢ ንቲ ዓንደ-ገመል ካብ እቲ መስኮት ነቐልናዮ።
በርሀ በቲ መስኮት ወፅዩ ዝረድኣና ሰብ ደለየ።
እቶም ሰባት እናሸኮሉ መፁ። እቲ መራሒኦም ብጣዕሚ ሓረቐ።
ናብቲ ካሊእ ክፍሊ ተመሊሶም ክትዖም ቀፀሉ።
“ኣይትፍራሕ፣ ፖሊሳት ኣለው ኣብዚ” ዝብል ድምፂ ሰማዕኹ።
ይጨኻጨኹ ነይሮም፤ ተኹሲ ጥይት እውን ይሰምዕ ነይረ።
ሓንቲ ፖሊስ “ኩሉ ነገር ኣብቂዑ ኣሎ። ሕዚ ድሕነትካ ሕልው እዩ” በለትኒ።
ድሕሪ እዛ ምዓልቲ ኣነን በርሀ ዓርከይን ምስተጠንቐቕና ኢና።
ቐደም ቐደም፣ ህበይን ዋዓግን ምግቢ እናተማቐሉ ብሓደ ይነብሩ ነበሩ።
ህበይ ንዋዓግ “ብሓደ ንሕረስ እሞ ብሓደ ክንበልዕ”  በሎ።
ህበይ ንዋዓግ “ንስኻ ዃዓት እሞ ኣነ ክዘርእ”  በሎ።
ህበይ ንዋዓግ “ንስኻ ዝራእ እሞ ኣነ ክፅሂ”  በሎ።
እቲ መሸላ ምስ በፅሐ፣ ህበይ ንዋዓግ እቲ ምህርቲ ኣክቦ በሎ።
ህበይ “ንስኻ ኣክቦ እሞ ኣነ ናብ መኽዘን ክወስዶ”  በለ።
ህበይ ሰነፍ እዩ ነይሩ። ዋዓግ ሓንቲ ጉንቦ መሸላ ጥራሕ እዩ ሂብዎ።
ህበይ ነቲ ጉንቦ መሸላ ወሲዱ። ኣብ መንገዲ ሓንቲ ደርሆ ረኸበ።
እታ ደርሆ ኩሉ እቲ መሸላ በሊዓቶ። ንህበይ እንቋቕሖ ሂባቶ።
ህበይ ቖልዑ ረኺቡ። እቶም ቖልዑ ነቲ እንቋቕሖ ሰቢረሞ።
እቶም ቖልዑ ንህበይ ማንጎ ሂበሞ።
ህበይ ሕንፃይ ረኺቡ። ሕንፃይ ነቲ ማንጎ በሊዓ ክንቲት ሂባቶ።
ቃላይ ነቲ ክንቲት ወሲዱ ንህበይ ማይ ሃቦ።
ህበይ በቲ ማይ ናይ ፈሓም መፍሓምቲ ሓዊ ኣጥፍኣሉ።
እቶምፈሓም መፍሓምቲ ንህበይ ፋስ ሃብዎ።
ህበይ ሓረድቲ ከፍቲ ረኸበ። ነቲ ፋስ ድማ ሰበርዎ።
እቶም ሓረድቲ ከፍቲ ንህበይ ርእስን ጭራን ከፍቲ ሃብዎ። ህበይ ዝገበሮ ተዓዘቡ።
ህበይ “ናይ ንጉስ ብዕራይ ኣብ ጭቓ ተዋሒጡ ”   ኢሉ ኣእወየ።
ሰባት ተኣኪቦም ክሕግዙ መፁ። “ብርእሱን ብጭርኡን ሒዝኩም ስሓብዎ”  በለ ህበይ።
ህበይ “እቲ ብዕራይ ቐቲልክሞ፤ በሉ ከፍቲ ኣዋፂኩም ሃቡኒ ንንጉስ ክህቦ”  በሎም ነቶም ሰባት።
እቲ ቐደም፣ ኩሎም እንስሳት እግሪ ኣይነበሮምን።
ፈጣሪ ንደቂ ሰባት ጥራሕ እዩ እግሪ ሂቡ ነይሩ።
ድሓር ፈጣሪ ንኹሎም እንስሳት እግሪ ክህቦም ወሲኑ።
እቶም እንስሳት ነቲ እግሪ ንምኽያድን ንምጉያይን እዮም ደልየሞ።
ለመም እናበልካ ምኻድ ከቢድዎም እዩ ነይሩ።
ዝዋሃብሉ ምዓልቲ ምስ በፅሐ፣ ዝተፈላለዩ እንስሳት ለመም እናበሉ ናብ ፈጣሪ መፁ።
ፈጣሪ ድማ ንእንሳስትን ኣዕዋፍን እግሪ ዓደሎም።
ገሊኦም እሳሳት ሳዕስዑ ፤ ገሊኦም ድማ ወደቑ።
“በዚ ሕዚ ብፍፁም ለመም ኣይንብልን” በሉ።
ኣባ ዓራርኸኛ ናይ መወዳእታ ተቐባሊ እዩ ነይሩ።
ፈጣሪ እቲ ዝተረፈ እግሪ ኩሉ ንኣባ ዓራርኸኛ ሃቦ።
ኣባ ዓራርኸኛ “ካብ ኩሎም ዝበለፅኩ ቑልጡፍ ክኮን እየ” በለ።
ድሕሪ ኣባ ዓራርኸኛ ተመን መፅዩ “በጃኻ እግሪ ሃበኒ” ኢሉ ለመነ።
ተመን ንፈጣሪ “ደቒሰ እዩ ሓሊፍኒ” በሎ።
ፈጣሪ ንተመን ዋላ ሓንቲ እግሪ ኣይረኸበሉን።
ካብ እዚ ግዜ ጀሚሩ ተመን እግሪ ክረክብ ይፅበ ኣሎ።
ሓንቲ ኣረጊት ሰበይቲ ደርሆታትን ሓደ ዃኩናይን ነይሮማ።
ወዲ ወዳ ክጥይቓ ምስመፀ። ነቲ ኳኩናይ ክትሓርዶ ወሰነት።
እቲ ኳኩናይ ጎይዩ ናብ ከተማ ኣምለጠ።
እቲ ኳኩናይ ካሊእ ካብ ዋንኣ ዘምለጠት  ድሙ ረኸበ።
እቲ ኳኩናይን ድሙን ካሊእ ዘምለጠ ከልቢ ረኸቡ።
ብተወሳኺ ካሊእ ካብ ዋንኡ  ዘምለጠ ፈረስ ተፀንበሮም።
እዞም እንስሳት ናብ ሓደ ገዛ ከዱ። ኣብ ውሽጢ  እቲ ገዛ ለያቡ ርኣዩ።
እዞም እንስሳት ዓው ኢሎም እንዳፈራርሑ ነቶም ለያቡ ኣባረርዎም።
ኣብቲ ገዛ ዝረኸብዎ ምግቢ በልዑ።
እቶም ለያቡ ተመሊሶም መፁ።እቶም እንስሳት መጥቓዕቲ ኣውረድሎም።
እቶም ለያቡ ንሓዋሩ ጎይዮም ኣምለጡ።
እቶም እንስሳት ኣብቲ ገዛ ብሓጎስ ነበሩ።
ምዝራብ ብጣዕሚ ትፈቱ ለታይ ትብሃል ጓል ነይራ።
ሓደ መዓልቲ፣ ናይ ለታይ ሓትኖ ሓሚማ።
ሽዑ ምሸት፣ ለታይ ናብ ዝሓመመት ሓትኖኣ ምግቢ ተብፅሕ ነይራ።
ለታይ ኣብ መንገዲ ናብ ሰብ ዝተቐየረ  ዝብኢ ረኸበት።
ለታይ ን ዝብኢ “ስጋ፣ እንቛቕሖን ፀባን ሒዘ ኣለኹ” በለቶ።
ዝብኢ ብዛዕባ ስጋ ምስ ሰምዐ ከናፍሩ ልሓሰ።
ዝብኢ ንለታይ ቐዲምዋ ናብ እንዳ ሓትንኣ ጎየየ።
ንሓትንኣ ንለታይ ወሓጣ። ኮበርታ ተኸዲኑ ደቐሰ።
ለታይ ምስ መፀት “ሓትነይ ኣበይ ኣለኺ?” በለት።
ለታይ ሓደ ዓብይ ኮበርታ ተኸዲኑ ዝደቐሰ ሰብ ርኣየት።
“ሓትነይ ሎምዓንቲ እንታይ እዩ እዝንኺ ገጂፉ?” በለት ለታይ።
“ሓትነይ  እንታይ እዩ ዓይንኺ ገጂፉ?” በለት።
“ሓትነይ እንታይ እዩ ኣፍኪ ሰፊሑ?”  እናበለት እቲ ዝብኢ ወሓጣ።
ለታይ ተዋሒጣ ኣብ ውሽጢ ከብዲ እቲ ዝብኢ እንተላ እውን ሕቶኣ ቐፀለት።
እቲ ዝብኢ ብናይ ለታይ ሕቶ ምስሰልከየ እንቱፍ በላ።
ንለታይን ሓትንኣን ናይቲ ከባቢኤን ሰባት ኣድሓንወን።
ሓደ እዋን  ኣብ  ሓደ ዓዲ ሓንቲ ጐራሕ   ድሙን  ዓሻ  ከልብን  ነይሮም ፡፡  እዛ  ጐራሕ  ድሙ  ኣብ  ሓደ  እንዳ  ሃፍታም  ገዛ   ፅቡቕ ትነብር  ነበረት፡፡  እቲ  ዓሻ  ከልቢ  ድማ  ኣብ  ደገ  ይሓድርን  ይውዕልን  ነበረ፡፡
ሓደ  መዓልቲ   እቲ  ዓሻ  ከልቢ  ነታ  ጐራሕ  ድሙ ሒዙ፤  'ንስኺ' ሲ ከመይ ጌርኪ ኢኺ  ኣብ ገዛ ውሽጢ ምስ  ሰባት  ትነብሪ?
፣ ኩሉ ዝብላዕ   ድማ  ትረኽቢ  ዘለኺ?"
ኢሉ  ፤  ብሕርቃን  ሓተተ፡፡
ወያ   ጐራሕ  ድሙ  ብህድኣት፣  "ኣነ ምስ  ሰባት  ዝነብር  ንጎሆ  ተሲአ  ገፀይ  ስለ  ዝሕፀብ  ፣ ፍታነይ  ኣብ   ጉድጓ ድ   ስለ  ዝቐብር፣ ንፅህትን  ፅርይትን     ብምዃነይ  ፣ ከምኡ  ውን  ዝብላዕ  ንኽህቡኒ  ኛው!
ኛው!
እናበልኩ  ስለ  ዝሓትት እዩ፡፡"  ኢላ  ፤ መለሰትሉ፡፡
"እሞ  ኣነ ከምቲ  ንስኺ  ትገብርዮ እንተገበርኩኸ  ኣብ  ገዛ ምስኦም  የሕድሩኒ  ዶ?
፤ ምግበይ 'ዉን  ብስነ-ስርዓት  ይህቡኒ  ዶ?"
ክብል  እቲ  ከልቢ ሓተታ፡፡ ወያ  ጐራሕ  ድሙ  ፣  "ከምቲ   ኣነ  ዝገብሮ  እንተጌርካ   ደኣ ምግብኻ  ትረክብ፣ ኣብ  ገዛ  ድማ  ትሓድር"  በለቶ፡፡
ወዮ  ዓሻ  ከልቢ ፣  "በሊ  ንሎምዓንቲ  ምሒረኪ  ኣለኹ"  ኢሉ  ሰደደ  ፡፡  "ዋይ!
እዚ  ዓሻ  ከልቢ'ኮ  ሒዙ  ውሕጥ  ኣቢሉኒ ነይሩ ፡፡  ድሕሪ  ሕዚ  ንሱ  ብዝኸዶ  መንገዲ  ኣይከይድን፡፡ "እናበለት  ሃዲማ  ከደት፡፡
እቲ ዓሻ  ከልቢ   ከምቲ  ጐራሕ  ድሙ  ዝበለቶ   ክገብር ናብ ሓደ ገዛ  ኣትዩ፤  "ዝብላዕ እንተሃቡኒ  ከምቲ  እታ ድሙ ኛው!
ኛው!
እትብሎ  ኣነ' ውን ክብል  ኣለኒ" ብምባል  "ውሕ!
ውሕ!
"በለ ፣ዓው ኢሉ፡፡
እቶም  ሰብ  ገዛ  ደንጊፆም  ብጉያ  ነቲ  ዓሻ ከልቢ ብበትሪ  ቀጥቀጥዎ 'ሞ   እናሓንከሰ ሃዲሙ  ኣብ ሓደ በረኻ  ኮፍ  በለ፡፡" እዛ  ሰንካም  ድሙ  ተፃዊታትለይ  "እናበለ  ብሕርቃን ፤ "እርከን ጥራሕ!
ክልተ ኩላሶ እየ ዝገብራ" በለ ፣ እቲ ዓሻ  ከልቢ፡፡
ድሕሪ ግዘ  ሓደ መዓልቲ  እታ ጐራሕ  ድሙ ካብ ገዛ ወፂኣ ክትሸይን   እንትትከይድ ፤ እቲ ዓሻ ከልቢ ኣዘንጊዑ  ጎቢጡ ሓዛ  ፡፡ "ንስኺ ዓሻ ጌርክኒ  ኣብ ቅድሚ  ሰባት ውሕ!
ውሕ!
ኣቢልኪ  ክተቐጥቅጥኒ፤ ሎምዓንትስ ኣይምሕረክን!
ክበልዓኪ  እየ፡፡"በላ፣ እቲ ዓሻ ከልቢ፡፡
ወያ ጐራሕ  ድሙ ፣  "ስማዕ  ከልቢ ክትበልዓኒ  እንተደሊኻ  ከምቲ  ኣነ  ንኣንጭዋ ሒዘ  ንእሽተይ ኣፃዊተ ዝበልዓ  ፤ ንስኻ'ውን  ኣፃዊትካ  ብልዓኒ  ፡፡ ሕዚ ሒዝካ ሕዚ  ክትበልዓኒ ፅቡቕ  ኣይኮነን ዝሓወይ" በለቶ ፡፡
እቲ  ዓሻ  ከልቢ  ፣ "ከመይ ጌርኪ  ዲኺ ንኣንጭዋ  ኣፃዊትኪ  ትበልዕያ?"
ኢሉ  ሓተታ፡፡ "ኣነ  ደኣ  ማዕረ ፅላሎተይ  ነታ ኣንጭዋ ይሰዳ እሞ  ሓደ፣ ክልተ ፣ ሰለስተ ኢልኪ  ቁፀሪ ይብላ፡፡ ንሳ ድማ ሓደ፣ ክልተ፣ ሰለስተ ክትብል እንተላ ጉብጥ ኣቢለ  ይሕዛ ፡፡" በለቶ፣ እታ ጐራሕ  ድሙ፡፡
ወዮ ዓሻ ከልቢ ፣ ነታ ድ ሙ ስድድ  ኣቢሉ "በሊ ሕዚ ቁፀሪ" በላ፡፡ እታ ጐራሕ  ድሙ  ኸዓ ዘሎን ዘየሎን ሓይላ ተጠቒማ  ሃዲማ ናብ ኦም  ደየበት  ወዮ ዓሻ ክልቢ ፣"ንዒ እባ ሓደ  ፣ ክልተ፣ ሰለስተ ኢልኪ ቁፀሪ" በላ፡፡
እታ ጐራሕ ድሙ ፣" ስማዕ ከልቢ ኣነ ድሙ ዋዛ ጌርካኒ  ንዓይ ክትበልዕ?
ድሕሪ ደጊም  ሚኢቲ ፣ ሽሕ፣ ሚልዮን እናበልካ  ቁፅር እንተትውዕል እውን እይትረኽበንን ኢኻ፡፡"  ኢላ  እናስሓቐት  ናብ  ገዝኣ ከደት ይባሃል፡፡
ናይ እንስሳታት ናይ ድቃስ ስዓት እዩ ነይሩ። ሓንቲ ዘይምእዝዝቲ እንስሳ ግን ኣይድቅስን ኢላ ኣበየት።
እታ ሓረስተይቲ ንሓሰማ ናብ ደንበኺ እተዊ በለታ። ንሳ እምቢ በለት።
እታ ሓረስተይቲ ንትኣማኒ ኩርማጅ ግረፋ በለቶ። ኩርማጅ እምቢ በለ።
ቁጡዕ ሓዊ ንትኣማኒ ኩርማጅ ኣየቃፅሎን በለ።
ፅሩይ ማይ ንቑጡዕ ሓዊ ኣየጥፍኦን በለ።
እታ ሓረስተይቲ ንተሓላቢት ላሕሚ ንፅሩይ ማይ ስተይዮ በለታ።
ተሓላቢት ላሕሚ  “ነቲ ማይ ክሰትዮ እየ። ፀሚኡኒ እዩ” በለት።
ፅሩይ ማይ  “ከይትሰትይኒ። ንሓዊ ከጥፍኦ እየ” በለ።
ቑጡዕ ሓዊ  “ግደፍ፤ ንትኣማኒ ኩርማጅ ከቃፅሎ እየ ” በለ።
ተኣማኒ ኩርማጅ  “በጃኻ ከይተቃፅለኒ። ንሓሰማ ክገርፋ እየ” ኢሉ በኸየ።
ሓሰማ ሓሪቓ “እሺ፣ ንደምበይ ክኣቱ እየ ” በለት።
ሓሰማ ኣብ ደምብኣ ኣትያ ደቀሰት።
ባጃጅ ንመጓዓዝያ እተገልግል ባዓል ሰለስተ ጎማ ንእሽተይ ተሽከርካሪት እያ።
ኣብ ሕብረተሰብና ኣሽከርካሪነት ብደቂ ተባዕትዮ ዝተዓብለለ ዘፈር ስራሕ እዩ። ቡዙሕ ግዜ ደቂ ኣንስትዮ ኣይሳተፋሉን።
ካብ ዕለታት ሓደ መዓልቲ አበበች ናይ መዘወሪ መንጃ ፍቓድ ንምምሃር ካብ ቤተሰባ ገንዘብ ጠየቐት፡፡ቤተሰባ ግን "እዙይ እማ ንጋል ኣነስተይቲ ጽቡቕ ስራሕ ኣይኮነን፥ ሰብከ እንታይ ይብለኪ?"
በልዋ፡፡
ንሳ "ሰብ ዝሰርሖ ኩሉ ከም ዝኾነሰብ ናይ ምስራሕ ዓቕሚ ኣለኒ" ብምባል ኣእመነቶም፡፡
ስልጠና እዉን ብግቡእ ተኸታቲላ ወደአት። ቤተሰባ ድማ እንታይ ንግበረላ ኢሎም ተማኸሩ።
ካብኡ ባጃጅ ክገዝኡላ ወሲኖም፡፡አበበች ኣብ ደብረ ብርሃን ጎደናታትባጃጅ ምሽክርካር ጀመረት።
ካብ ዕለታት ሓደ ማዓልቲ ሓደ ጽቡቕ ሓሳብ ናብ አዕምሮኣ መጸላ፡፡ ኣብ ድሕሪ ባጃጃ ስልኪ ቁጽራ ዝተሓተመሉ ዓብይ ምልክታ ለጢፋ፡፡
ምልክታ ከምዙይ ይብል፡- "ነፍሰ ጹር ኣንስቲ፣ ሓራሳት ኣዴታትን ህጻዉንትን ብነፃ ነብጽሕ"፡፡ ካብኡ ዝወልዳ ኣዴታት ደቀን ዝሓመምወን ናብ አበበች ይድዉላ፡፡
ባጃጅ እንዳዘወረት ገንዘብ ኣከበት፡፡ጽቡቕ ስራሕ ምስራሕ ቀጸለትሉ፡፡እኹል ኣታዊ ንዘየብሎም ድኻታት እዉን ብነፃ ምግልጋል ጀመረት።
እናሓጎይ “ማንቲለን ሓርማዝን ቐደም ጎረቤትን ኣዕርኽትን እዮም ነይሮም” ኢላ ጀመረት።
ማንቲለ ቅንጥሻራ ብጣዕሚ ይፈቱ፣ ማሕረስ ግን ዘይፈቱ ሰነፍ እዩ ነይሩ።
ማንቲለ ቅንጥሻራ ስለዘይነበሮ፣ ካብ ሓርማዝ  በናና ምስራቕ ጀሚሩ።
ሓርማዝ  “ክረኽቦ እየ እቲ ሌባ” እናበለ ደሪፉ። ማንቲለ ድማ ፈሪሑ።
ህበይ እቲ ሕርሻ ምሕላው ጀሚራ ፤ ማንቲለ ግን ኣይሰረቐን።
ሓርማዝ ከፃሪ ናብ ሕርሸኡ ከይዱ። ማንቲለ ኣብ  ቖፅሊ ዱባ ተሓቢኡ።
ሓርማዝ  ኣብ ኩሉ ኣንፈት ደልዩ ፤ እቲ ሌባ ግን ክረኽቦ ኣይክኣለን።
ካሊእ ግዜ፣ ማንቲለ ኣብ ውሽጢ ዓብይ ዱባ ተሓብአ።
ሓርማዝ ነቲ ዓብይ ዱባ ምስ ርኣዮ ወሓጦ።
እቲ ዱባ ኣብ ውሽጢ ከብዲ ሓርማዝ ተገላበጠ።
ሓርማዝ ነቲ ዱባ እንትፍ ኢልዎ። ማንቲለ ድማ ጎይዩ ኣምለጠ።
እናሓጎይ “እዚ ናይቲ ነበረያነበረ መወዳእታ እዩ” በለትና።
ቅድሚ ብዙሕ ዓመታት ኣብ ሓደ መዕቆቢ እንስሳት ቡዙሓት እንስሳ ዘገዳም  ይነብሩ ነበሩ፡፡ ካብዚኦም  ኳኽን ቡዃርያን ኣዕርኽቲ ነይሮም፡፡
ኣብ ዚ እዋን ኣብቲ ከባቢ ሕፅረት ምግቢ ኣጋጠመ፡፡ካብዞም እንስሳት ቡዃርያን ኳኽን ብጣዕሚ ስለዝጠመዩ ኣዐርዮም ተጨነቁ፡፡
ኳኽን ቡዃርያን ምግቢ ንምድላይ ብሓደ ናብ  ካሊእ ቦታ እንትጉዓዙ ዝወደቐ ስጋ ረኸቡ፡፡ ኳኽ ተቐዳዲሙ ነቲ ስጋ ብምልዓል በይኑ ክበልዕ ጀመረ፡፡
ቡዃርያ ኳኽ በይኑ ስጋ እናበልዐ ስለዝረኣየቶ ተናደደት፡፡ ሰላሕ እናበለት ብምኻድ ትሕዞ እሞ፣«ሐዚ እንታይ ይሕሸካ?
ክቐትለካ ዶ ወይስ ክገድፈካ» በለቶ፡፡
ዃኽ ድማ ፣ «በይዛኺ፥ ቡዃርያ ሓፍተይ ብገደል ከይተፅድፍኒ እምበር፣ ካኪእ ዝደለኽዮ ቅፅዓት ቅፅዕኒ» በለ፡፡
ቡዃርያ ንኳኽ ብጣዕሚ ስለዝፀልአቶ፣ «እሺ ዝሓወይ» ብምባል ሒዛቶ ናብ ገደል ዘለዎ ቦታ ጉዕዞ ጀመረት፡፡
ቡዃርያ ንኳኽ ሒዛ ኣብቲ ገደል ዘለዎ ቦታ በፅሐትበቲ ገደል ክተፅድፎ ከዓ ተዳለወት፡፡
ቡዃርያ ንኳኽ ኣብ አፍ ገደል ኰይና ሸው ኣበለቶ፡፡ድሕሪ እዚ  ኳኽ ሙማቱን ዘይምሟቱን ንምፍላጥ ኣማዕድያ ረኣየት፡፡
ኳኽ ከዓ ቡዃርያ ምስ ሰንደወቶ ፍር ኢሉ ኣብ ጥቕኡ ናብ ዝነበረ ዓብዪ ኦም ዓለበ፡፡
ኳኽ ድሕሪ ቁሩብ ዕረፍቲ ቆላሕ ኢሉ ናብቲ ቡዃርያ ዝነበረቶ ቦታ ረኣየ፡፡ ቡዃርያ ኣብ ዝነበረቶ ቦታ ደው ኢላ ረኣያ፡፡
ኳኽ ድማ ብፍርሒ ኣዐርዩ ተጨኒቁ ስለዝነበረ ንቡዃርያ ፣ «ወፃእኹዋ እባ ብብልሓተይ» ኢሉ ተዛረበ፡፡
ቡዃርያ እቲ ዝሓሰበቶ ስለዘይኰነላ ብሕርቃን ንኳኽ «ሰደድኩዃ እባ ብሕውነተይ» ኢላ መለሰትሉ ፡፡
ሓንቲ ኣረጊት ሰበይቲደርሆታትን ሓደ ዃኩናይንነይሮማ።
ወዲ ወዳ ክጥይቓምስመፀ። ነቲ ኳኩናይክትሓርዶ ወሰነት።
እቲ ኳኩናይ ጎይዩ ናብከተማ ኣምለጠ።
እቲ ኳኩናይ ካሊእ ካብዋንኣ ዘምለጠት ድሙ ረኸበ።
እቲ ኳኩናይን ድሙን ካሊእዘምለጠ ከልቢ ረኸቡ።
ብተወሳኺ ካሊእ ካብዋንኡ ዘምለጠ ፈረስተፀንበሮም።
እዞም እንስሳት ናብ ሓደገዛ ከዱ። ኣብ ውሽጢ እቲገዛ ለያቡ ርኣዩ።
እዞም እንስሳት ዓውኢሎም እንዳፈራርሑነቶም ለያቡ ኣባረርዎም።
ኣብቲ ገዛ ዝረኸብዎምግቢ በልዑ።
እቶም ለያቡ ተመሊሶምመፁ።እቶም እንስሳትመጥቓዕቲ ኣውረድሎም።
እቶም ለያቡ ንሓዋሩጎይዮም ኣምለጡ።
እቶም እንስሳት ኣብቲ ገዛብሓጎስ ነበሩ።
ድርቂ ነይሩ። ስድራ እንዳ ኣቦይ ሃፍቱ ምንም ምግቢ ኣይነበሮምን።
ሓደ መዓልቲ ምግቢ ኣለሻ ኣቦይ ሃፍቱ ንበረኻ ሒዘሞም ከዱ።
ብዓል ዋና ዘይብሉ ተኽልታት በናና ረኸቡ።
ሃንደበት ሓደ ዓቢይ ሕንጉጉ መፀ። ኣብቲ ጫካ ክፀንሑ ኣዘዞም።
ሓደ መዓልቲ “ወድኹም ኣብሲልኩም ኣቕርቡለይ”  በሎም።
ምሸት ድማ እቲ ሕንጉጉ “ፅባሕ ድማ ጓልኩም ኣብሲልኩም ሃቡኒ”   በሎም።
እቶም ቤተሰብ ጓሎም ኣብ ኦም ሓቢኦማ።
እቲ ሕንጉጉ “ፅባሕ ናይ ግድን ሰብኣይኪ ኣብሲልኪ ኣቕርብለይ” በላ።
ሓደ ምሸት ፣ እቲ ሕንጉጉ ነታ ሰበይቲ ፣ በሊ ንባዕልኺ ብሰሊ በላ።
ሕንጉጉ  ምስ ፀገበ፣ ኣብ ትሕቲ ኦም ደቂሱ ምሕርናኽ ጀመረ።
እቲ ሕንጉጉ ኩሎም ብሂወት ምህላዎም ምስ ፈለጠ ብጣዕሚ ሓረቐ።
ኣዐሽየሞ ድማ ኩሎም ካብ ተሓብኡሉ ኦም ወረዱ።
ማንቲለ ዕትሮ ሙሉእ መዓር ዝተሸከመ ሓርማዝ ረኸበ።
ሓርማዝ ንማንቲለ ኣብ ዝባኑ ተሸከሞ። ማንቲለ ነቲ መዓር ኩሉ በልዖ።
ኣብ ሩብ ማይ እናሰተየ ዓብይ ጎባይ ረኸቡ።
ማንቲለ ካብ ጎባይን ሓርማዝን መን ከምዝሕይል ክፈልጥ ደለየ።
ማንቲለ እዙይ ከመይ ከምዘረጋግፆ ሓሳብ ኣለኒ በለ።
ማንቲለ ሓደ ጫፍ ናይ ገመድ ኣብ ሽንጢ ሓርማዝ ኣሰሮ።
እቲ ካሊእ ጫፍ ናይቲ ገመድ ኣብ ናይ ጎባይ ሽንጢ ኣሰሮ።
ማንቲለ ኣብ ኦም ተሓቢኡ “ጉተት” በለ።
ጎባይን ሓርማዝን ምጉታት ጀመሩ። ሓርማዝ ንጎባይ ጎተቶ።
ጎባይ ንሓርማዝ ጎተቶ። ዋላ ሓዲኦም ክዕወቱ ኣይክኣሉን።
ማንቲለ ናብ ጎባይ ገፅ ነቲ ገመድ ቖረፆ፤ ሓርማዝ ወደቐ።
ማንቲለ ንጎባይ “ንስኻ ሓያል ኢኻ” በሎ።
ዝጠመየ  ተኹላ ይሃድን ነበረ።
እምኒ ኣብ ዘለዎ፣ ሓንቲ ኣንጭዋ የጓይ ነበረ።
ተኹላ እና ዃዓተ ኸሎ እቲ እምኒ እግሩ ፀቐጦ።
ተኹላ ክድሀ ሰሚዑ፣ ማንቲለ  እንታይ ኢዩ ኢሉ ክርኢ መፀ።
ተኹላ ንማንቲለ እግረይ ከውፅእ ሓግዘኒ እሞ ድራር ከድርረካ እየ በሎ ።
ማንቲለ ነቲ እምኒ ካብ እግሪ ተኹላ ኣንከራርዩ ኣልዓለሉ።
ማንቲለ በል ሽልማተይ ሃበኒ በሎ። ተኹላ ከይበልዐካ ኢሉ ኣፈራርሖ።
ተኹላን ማንቲለን ክፈርዶም ናብ ሓደ ሽማግለ ሰብኣይ ከዱ።
ተኹላ ነቲ ሽማግለ ሰብኣይ እውን ከይበልዐካ ኢሉ ኣፈራርሖ።
እቲ ሽማግለ ሰብኣይ “ቕድሚ ምፍራደይ እስቲ እቲ እምኒ ክርእዮ”  በለ።
ተኹላን ማንቲለን ነቲ ሰበኣይ ናብቲ እምኒ ወሰድዎ።
ተኹላ ድማ ከመይ ናብ እግሩ ከምዝወደቐ ኣረድኦም።
እቲ ሰብኣይ ንማንቲለ ነቲ እምኒ ከመይ ከምዝደፍኦ ጠየቖ።
እቲ ማንቲለ ነቲ እምኒ ክሳብ  ናይ ተኹላ እግሪ ዝፀቕጥ ደፍኦ።
እቲ ሰብኣይ “ሐዚ ግርም ፤በል ንኺድ ገዛና” በለ።
እቲ ሰብኣይን ማንቲለን ከዱ። ተኹላ ድማ እግሩ ተፀቒጡ ተረፈ።
ቐደም፣ ማንቲለ በረኻን ዝብኢን ብጣዕሚ ኣዕርኽቲ እዮም ነይሮም።
ማንቲለ ንዝብኢ“ብሓደ ሕርሻ ዘይንጅምር?”  በለቶ።
ማንቲለ ዕፍን ንዝራእ እሞ ማዕረ ንማቐሎ ዝብል ሓሳብ ኣቕረበት።
ማንቲለ ንዝብኢ “ኣነ ኣዕዋፍ ከባርር እየ፤ ከቢድ ስራሕ እዩ”  በለቶ።
ዝብኢ እቲ መሬት በይኑ ክሓርሶ ተሰማምዐ።
ዝብኢ ፃህያይ እንትፅሂ ማንቲለ ኮፍ አላ ትደርፍ ነበረት።
እቲ ዕፍን ምስ ሸወተ እውን ማንቲለ ኣዕዋፍ ተባርር ነበረት።
ማንቲለ “ኣነ ልዕሊ መሬት፣ ንስኻ ትሕቲ መሬት ዘሎ ንማቐል”  በልቶ።
ማንቲለ ኩሉ ዕፍን ኣኪባ፣ ወሲዳ ከዘነቶ።
ዝብኢ ኣብ ትሕቲ መሬት ሱር ጥራሕ ረኸበ።
ዝብኢ ከም ዝተታለለ ፈሊጡ ፣ ብጣዕሚ ሓረቐ።
ድንሽ ክዘርኡ ተስማዕምዑ። ዝብኢ “ኣብ ልዕሊ መሬት ዘሎ ክወስድ እየ” በለ።
ብሓደ እናደረፉ ነቲ ድንሽ ዘርእዎ።
ኣብ ምህርቲ ግዜ፣ ዝብኢ ቆፅሊ ድንሽ ጥራሕ ኣከበ።
ማንቲለ ቡዝሓት ገዘፍቲ ድንሻት ኣከበት ፤ ከዘነቶ ድማ።
ዝብኢ ሕነ ክፈዲ ከጓይያ ጀመረ። ብድሕሪኡ ዕርክነቶም ተቛረፀ።
ትርሓስ ደቂ ተባዕትዮ ኩዕሶ እግሪ ክፃወቱ ሪኣ፤ ናብኣቶም ተሓዊሳ ክትፃወት ደልያ፡፡ ምስአቶም ተሓዊሳ ክትለማመድ ትክእል እንተኾይና ድማ ነቲ ኣሰልጣኒ ሓቲታቶ፡፡
እቲ አሰልጣኒ አእዳው አብ ሽምጡ ገይሩ፡፡ ''አብዚ ቤት ትምህርቲ ፀወታ እግሪ ኩዕሶ ንደቂ ተባዕትዮ ጥራሕ እዩ ክፃወቱ ተፈቂዱ'' ኢሉ መለሰላ፡፡
እቶም ደቂ ተባዕትዮ ንዓአ መርበብ ኩዕሶ ኸይዳ ንክትፃወት ነጊሮማ፡፡ ከምዚ እውን ኢሎም መርበብ ኩዕሶ ንደቂ ኣንስትዮ እግሪ ኩዕሶ ድማ ንደቂ ተባዕትዮ እዩ ምስበልዋ ትርሓስ ሓሪቃ፡፡
ኣብቲ ካልአይ መዓንቲ፤ እቲ ቤት ትምህርቲ ከቢድ ውድድር ፀወታ እግሪ ኩዕሶ ነይርዎ፡፡ እቲ አሰልጣኒ አብዚ ውድድር ብጣዕሚ እዩ ሓዚኑ ነይሩ ምክንያቱ ድማ እቲ ብሉፅ ተፃወቲኡ ብምሕማሙ፡፡.
ትርሓስ ናብቲ አሰልጣኒ ብፍጥነት ከይዳ ንኽትፃወት ንክፈቅደላ ለሚናቶ፡፡ እቲ አሰልጣኒ እንታይ ከም ዝውስን ርግፀኛ ኣይነበረን፡፡ ደሓር ግን ትርሓስ ናብቲ ቡድን ተሓዊሳ ንኽትፃወት ፈቂዱላ፡፡
እቲ ፀወታ ከቢድ ብምንባሩ ክሳብ ጊዜ ዕረፍቲ ምንም ጎል (ሽቶ) ክምዝገብ ኣይክአለን ነይሩ፡፡
ካብ ዕረፍቲ መልሲ ሓደ ተፃዋቲ እታ ኩዕሶ ናብ ትርሓስ ኣሕሊፍ ሂብዋ፡፡ ንሳ ብፍጥትን ናብ ጎል ገፅ ብምሕላፍ ብሓይሊ ብምውቃዕ ሽቶ አመዝጊባ፡፡
እቶም ተመልከቲ ወሰን ዘይብሉ ሓጎስ ተሰመዖም፤ ካብዚ ዕለት ጀሚሩ አብቲ ቤት ትምህርቲ ንደቂ ኣንስትዮ ፀወታ እግሪ ኩዕሶ ተፈቂዱ፡፡
ዓንደ ላሕምን ንእሽተይ ዑትሮ መስተይት ማይን ነይረንኦ።
ካልእ ዓባይ ዑትሮ ካብጎረቤቱ ተለቅሐ።
ዓንደ ነታ ንእሽተይ ዕትሮ ናብ ውሽጢ እታ ካብ ጎረቤቱ ተለቅሓ ዓባይ ዕትሮ ኣእተዋ።
ዓንደ እተን ዓታሩ ተሸኪሙ ናብ ጎረቤቱ ከደ።
ዓንደ ነቲ ጎረቤቱ “ዕትሮኻ ወሊዳ” በሎ።
ካልእ ምዓልቲ፣ ዓንደ ነታ ዕትሮ ክልቃሕ ናብ ጎረቤቱ ከደ።
ተለቂሑ ግን ኣይመለሰሉን። እቲ ጎረቤቱ መልሰለይ ክብሎ ናብ ዓንደ ከደ።
“ክነግረካ እናበልኩ፣ እታ ዕትሮኻ እኮ ሞይታ” በሎ ዓንደ።
“ኣነ ዕትሮ ክመውት ርእየን ሰሚዐን ኣይፈልጥን” በሎ እቲ ጎረቤቱ።
“ኣንታ ዓርከይ ኩሉ ዝወልድ መዋቲ እዩ” ኢሉ መለሰሉ ዓንደ።
እቲ ጎረቤቱ ኣብ ፍርዲ ቤት ከይዱ ንዓንደ ከሰሶ።
እቲ ዳኛ “ኩሉ ዝወልድ መዋቲ እዩ” ኢሉ ፈረደ።
በዚ ድማ ዓንደ ረቲዑ እታ ዓባይ ዕትሮ ንባዕሉ ወሰዳ።
ኣብ ሐደ ገዛ ኣርባዕተ ማሓሲእ ምስ ኣዲኣተን ይነብራ ነበራ፡፡ ኣዲኣተን ንዕዳጋ ክትከይድ ስለዝደለየት ንደቃ በላ ኣነ ዕዳጋ በፂሐ ክመፅእ እየ ፤ ምሰ ተመለስኩ «ደቀይ፥ ደቀይ፥መፂአ ኣለኹ ክፈታኒ ኢለ መዝሙር እንተዘሚረልክን ክፈታኒ ኢኽን» ኢላተን ትኸይድ፡፡
ኣዲኣተን እናተዛረበት ቡዃርያ ተፀጊዑ ሰምዐ፡፡ ናብተን ማሓሲእ ድማ ከደ፡፡ ብሮጊድ ድምፁ «ደቀይ፥ ደቀይ፥ መፂአ ኣለኹ ኣነ ኣዴኽን ክፈታኒ» ኢሉ ዘመረ፡፡ መበል ሳልሳይ ማሕሲእ «እዚ ድምፂ ናይ ኣዴና ድምፂ ኣይኮነን፤ናይ ኣዴና ድምፂ ቀጢን እዩ» በለት፡፡እቲ ቡዃረያ  ዝደለዮ ከይረኸበ ተናዲዱ ተመለሰ፡፡
ቡዃርያ ድምፁ ከም ኣዲኣተን ንክኸውን ሓደ ሓሳብ መፀሉ፡፡ እቲ ሓሳብ ድማ ጠስሚ በሊዑ ድምፁ ከቕጥኖ ናብ እንዳ ጠስሚ ከይዱ ነቲ በዓል ጠስሚ «ስማዕ፥ ወይ ጠስሚ ሃበኒ ወይ ክበልዐካ እየ» ኢሉ ኣፈራርሖ፡፡ እቲ በዓል ጠስሚ ድማ ጠስሚ ሃቦ፡፡
ቡዃርያ ናብተን ማሓሲእ ከይዱ «ደቀይ፥ ደቀይ፥ መፂአ ኣለኹ ኣነ ኣዴኽን ክፈታኒ» ኢሉ ዘመረ፡፡ መበል ራብዐይቲ ማሕሲእ ናብ እግሪ ማዕፆ ድንን ኢላ ብነዃል ረኣየት፡፡ «ዋእ፥ እንታይ ድኣ እግራ ፀሊም ኰይኑ?
ናይ ኣዴና እግሪ ቀይሕ እዩ» በለት፡፡ ቡዃርያ ሐዚ እውን ዝሓሰቦ ኣይኮነሉን፡፡
ቡዃርያ ደጊሙ ካሊእ ምህዞ መሃዘ። እቲ ዝመሃዞ እግሩ በርበረ ለኽዩ ከም ናይ ኣዲኣተን ቀይሕ ክገብሮ ሓሰበ። በርበረ ንምርካብ ናብ እንዳ መጥሓን ከደ። ነቲ በዓል መጥሓን «ስማዕ፥ በርበረ እንተዘይሂብካኒ ክበልዐካ እየ» ኢሉ ኣብ ኣፍ ደገ እቲ እንዳመጥሓን ኰይኑ ኣፈራርሖ፡፡ እቲ በዓል በርበረ ድማ ፈሪሑ በርበረ ሃቦ።
ቡዃርያ እግሩ ብበርበረ ለኽዩ ናብተን ማሓሲእ ከደ፡፡ «ደቀይ፥ ደቀይ፥ መፂአ ኣለኹ ኣነ ኣዴኽን ክፈታኒ» ኢሉ ዘመረ፡፡ «ኣዴና መፂኣ ኢላ» ማዕፆ ከፈተቶ፡፡ ቡዃርያ ኣትዩ ንሰለስቲአን ማሓሲእ ከይሓኸየ ዋሓጠን፡፡
መበል ራበዐይቲ ማሕሲእ ተሓቢኣ ስለዝነበረት ከይተበልዐት ተረፈት፡፡ ኣዲኣተን ካብ ዕዳጋ ተመሊሳ «ደቀይ፥ ደቀይ፥ መፂአ ኣለኹ ኣነ ኣዴኽን ክፈታኒ» ኢላ ዘመረት፡፡ እታ መበል ራብዐይቲ ማሕሲእ የመና ፈሪሓ ስለዝነበረት ነዲኣ ደፊራ ክትከፍታ ኣይከኣለትን፡፡
ኣዲኣተን ዝኸፍታ ምስ ሰኣነት ነቲ ማዕፆ ደፊኣ ኣተወት፡፡ «ሓደ ፣ ክልተ ፣ ሰለስተ ፣ ኣርባዕተ ፣» ኢላ ንደቃ ምስ ፀወዐት እታ ራበዐይቲ ካብ ዝተሓብአቶ ቦታ ወፀት፡፡ «ናበይ ከይደን እተን ካልኦት ደቀይ?» ኢላ ሓተተት፡፡
እታ ማሕሲእ እናንቀጥቀጠት «ቡዃርያ ውሒጣተን» ኢላ መለሰትላ፡፡ ኣዲኣ ድማ «በሊ ንዓና ውን ተመሊሱ መፂኡ ከይበልዐና ካብዚ ርሒቕና ናብ ኣቦታትና ንኺድ» በለታ፡፡ ተታሓሒዘን ናብ ኣቦታተን ምኻድ ጀመራ፡፡
እናኸዳ እናሃለዋ እቲ ቡዃርያ ንዓቐብ ኣፉ ኣብ እግሪ ኦም ደቂሱ ረኣያኦ፡፡ እታ ኣዲኣተን ናብቲ ቡዃረያ ቅርብ እንተበለት ኣብ ከብዱ ድምፂ ደቃ ሰምዐት፡፡ ንጓላ ድማ «ቀልጢፍኪ መርፍእ፣ ላማን ጅማትን ኣምፅእለይ» በለታ፡፡ እታ ጓላ ድማ ኣምፀአትላ፡፡
ኣዲኣተን ናብቲ ቡዃርያ ቀስ ኢላ ከይዳ በቲ ዝሓዘቶ ላማ ገይራ ከብዱ ቀደደቶ፡፡ ኣብቲ ውሽጢ ከብዱ ሰለስቲአን ደቃ ብሂወተን ረኸበተን፡፡ ከብዱ ድማ ኣርባዕተ ኣእማን መሊኣ ብመርፍእን ጅማትን ሰፍያ ኣርባዕቲአን ደቃ ሒዛ ንገዝኣ ተመለሰት፡፡
ቡዃርያ ድቃሱ ወዲኡ ተሲኡ ጠጠው እንተበለ ከብዱ ከበዶ፡፡ ኣብ ቀልቀል ቃላይ ኰይኑ ድንን ኢሉ ማይ ክሰቲ፣ ኣብ ከብዱ ዝነበሩ ኣእማን ናብ ኣፍልቡ ወረዱ፡፡ ሚዛኑ ስሒቱ ድማ ናብቲ ቃላይ ጠሊቑ ሞተ፡፡
ወቕቱ ክረምቲ ወርሒ ሓምለ እዩ፡፡ ሓደ መዓልቲ ኣቦይ በርሀ  ዝበሃሉ ሰብኣይ ሩባ  ሰጊሮም ናብ መገሻ ክኸዱ ጉዕዞ ጀመሩ፡፡ ኣብቲ ከባቢ ሩባ እንትበፅሑ ሓደ ዓብዪ ተመን ረኸቡ፡፡
እቲ ተመን ድማ ቅንዕ ኢሉ ረኣዮም፡፡ «ወላዲ ናበይ ኢኹም እትኸዱ ዘለኹም?» ኢሉ ሓተቶም፡፡ ንሶም ድማ «እዚ ሩባ ሰጊረ ክኸይድ እየ»  በልዎ ፡፡ «አረ በይዛኹም ምስጋሩ ስለዘይክእሎ ምሳኹም ኣሳጉሩኒ» ኢሉ ሓተቶም፡፡
ኣቦይ በርሀ  ድማ ርህሩህ ስለዝኾኑ «በል ንዓ ክማለአካ»በልዎ፡፡ እቲ ተመን ድማ ናብ ርእሶም ደይቡ ተጠምጠሞም፤ ተሸኪሞሞ  ሰገሩ፡፡
እቲ ሩባ ምስ ሰገሩ «በል ውረድ» ይብልዎ እሞ፤ «ኣይወርድን ፅቡቕ እየ ዘለኹ» ይብሎም፡፡ «እረ በይዛኻ ውረድ» ኣይወርድን» በሎም ደጊሙ፡፡ ብውረድ ኣይወርድን ቡዙሕ ምስተኸራኸሩ ኣቦይ በርሀ  ብጣዕሚ  ተጨነቁ፡፡ ከይወቕዕዎ ርእሶም  ክውቃዕ እዩ፤ ብኢዶም  ሒዞም  ከየውርድዎ ከይነኽሶም ፈርሑ፡፡
ናይዚ መፍትሒ  ግና ሽምግልና ከም ዝኾነ ተረድኡ፡፡ ብድሕሪ እዚ ንኽሽምግሎም ናብ ኣያ ዝብኢ ከዱ፡፡ ንኣያ ዝብኢ ረኺቦም «ከማዓልካ ኣያ ዝብኢ» በልዎ፡፡ ኣያ ዝብኢ ድማ «እግዚኣብሄር ይመስገን ድሓንዶ ውዒልኩም፤ እንታይ ድኣ ኣምፂኡኩም?» ክብል ብቡርቱዕ ድምፁ ሓተቶም፡፡
ኣቦይ በርሀ ንዝብኢ ከምዚ ክብሉ ጥርዓኖም ኣቕረቡ፤ «እሞ ኣያ ዝብኢ ንስኻ ካብ ካልኦት እንስሳት ብድፍረት ፍርዲ ናይ ምሃብ ክእለት ከም ዘለካ ዝፍለጥ እዩ፤ ስለዚ ፀገመይ ተረዲእኻ ሓቀኛ ፍትሒ ክትህበኒ እየ መፂኤካ ዘለኹ» ኢሎም እቲ ዘጋጠሞም ሽግር ኣረድእዎ፡፡
ኣያ ዝብኢ ድማ ከምዚ ክብል ሸምገሎም፤ «እሞ እቲ ውሕጅ እንድሕር ሰጊርካ ድኣ እንታይ ደሊኻ?
ሐዚ ኣብ ውሕጅ ዘይብሉ ቦታ ስለዘለኻ ወሪድካ ባዕልኻ ኪድ» ኢሉ ፍርዱ ኣዕረፈ፡፡ ተመን ግና ሐዚ ውን «እምቢ፤  ኣይወርድን» በለ፡፡
ኣቦይ በርሀ  ንተወሳኺ ጥርዓን  ናብ ቡዃርያ ከዱ ፡፡ «ወይዘሮ ቡዃርያ ካብ ካልኦት እንስሳት ዝሐሸ ውሳነ ናይ ምሃብ ክእለት ኣለኪ ስለዚ ፍርዲ ክትህብኒ እየ መፂአ» በልዋ፡፡
ኣቦይ በርሀ  ዘረባኦም ብምቕፃል «እምበኣርከስ ኣነ ሓደ ውሕጅ ዝመልአ ሩባ ክሰግር እንትብል እዚ ኣብ ርእሰይ ተጠምጢሙእትረኢዮ ዘለኺ ተመን ‹በይዛኻ ኣሳግረኒ› ይብለኒ፡፡ ኣነ ድማ በል ንዓ ኢለ ከስግሮ ፍቓደኛ ኮንኩ፡፡ ምስ አስገርኩዎ በል ውረድ እንተበልኩዎ ‹እምቢ› አሉኒ፡፡ እዝጊ የርኢኺ ፍትሒ ሃብኒ» በልዋ፡፡
ወይዘሮ ቡዃርያ ድማ ከምዚ ክትብል ተዛረበት፤ «በሉ ኣነ ፍርዲ ከዕርፈልኩም እንተኾይነ ከሳስን ተኸሳስን ኣብ መሬት ጠጠው በሉ፤ ድሓር እቲ ፍርዲ ንተዘይኣዕጊብኩም ነናብ ዝነበርኩሙዎ ትምለሱ» በለቶም፡፡ ተመን ድማ «እንድሕር ናብ ዝነበርኩዎ ዝምለስ ኰይነ ዘይወርድ» ኢሉ ወረደ፡፡
«ወይዘሮ ቡዃርያ በሊ ሐዚ ፍርድኺ ኣዕርፊ» በሉዋ ኣቦይ በርሀ  ቕልጥፍ ኢሎም ፡፡ ወይዘሮ ቡዃርያ ድማ ከምዚ ክትብል ፍርዳ ኣዕረፈት፤ «እቲ ተመን ኣብ እግርኻ ፣እቲ በትሪ ውን ኣብ ኢድካ ነዚ ድኣ እንታይ ክፈርደልካ» በለቶም፡፡
ኣቦይ በርሀ  ወይዘሮ ቡዃርያ ዝፈረደቶ ፍርዲ እንታይ ማለት ከምዝዀነ ንምርዳእ ርእሶም ኣድንን ኣቢሎም ሓሰቡ፡፡ ሽዑ ንሽዑ ፍርዲ ወይዘሮ ቡዃርያ ተረደኦም፡፡ አከታቲሎም ድማ በቲ ሒዚምዎ ዝነበሩ በትሪ ነቲ ተመን ቀጥቂጦም ቀተልዎ ይበሃል፡፡
ኣቦይ ሓጎስ ዝተብሃሉ ዓብዪ ወላዲ ምስ ሰለስተ ደቆም ነበሩ፡፡ ቅድሚ ሙሟቶም ዘለዎም ሃፍቲ ንደቆም ከውርስዎም ደለዩ እሞ ሰለስተ ሰናዱቕ ነንሕድሕድኦም ኣዳለዉሎም፡፡
ኣቦይ ሓጎስ ናብ ጎረቤቶም ኣቶ ሃይለ ብምኻድ ኸምዚ በልዎም፤ «ኣነ ዘለኒ ሃፍቲ ንደቀይ ከውርሶም ደልየ ኣለኹ ስለዝዀነ ድማ ሰለስተ ሰናዱቕ ነንሕድሕዲኦም ኣዳልየሎም ኣለኹ፡፡ እዘን ሰለስተ ሰናዱቕ ድሕሪ ሞተይ ኣብ ኢድ ደቀይ ክበፅሓ ይደሊ እየ» በልዎም፡፡
ድሕሪ ሞት ኣቦይ ሓጎስ ኣቶ ሃይለ ነቶም ሰለስተ ኣሕዋት ይፅውዕዎም እሞ «እዞም ደቀይ ኣቦኹም ንዓኹም ዝኸውን ውርሲ ገዲፎሙልኩም ኣለዉ፡፡ እዚ ውርሲ ድማ በቢ ሽምኩም ዝተፅሓፈለን ሰለስተ ሰናዱቕ እየን ሞ ነናይ ባዕልኹም ውህብቶ ውሰዱ» በልዎም፡፡
እቶም ሰለስተ ኣሕዋት ነናይ ባዕሎም ሳንዱ ወሲዶም ከፊቶም ረኣይዎ፡፡ ናይቲ ቦኽሪ ወዶም ወርቂ ዝሓዘት ሳንዱቕ፣ ናይቲ ካልኣይ ወዶም ሓመድ ዝሓዘት ሳንዱቕ፣ ናይቲ ሳልሳይ ድማ ኩቦ ዝሓዘት ሳንዱቕ ኰይነን ረኸብወን፡፡
እቲ ወርቂ ዝረኸበ ብጣዕሚ እንትሕጎሰ እቶም ሓመድን ኩቦን ዝረኸቡ ግን ብጓሂ ሕርር በሉ ሞ ክልቲኦም ኰይኖም ነቲ ወርቂ ዝረኸበ ዓብዪ ሓዎም ክበኣስዎን ክጨኻጨኽዎን ጀመሩ፡፡
ኣቶ ሃይለ ነቶም ሰለስተ ኣሕዋት «ዞም ደቀይ በዚ እማ ክትበኣሱ የብልኩምን፤ ሞንጎኛ ኰይኖም ዝዓርቁ ዓብዪ ወላዲ ኣለዉ እሞ ናባኦም ክወስደኩም» በልዎም፡፡
ኣቶ ሃይለ ነዞም ኣሕዋት ናብቶም ዓብዪ ወላዲ ወሰድዎም፡፡ «ከመይ ሓዲርኩም ኣቦይ ግደይ» በሉ ኣቶ ሃይለ፡፡ «እሞ ብዛዕባ ውርሲ ምኽርኹም ክትህቡና ኢና መፂእና ዘለና» በሉዎም፡፡ ኣቦይ ግደይ «ድሓንዶ ሓዲርኩም እንታይ ክሕግዘኩም ትደልዩ?» በሉ፡፡
«እዞም ሰለስተ ኣሕዋት ወላዲኦም ካብዛ ዓለም ብሞት እንትፍለዩ ዝገደፉሎም ውርሲ ነቲ ቦኽሪ ወርቂ ዝመልአ ሳንዱቕ፣ ነቲ ካልኣይ ሓመድ ዝመልአ ሳንዱቕ፣ነቲ ሳልሳይ ድማ ኩቦ ዝመልአ ሳንዱቕ ኣውሪሶምዎም፡፡ ኣብ መንጎኦ ድማ ባእሲ ፈጢሩሎም» በሉ አይተ ሃይለ፡፡
ኣቦይ ግደይ «ዞም ደቀይ እቲ ዝተውሃበኩም ውርሻ ብዘይ ምኽንያት ኣይኮነን ፤ ነንሕድሕደኹም ብዝጠቅም መንገዲ እዮም ኣውሪሶምኹም» በሉዎም፡፡
ኣቦይ ግደይ ብምቕፃል «ኣንታ ወርቂ ዝገደፉልካ ነጋዳይ ክትከውን ፣ ኣንታ ሓመድ ዝገደፉልካ ብሕርሻ ክትናበር እዩ» በልዎም፡፡
ኣቦይ ግደይ ምኽሮም ብምቕፃል «ኣንታ ኩቦ ዝገደፉልካ ድማ ብምርባሕ እንስሳት ክትነብር ኢሎም ኢዮም፤ ተዓዚብኩም ዶ?
ነናይ ባዕልኹም ዝዀነ ሃፍቲ እዮም ገዲፎሙልኩም» በልዎም፡፡
እቶም ሰለስተ ኣሕዋት ድሕሪ ምኽሪ ኣቦይ ግደይ የቐንየልና ብምባል ተዓሪቆም ብዓባር ናብ ገዝኦም ተመለሱ፡፡
ኣብ ሓደ ዓዲ ሓደ ዝብእን ሓደ ኣድግን ነበሩ፡፡ እዞም እንስሳት ብሃንደበት ተላለዩ፡፡ ኣብ መንጎኦም ድማ ዕርክነት ክምስርቱን ሓቢሮም ክነብሩን ጀመሩ፡፡
ውዕል ስምምዕነት ድማ ኣብ መንጎኦም ከምዘድሊ ተሰማምዑ፡፡ ውዕሎም ድማ ሓቢርና ፀላእትና ክንከላኸል ፣ ዝረኸብናዮ ሓቢርና ክንበልዕን ክንሰትን ዝብሉ ነበሩ፡፡
ዝብእን ኣድግን በቲ ውዕሎም መሰረት ድማ ሓቢሮም ይነብሩ፤ ከምኡውን ብሓባር ኩሉ ዓይነት ስራሕ ይሰርሑ ነይሮም፡፡
ሓቢሮም እንትነብሩ ፣ እንትነብሩ፣ ሓደ መዓልቲ ክልቲኦም  ብሓባር ፣ «ማይ ክንሰቲ ናብ ሩባ ንኺ ድ» ተበሃሃሉ፡፡ ናብቲ ማይ ዝርከበሉ ቦታ ድማ እናተፃወቱ ኸዱ፡፡
ኣድጊ ጐይዩ ብምውራድ ፣ ኣብቲ ሩባ ምስ በፅሐ ትሕት ኢሉ ኣብ ዝርከብ ወሓዚ ማይ ደኒኑ እንትሰቲ ፣ ዝብኢ ድማ ደድሕሪኡ ተኸቲሉ ኣርከቦ እሞ  ብልዕሊኡ ኰይኑ ሰተየ፡፡
ድሕሪ ሒደት ደቓይቕ ዝብኢ ብሃንደበት ማይ ምስታይ ኣቛሪፁ ፣ «ስማዕባ ኣድጊ፥ ንምንታይ ኢኻ ዝሰትዮ ማይ ትዘርገለይ?» ብምባል ሓተቶ፡፡
ኣድጊ ከም እትፈልጥዎ ፃምእ ማይ ኣይኽእልን ኣዝዩ ፀሚእዎ ስለዝነበረ ደኒኑ እናሰተየ ሰሚዑ ከምዘይሰምዐ ኣፅቀጠ፡፡
ወዮ ዝብኢ ድማ ነገር ስለዝሓሰበ ንህር ኢሉ፣ «ኣንታ ዓርማም፥ ኣይነኣኻ እንድየ?
ንመን ድየ ዝዛረቦ ዘለኹ?» ኢሉ ብኹራ ፀረፎ፡፡
ኣድጊ ቅንዕ ኢሉ ፣ «ኣንታ ኣያ ዝብኢ ካብ መዓዝ እዩ ማይ ንዓቐብ ዝደየበ?
ኣይንስኻንዶ ብልዕለይ ዝኒሀኻ፣ ኣነ ተውሳኸይ ዝሰቲ ዘለኹ ብትሕተኻ ፣ከመይ ጌረ እየ ዝዘርገልካ?» ኢሉ ብሕቶ መለሰሉ፡፡
ዝብኢ ትቕብል ኣቢሉ ፣ «ማይ ንዓቐብ ምድያብ ዝጀመረ ኣነን ንስኻን ብዕርክነት ብሓባር ክንነብር ኣብ ዝተስማዕማዕናሉ እዋን እዩ» ብምባል ንኣድጊ ክጎብጦ  ቐረበ፡፡
ምሽክናይ ኣብዚ ጊዜ እዙይ መንነቱ ረሲዑ ምስ ሓያል ዝዓረኸ ኣድጊ ፣ «በል ደኣ ኣያ ዝብኢ እንተይ ኣመኽነኻ ብልዐኒ» ኢሉ ተዛረቦ፡፡
ኣብ መወዳእታ እቲ ሃርጓፍ ዝብኢ ድማ ዘሊሉ ብረቃቒተኡ ሓዞ እሞ ፣ኣውዲቑ፤ በልዖ ፡፡
ሓንቲ ሽማግለ ሰበይቲ ንወዲ ወዳ እንቋቕሖ ሃበቶ።
እቲ ወዲ ነታ እንቋቕሖ ንጨርገፍቲ ፍረ ሂብዎም ንሶም ድማ ሰበርዋ።
እቲ ወዲ “እታ እንቋቕሖ ንገዝሚ እያ ነይራ” ኢሉ በኸየ።
እቶም ጨርገፍቲ ፍረ በትሪ ሃብዎ።
እቲ ወዲ ነቲ በትሪ ንሃነፅቲ ሂብዎም፣ ንሶም ድማ ሰበርዎ።
እቲ ወዲ “እቲ በትሪ ናይቶም ጨርገፍቲ ፍረ እዩ” ኢሉ በኸየ።
እቶም ሃነፅቲ  ድማ ጥማር ሓሰር ሃብዎ።
እቲ ወዲ  ሓላዊ ከብቲ ረኸበ። ሓንቲ ላሕሚ ነቲ ሓሰር በልዓቶ።
እቲ ወዲ “እቲ ሓሰር ናይ እቶም ሃነፅቲ እዩ”  ኢሉ በኸየ።
እቲ ሓላዊ ኸፍቲ ላሕሚ ሂብዎ።
እቲ ወዲ መርዓ ረኸበ። ኣብቲ መርዓ ነታ ላሕሚ ሓረድዋ።
እቲ ወዲ “እታ ላሕሚ ናይ  እቲ ሓላዊ  ኸፍቲ እያ” ኢሉ በኸየ።
እቶም ናይ መርዓት ቤተሰብ ነታ መርዓት ሃብዎ።
ሓደ መዓልቲ፣ ከልቢ ኣብደንደስ ሩባ እንቛቕሖረኺቡ።
ከልቢ ዓሰርተ እንቛቕሖኣልዒሉ ኣብ ሻንጥኡኣቐመጠ።
ከልቢ ነተን እንቛቕሖእናሞቐ ተንከባኸበን ።
“እንቛቕሖ ኣይርኣኻን?”ኢላ ሓርገፅ ንከልቢሓተተቶ።
ሓርገፅ ብዛዕባ እንቛቕሖኣንኹሎም እንስሳታትሓተተት።
ድሓር እቶም እንቛቕሖሓደ ብሓደ ተጫጪሖም።
ከልቢ ነቶም ኣናእሽቲሓርገፃት እኹል ምግቢክህቦም ኣይክኣለን።
ሓደ መዓልቲ፣ ሓርገፅሓጎጭጎጭ ዝብል ናይኣናእሽቲ ሓርገፃት ከብዲሰምዐት።
ሓርገፅ ናብ ውሽጢ ኣትያንከልቢ ብጭርኣ ወቒዓቶ።
ሓርገፅ ንከልቢእናተኸተለት ኣጓየየቶ።
ከልቢ ጠጠው ኢሉንሓርገፅ "ይቕረታግበርለይ" በላ።
ሓርገፅ ይቕረ ኢላቶ ምስደቃ ናብ ምሕምባሳኣተወት።
ኣዶን ኣቦን ህፃን ጓሎም ምስ ዓበይቲ ኣሕዋታ ገዲፎማ።
እቶም ኣሕዋታ ክፃወቱ ነታ ቆልዕዓ ረሲዖማ።
እታ ቆልዓ እናበኸየት ኣዕዋፍ ርኣይኣ።
ነታ ቆልዓ ብምንፃፋ ሓፍ ኣቢለን ሒዘንኣ በረራ።
ኣዲኣ ነታ ቆልዓ ኣርባዕተ ኣዕዋፍ ሒዘንኣ እንትበራ ረኣየት።
እተን ኣዕዋፍ ነታ ቆልዓ ይንከባኸብኣ ነበራ።
እተን ኣዕዋፍ ርሕቕ ምስ በላ ጭንቑራዕ ነታ ቆልዓ ውሒጣታ።
ነጢራ ነጢራ ነታ ቆልዓ ናብ ስድራ ቤታ መለሰታ።
ቐደም ቐደም፣ ነጎዳን በርቕን ኣብ መሬት ምስ ሰባት እዮም ይነብሩ ነይሮም።
ነጎዳ ንበርቒ ኣዲኡ እያ ነይራ።
በርቒ ብጣዕሚ ሓራቕ እዩ ነይሩ።
በርቒ እንትሓርቕ ሰባት፣ ደኒን ገዛውትን የጥፍእ ነይሩ።
በርቒ ጉድኣት እንተብፅሕ፣ ነጎዳ ሓያል ድምፂ ትፈጥር ነይራ።
በርቒ ንኣዲኡ ፈፂሙ ኣይሰምዓን ነይሩ።
ኣብ መወዳእታ፣ ሰባት ናብ ንጉስ ጥርዓን ኣቕሪቦም።
እቲ ንጉስ ንነጎዳን በርቒን ኣብ ርሑቕ ዓዲ ከይዶም ክቕመጡ ወሲንሎም።
በርቒ ሕዚ እውን እንትሓርቕ ጫካን ኣዝርእትን የቃፅል ነበረ።
ሰባት ንኻልኣይ ግዜ ናብ ንጉስ ጥርዓን ኣቕሪቦም።
እቲ ንጉስ ንነጎዳን በርቕን ኣብ ሰማይ ክነብሩ ወሲንሎም።
ሕዚ እውን ግን በርቒ እንትሓርቕ የዕንውን የቃፅልን ኣሎ።
ቐደም፣ ሰገንን ዋዕሮንብጣዕሚ ኣዕርኽቲ እየንነይረን።
ሰገን ጫቓዊታ ብጣዕሚእያ ትቕልበን ነይራ።
ደቂ ዋዕሮ ግን እኹልምግቢ ኣይነበረንን ነይሩ።
ዋዕሮ እዞም ሮጎድቲጫቓዊት ደቀይ ተዝኾኑኢላ ተመነየት።
ሰገን ኣብ ገዛ ኣብዘየለትሉ፣ ዋዕሮ ነቶም ጫቓዊትወሰደቶም።
ሰገን ምስተመለሰት“ደቀይ ኣበይ ኣለውኢላ?” ሓተተት።
ሰገን ደቃ ኣብ እንዳ ዋዕሮገዛ ረኸበቶም።
“እዞም ጫቓዊት ደቀይእዮም ተደሊኺ እቶምኮራኹር ውሰዲ” በለታ ዋዕሮ።
“ከመይ ገይረ እየ ደቀይዝመልሶም?” በለት ሰገን።
ኩሎም እንስሳታት ክእከቡጠየቐቶም።
እቶም እንስሳታት ናብቲኣኼባ መፁ።
ሓርማዝ ንሰገንን ዋዕሮንክዛረባ ሓተተን።
መብዛሕትኦም እንስሳታትዋዕሮ ተጋጊኺ ንምባል ፈርሑ።
“ዑፍ ዝመስሉ ደቂ ሰገንእዮም” በለት ምጩጭላይ።
ምጩጭላይ ጎይያ ናብጉድጓዳ ኣተወት።
ዋዕሮ ብጣዕሚ ሓረቐት፣ደቃ ሒዛ ንገዝኣ ከደት።
ሓንቲ ምሊት ትብሃል ፅብቕቲ በቅሊ ነይራ።
ሓደ ፅቡቕ ፈረስ “ንምሊት ናይ ግድን ክምርዐዋ ኣለኒ” በለ።
እቲ ፈረስ ንምሊት “ብሓደ ንሩባ ንኺድ” በላ።
እቲ ፈረስ ንኽትምርዓዎ ጠየቓ። ምሊት ድማ እሺ በለት።
እቲ ፈረስ “ኣቦኽን ኣዴኽን መነ መን ይብሃሉ”  ኢሉ ሓተታ።
“ኣደይ ኣብ አንዳ ንጉስ እያ ትነብር” ኢላ መለሰትሉ።
“ሓፍተይ ኣብ ቀፅሪ ቤተ ክርስትያን እያ እትነበር፤ ኣይትፈልጣን?”  በለቶ።
“እታ ፅብቕቲ ኣሞይ ምስ ዋና ኣማሓዳሪ  እያ እትነበር”  ኢላ ወሰኸትሉ።
ሓደ ኣረጊት ኣድጊ ይሓልፍ ነይሩ። ኣቡኣ ንምሊት እዩ።
ምሊት ንኣቡኣ ግልፅ ኢላ ኣይርኣየቶን፤ ሰላም እውን ኣይበለቶን።
እቲ ኣረጊት ኣድጊ “እንታይ ኮንኪ እዛ ጓለይ” በላ።
እቲ ፈረስ “መን እዩ እዚ ሕማቕ ኣድጊ?”  በላ።
“ፈፂመ ኣይፈልጦን” በለቶ ምሊት።
እቲ ፈረስ ነቲ ኣረጊት ኣድጊ ረግሖ።
እቲ ኣረጊት ኣድጊ ብጣዕሚ ሓዘነ፣ በኽዩ ድማ ሞተ።
ምሊት ኣቡኣ ስለ ዘይኣኽበረት ክሳብ ሎሚ ዋላ ሓደ ቆልዓ ኣይወለደትን።
ቐደም፣ እንዳ ድሙን እንዳ ኣንጭዋን ኣዕርኽቲ እዮም ነይሮም።
ድሕሪ ግዜ፣ እንዳ ኣንጭዋ ኣዝማድ ክጠፍእዎም ጀመሩ።
ሽማግለ ኣንጭዋ “ደማሙ እዮም ዝበልዑና ዘለው” በለት።
ኣዴታት ንደቀን “ተጠንቐቁ ፤ ንደገ ከይትወፁ” ኢለን ነገራ።
ኩሎም ኣናፁ ድማ ይጥንቀቑ ነበሩ። ኩሎም ድማ ካብ ጉድጓዶም ኣይወፁን።
እቶም ዝጠመዩ ደማሙ “ኣበይ ኣለው እዞም ኩሎም ኣናፁ?”  በሉ።
እቶም  ደማሙ ንኣንጭዋታት ክጥይቕዎምን መርዓ ከዳልውን ወሰኑ።
ከምዚ ድማ በሉ፣  “ሓንቲ ጓልኩም ምስ ሓደ ወድና ነመርዕዎም?”
እቶም ኣናፁ ነቶም ደማሙ “ክትበልዑና ኢኹም ደሊኹም”  በልዎም።
ደሓር ግን እቲ መርዓ ክካየድ እንዳ ድሙን እንዳ ኣንጭዋን  ተሰማምዑ።
እቶም ደማሙ እናተሓጎሱ፣ ከንፈሮም እናላሓሱ ንገዝኦም ከይዶም።
ኣብቲ መርዓ መዓልቲ፣ እቶም ኣናፁ ተጠንቂቖም እዮም ነይሮም።
እቶም ደማሙ ናይ መርዓ ደርፊ እናደረፉ መፁ።
እቲ ደርፊ “ሒዝኩም ብልዕዎም!” ዝብል እዩ ነይሩ።
እታ ሽማግለ ኣንጭዋ ድማ “ጉየዩ ኣናፁ፣ ጉየዩ!”  ኢላ ደረፈት።
እታ ሽማግለ ኣንጭዋ “በዚ ሕዚ ኣዕርኽቲ ኣይኮናን”  ኢላ ንደማሙ ነገረቶም።
ቐደም፣ ሰገንን ዋዕሮን ብጣዕሚ ኣዕርኽቲ  እየን ነይረን።
ሰገን ጫቓዊታ ብጣዕሚ እያ ትቕልበን ነይራ።
ደቂ ዋዕሮ ግን እኹል ምግቢ ኣይነበረንን ነይሩ።
ዋዕሮ እዞም ሮጎድቲ ጫቓዊት ደቀይ ተዝኾኑ ኢላ ተመነየት።
ሰገን ኣብ ገዛ ኣብዘየለትሉ ፣ ዋዕሮ ነቶም ጫቓዊት ወሰደቶም።
ሰገን ምስተመለሰት “ደቀይ ኣበይ ኣለው ኢላ?” ሓተተት።
ሰገን ደቃ ኣብ እንዳ ዋዕሮ ገዛ ረኸበቶም።
“እዞም ጫቓዊት ደቀይ እዮም ተደሊኺ እቶም ኮራኹር ውሰዲ” በለታ ዋዕሮ።
“ከመይ ገይረ እየ ደቀይ ዝመልሶም?”  በለት ሰገን።
ኩሎም እንስሳታት ክእከቡ ጠየቐቶም።
እቶም እንስሳታት ናብቲ ኣኼባ መፁ።
ሓርማዝ ንሰገንን ዋዕሮን ክዛረባ ሓተተን።
መብዛሕትኦም እንስሳታት ዋዕሮ ተጋጊኺ ንምባል ፈርሑ።
“ዑፍ ዝመስሉ ደቂ ሰገን እዮም” በለት ምጩጭላይ።
ምጩጭላይ ጎይያ ናብ ጉድጓዳ ኣተወት።
ዋዕሮ ብጣዕሚ ሓረቐት፣ ደቃ ሒዛ ንገዝኣ ከደት።
ቀደም ኣብ ሓደ ዓዲ ኣንበሳ፣ ብዃርያ፣ ወዓግን ዝብእን ብሓባር ይነብሩ ነይሮም፡፡
ብሓባር እንትነብሩ ወዓግን ዝብእን ብዃርያ ንምጥፋእ ተንኮል ሓሰቡ ፡፡ ንኣያ ኣንበሳ ድማ ብሚስጥር ረኺቦም ኣዘራረብዎ፡፡
ወዓግን ዝብእን ናብ ኣያ ኣንበሳ ቀሪቦም ፣" ኣያ ኣንበሳ፥ ንስኻ ብጣዕሚ ክቡር ኢኻ ፡፡ ክሳብ ሎሚ ግና ስለ ምንታይ ብዘይ ጫማ ትጓዓዝ ኣለኻ?"
በልዎ፡፡
ኣያ ኣንበሳ ድማ ዝበልዎ ሰሚዑ ፣" እሞ ኣነ ጫማ የድልየኒ ነይሩ፣ ሓቅኹም ፤ግና መን ይሰርሓለይ?"
ክብል ሓተቶም፡፡
ወዓግ ኣስዕብ ኣቢሉ ፣" ኣያ ኣንበሳ!
ወይዘሪት ብዃሪያ ጫማ ብዝግባእ ምስራሕ ትኽእል እያ" ኢሉ ገለፀሉ፡፡
ኣያ ኣንበሳ ፣" በሉ ሕዚ ንብዃሪያ ፀውዑለይ" በሎም፡፡ ወዓግን ዝብእን ድማ ንብዃሪያ ፀዊዖም ኣምፅእዋ፡፡ ኣያ ኣንበሳ ድማ ጫማ ክትሰርሐሉ ኣዘዘ፡፡
ብዃሪያ ትእዛዝ ኣንበሳ ድሕሪ ምቅባል ብሚስጢር ከምዚ ኢላ ኣዘራረበቶ ፣ "እሞ ዝበለፀ ጫማ ዝስራሕ ካብ ናይ ወዓግን ዝብእን ቆርበት ምዃኑ ኸ ትፈልጥ ዶ?"
በለቶ፡፡
ኣያ ኣንበሳ ድማ ዝበለፀ ጫማ ክትሰርሓሉ ብምሕሳብ "ጥራሕ ስርሕለይ እምበር ከምፃኣልኪ እየ በላ፡፡ ከየዱ ድማ ንወዓግን ዝብእን ቀቲሉ ፣ ቆርበቶም ገፊፉ፣ኣምፂኡ፣ ኣረከባ፡፡
ብዃሪያ ንኣያ ኣንበሳ እንተዘይሰሪሓትሉ ከም ዝቐትላ ስለ እትፈልጥ ፈርሐት፤ ተንኮል ድማ ሓሰበት ፡፡ እቲ ቆርበት ድማ ናብ ዓብዪ ቃላይ ወሲዳ ኣጥለቐቶ፡
ኣያ ኣንበሳ እቲ ጫማ ዘንጊዒኽኒ ኢሉ ኣፈራርሓ ፡፡ እቲ ቆርበት ምእንቲ ክልስልስ ናብ ቃላይ ከም ዘእተወቶ ፣ ሕዚ ግና ከይዳ ከምፆኦ እየ ኢላ መለሰትሉ፡፡
ብዃሪያ ናብቲ ሩባ ከይዳ ድሕሪ ዝተወሰነ ግዘ ናብ ኣንበሳ ተመለሰት ፡፡ ብምቅፃል ፣ "ኣብቲ ውሽጢ ቃላይ ንዓኻ ዝመስል ኣንበሳ እቲ ቆርበት ከይወስዶ ከሊኡኒ፣ ጥርሐይ ተመሊሰ" በለቶ፡፡
ኣያ ኣንበሳ ብቑጠዐ ምስ ብዃሪያ ናብቲ ወሰን ቃላይ እናጎየየ ከደ ፡፡ ኣብ ውሽጢ ቃላይ ነፀብራቕ ምስሉ ረኣየ፡፡ ዘሊሉ ክጎብጦ ብምሕሳብ ናብቲ ቃላይ ኣትዩ ተሰርኒቑ ሞተ ፡፡
ሓደ ግዜ ኣብ ሓደ ቦታ ክልተ መሓዙት ሰብኡት ነይሮም፡፡ እቲ ሓደ ንቑሕ፣ እቲ ሓደ ድማ ፈዛዝ እዮም ነይሮም፡፡ እቲ ፈዛዝ ሰብኣይ ሰበይቱ ንቕሕቲ እያ፡፡እቲ ንቁሕ ሰብኣይ ድማ ሰበይቱ ፈዛዝ እያ፡፡
ክልቲኦም ሰብኡት ሓደ እዋን እናዋግዑ እናሃለዉ፣ እቲ ንቑሕ ሰብኣይ፣ «ሰበይትኻ ንዓኻ ኣይትምጥነካን ፤ምኽንያቱ ንሳ ንቕሕቲ እያ፤ንስኻ ግን ፈዛዝ ኢኻ፡፡ ስለዚ እታ ናተይ ሰበይቲ ከማኻ ፈዛዝ ስለዝዀነት ፣ ንሳ ንኣኻ ትግበአካ፤ እታ ናትካ ግን ንቕሕቲ ስለዝዀነት ንኣይ እያ ትግበአኒ» በሎ፡፡
ብድሕሪ እዚ እቲ ፈዛዝ ሰብኣይ ፣ «ኣነ ካባኻ ብምንታይ ይሰንፍ?
ኣነን ንስኻን እኮ ማዕረ ኢና» በሎ፡፡ ብምቕፃል «በል ከማይ እንተኾይንካ ናብ ዳኛ ንኺድ እሞ ሕቶ ክሓተካ እየ ካብኡ ክትምልስ» በሎ እቲ ንቑሕ ሰብኣይ፡፡ በዚ መሰረት ሕራይ ተበሃሂሎም ናብ ዳኛ ከዱ፡፡
ናብ ዳኛ ምስ ከዱ፣ «በል ድላይካ ሕቶ ሕተት ሕዚ» በሎ እቲ ፈዛዝ ሰብኣይ፡፡ እቲ ንቑሕ ሰብኣይ ቀፂሉ «ኣብ ሰማይ ዘለዉ ኮዋኽብቲ ክንደይ እዮም?
ናይ ዓለም ማእኸል ከ ኣበይ እያ?
ዝብሉ ሕቶታት እንተመሊስካ ሰበይትኻ ንዓኻ እያ፤ እንተዘይ መሊስካ ግን ኣንሽትና ክንቀያይር ኢና» በሎ፡፡ በዚ መሰረት ዳኛ መልሲ ሒዙ ክመፅእ ቈፀሮ ሃቦ፡፡
ብድሕሪኡ ወዮ ፈዛዝ ሰብኣይ ናብ ገዝኡ ምስ ከደ ኣብ ዝባን ገዛ ወፂኡ ምሸት ኮኾብ ምቑፃር ጀመረ፡፡ ሰበይቱ ንሰማይ ኣንቃዕሪሩ ክቖፅር ረኣየቶ፤ «እንታይ ትገብር ኣለኻ?
ንዓስኪ ውረድ» በለቶ፡፡
ካብኡ ፣ «ኣብ ዝሓለፈ እቲ ዓርከይ ‹ኣብ ሰማይ ዘለዉ ኮዋኹብቲ ክንደይ እዮም?
ናይ ዓለም ማእኸል ከ ኣበይ እያ?
ዝብሉ ሕቶታት እንተዘይመሊስካ ኣንሽትና ክንቀያየር ኢና› ኢሉኒ፡፡ በዚ መሰረት መልሲ ሒዘ ንክኸድ ድማ ዳኛ ቈፀሮ ሂቡኒ ይቆፅር ኣለኹ»  በላ፡፡
ድሓር ድማ እታ ሰበይቱ ፣ «ነዞም ዝተሓተትካዮም ሕቶታት ኣይትጨነቕ፤ መልሲ ባዕለይ ክነግረካ እየ፤ይፈልጦ እየ» በለቶ፡፡ ካብኡ መዓልቲ ቈፀሮ ምስኣኸለ ፣ከረጢት ኣዳልያ ፣ጣፍ መሊኣ «በዝሒ ከዋኽብቲ ክንድዚ ጣፍ እዩ በሎ» በለቶ፡፡
ቀፂላ፣ ዘንጊ በትሪሂባ ድማ «ናይ ዓለም ማእኸል ኣበይ እያ እንተኢሎሙኻ እታ ዘንጊ በትሪ ኣብታ ደው ዝበልካላ ቦታ ሸኺልካ ኣብዚኣ እያ በሎም፡፡ ምእማን እንተኣብዮሙኻ ለኪዕኹም ኣረጋግፁ በሎም» በለቶ፡፡
ሰብኣይ ምኽሪ በዓልቲ ቤቱ ሒዙ ኣብ ቈፀረኡ ተረኸበ፡፡ዳኛ፣ «መልሲ ኣምፂእኻ ዶ?
በሎ፡፡ «እወ» በለ ሰብኣይ፡፡ዳኛ፣ «እቶም ከዋኽብቲ ክንደይ እዮም?» አሊ ሓተቶ፡፡ ሰብኣይ ከረጢት ጣፍ ሃቦም፤ናይ ዓለም ማእከል ድማ ዘንጊ በትሪ ሸኺሉ «ኣብዚኣ እያ» በሎም፡፡ «እዚ መልሲ መን ነጊሩካ?» በሎ ዳኛ፡፡ «ሰበይተይ ነጊራትኒ» በለ ተሓታቲ፡፡
ዳኛ፣ «ስለዚ ሰበይትኻ ብጣዕሚ ንቕሕቲ ስለዝዀነት ንኣኻ ኣይትምጥንን፤ ምኽንያቱ ንቕሕቲ ሰበይቲ ምስ ኑቁሕ ሰብኣይ፣ፈዛዝ ሰብኣይ ድማ ምስ ፈዛዝ ሰበይቲ ኢኹም ክትኮኑ ዝግባእ፡፡ በዚ መሰረት ኣንስትኹም ክትቀያየሩ ኢኹም» ቈፀሮ ሃበ እቲ ዳኛ፡፡
ድሕሪ ቈፀሮ ሰብኣይ ንገዝኡ ከይዱ ንበዓልቲ ቤቱ ፣ «ብመልስኺ ተዓዊተ እየ፤ ዳኛ ግን ‹ሰበይትኻ ብጣዕሚ ንቕሕቲ እያ ግን ኣይትምጥነካን ክትቀያየሩ ኢኹም› ኢሉኒ» በላ እናተከዘ፡፡ ብልሓተኛ ሰበይቲ ድማ «በዚ እማ ኣይትጨነቕ፤ መልሲ ባዕለይ ክነግረካ እየ» በለቶ፡፡
ኣብ መወዳእታ ዳኛ ከቐያይሮም ከደ፡፡ እታ ሰበይቲ መሶብን ፃሕልን ነቲ ዳኛ ቀረበትሉ እሞ እቲ ዳኛ ድማ ደስ በሎ፡፡ ኣብ ውሽጡ ዘሎ ግና ዝሓረረ እንጀራን ምስ ፀጉራ እተሰርሐት ፀብሒ ደርሆን እዩ፡፡ መቐረቢ ሪኡ ዳኛ ነኣዶ፡፡ መሶብ ክፍት እንተበለ ዝሓረረ እንጀራን ደርሆ ምስ ፀጉራን ኰይኑ ረኸቦ፡፡ «ዋይ፥  እዚኣማ ምስ ሰብኣያ ክትከውን ኣለዋ» ኢሉ ፈሪዱ ከደ ፡፡
ሓደ እዋን ኣይተ ይሕደጎን ወይዘሮ ትዕበን ዝበሃሉ ኣዝዮም ዝፋተዉ ሰብ ሓዳር ነይሮም፡፡ ብሓባር እንትነብሩ ሓያል ድርቂ የጋጥም እሞ  ዝብላዕ ይስእኑ፡፡ በዚ ምኽንያት ኣቶ ይሕደጎ ንባዓልቲ ቤቶም ኣዶ ሓደ ቆልዓን ነብሰ ፁርን እነዳሃለወት ገዲፎሞን ናብ ስደት ከዱ፡፡
ኣቶ ይሕደጎ ኣብ ስደት ብጣዕሚ ነዊሕ እዋን ድሕሪ ምፅናሕ ናብ ዓዶም ክምለሱ ወሰኑ፡፡ ሽዑ ኣብቲ ከባቢ ናብ ዝነበሩ ዓብዪ ዓዲ ሽማግለ ከማኽርዎም ከዱ፡፡ እቶም ወላዲ ድማ እቲ ጡጥ ዝመስል ፀጉሮም ሰንቲሮም ፣ ጋቢኦም ደሪቦም፣ሙርኩሶም ብየማናይ ኢዶም ሒዞም ፣ ብዕንጨትን ምራንን ኣብ ዝተሰርሐ ወንበር ኮፍ ኢሎም ፀሓይ እናተፀለዉ ረኸብዎም፡፡
ኣቶ ይሕደጎ ግቡእ ሰላምታ ብምቕራብ እቲ ዘምፅኦም ጉዳይ ከምዚ ክብሉ ገለፁሎም፤ «እሞ ጎይታይ ናባኹም መፂአ ዘለኹ ካብ ገዛይ ካብዝወፅእ ነዊሕ እዋን ኣቑፂረ እየ፡፡ሐዚ ግን ንዓደይ ክምለስ ሓሲበሞ ክተማኽሩንን  ክትምሩቕንን እየ መፂአ» በልዎም፡፡
እቶም ወላዲ ድማ ፅን ኢሎም ድሕሪ ምድማፅ ርእሶም ንቕድሚትን ንድሕሪትን ንቕንቕ ኣቢሎም ፣ ምኽሮም ቀፀሉ፡፡ «በል ዝወደይ ሰናይ ጉዕዞ ይግበረልካ እሞ  ኣነ ዝመኽረካ  ሓደ፣ ኣቋራፅ መንገዲ ዝበሃል ኣይትጓዓዝ፣ካልኣይ ኣብዘይምልከተካ ጉዳይ ኣይትእቶ፣ ሳልሳይ ድማ ተናዲድካ እናሃለኻ ኣይትወስን። ሓደራ ዝወዳይ!
እዚአን ኣብ ተግባር ኣውዕለን» ኢሎም መሪቖም ሰደድዎም፡፡
ብድሕሪ እዙይ አቶ ይሕደጎ እናተጓዓዙ እናሃለዉ ኣርባዕተ ነጋዶ ረኸቡ፡፡ እቶም ነጋዶ እኽሊ ኣብ ኣእዱግ ፅዒኖም ይጓዓዙ ነበሩ፡፡ ብሓደ እንትጓዓዙ ክልተ መንገዲ ረኸቡ፡፡ እቶም ነጋዶ በሉ በዛ ኣቋራፅ ንኺድ ኢሎም ብኡ ከዱ፡፡ ኣቶ ይሕደጎ ምስኦም ክኸዱ እንትጅምሩ እታ «ኣቋራፅ መንገዲ ኣይትጓዓዝ» ዝበልዎም ዘኪሮም በታ ነዋሕ መንገዲ ከዱ፡፡
ነቶም በቲ ኣቋራፅ ዝኸዱ ነጋዶ ሸፋቱ ንብረቶም ኣሕዲጎም ቀተልዎም፡፡ ኣቶ ይሕደጎ እዚ ወረ ሰሚዖም ብጣዕሚ ተገረሙ፡፡ ትጉዕዝ ውዒሎም ድማ ምሸት ኣብ ሓደ ዓዲ በፅሑ፡ እናዘሩ መሕደሪ እንተሓተቱ መሕደሪ ሰኣኑ፡፡ ድሕሪ ቡዙሕ ከርተት ሓደ ሽማግለ «ዝወደይ ኣብዚ ዓዲ ምሸት ዝመፀ ኣይነሕድርን፤ ምናልባት ኣብቲኣ እስቲ ሕተት» ኢሎም ብየማናይ ኢዶም ፣ ሓባሪት ኣፃብዕቶም ኣመልከትዎም፡፡
ኣቶ ይሕደጎ ናብታ ዝተሓበረትሎም ገዛ ከዱ፡፡ ግን ዘይፈለጡ እምበር እቲ ገዛ እንዳንጉስ እዩ፡፡ ኣብኡ ዝኣተወ ድማ ኣይምለስን ፤ ይሕረድ እዩ፡፡ ናብቲ ገዛ ምስ ኣተዉ ድማ ዝብላዕ ዝስተ እንጀራ ብዝግንን ሜስን ቀረበሎም፡፡ እናበልዑ ናብቲ ገዛ እንተጠመቱ ወርቂ ብወርቂ ምዃኑ ተዓዘቡ፡፡ እታ ሰበይቲ ንጉስ ብጣዕሚ ፅብቕቲ እያ ነይራ፡፡
ኣቶ ይሕደጎ ነዚ ኩነታት ሪኦም «ነዚ ገዛ ከመይ ገይርኩም ሰሪሕኩሞ?
ኣቤት!
ሰበይቲ ክፅብቓ!
ክብሉ ይደልዩ፤ «ኣብ ዘይምልከተካ ኣይትእቶ» ዘኪሮም ሱቕ በሉ፡፡ድሓር መደቀሲ ክፍሊ ሃብዎም ፡፡ እቲ ገዛ ብትሕቲኡ ዝተሃደመ ጉድጓድ ስለዝነበሮ ናይቲ ጉድጓድ ኣፍ ሪኦም «እዚ እንታይ እዩ?» ክብሉ ይደልዩ፤ እቲ ምኽሪ ዘኪሮም «ይትረፈኒ» ኢሎም፤ ሱቕ ኢሎም ሓደሩ፡፡
ንጉሆ ወፂኦም ክኸዱ እንትብሉ «ፅናሕ እሞ» በሎም እቲ ንጉስ «ካልኦት ናብዚ ገዛ ዝኣትዉ ዝነበሩ ንገዛይ ይጥምቱ ፣ ንሰበይተይ ይጥምቱ፣ ኣብ ዘይምልከቶም ይኣትዉ ፤ በዚ ድማ ኩሎም ተሓሪዶም ኣብዚ ጉድጓደ እዮም ዘለዉ፡፡ ንስኻ ግን ምንም ዘይምባልካ ፈጣሪ ዝለኣኸካ ኢኻ ትመስል» ኢሉ ፤ወርቂ ዝመልአ ሳንዱቕ፣ እኽልን ሰለስተ ኣባቕልን ሂቡ ብመዓርግ ሰነዮ፡፡
ኣቶ ይሕደጎ ትጉዕዝ ቀንዮም ምስይ ምስበለ ገዝኦም ኣተዉ፤ማዕፆ ኳሕኲሖም ዝኸፍቶም ኣይረኸቡን፡፡ እቲ ማዕፆ ካብ ኦም ዝተሰርሐ ስለዝነበረ  ዓይኖም ፀቂጦም ብነዃል ንውሽጢ ጠመቱ፡፡ በዓልቲ ቤቶም ኣብ መንጎ ክልተ መናእሰይ ደቂሰን ረኣይወን፡፡ ሽጉጦም ኣውፂኦም ክቐትልዎም እንትብሉ «ተናዲድካ እናሃለኻ ኣይትወስን» ትብል ምኽሪ ዘኪሮም ፤ገዲፎሞም ኣብ ገበላ ደቂሶም ሓደሩ፡፡
ወይዘሮ ትዕበ ንጉሆ ተሲአን ማዕፆ ክፍት ኣቢለን እንተወፃ ንበዓል ገዛአን ረኣይኦም ፤ «ዕልልል!» እናበላ «እዞም ደቀይ ንዑ ኣቦኹም መፂኡ ሰላም በልዎ» በላኦም ፡፡ ብምቕፃል «እዚ እቲ ህፃን ዝገደፍካዮ፣ እዚ ድማ ተጠኒሱ ዝነበረ እዩ» ምስ በላኦም ተሓቋቊፎም ንገዛኦም ኣተዉ፡፡
ኣቶ ይሕደጎ ሳላ ምኽሪ እቶም ወላዲ ቡዙሕ ጊዜ ሂወቶም ካብ ሞት ድሒኖም፡፡ ብተወሳኺ ድማ ሂወት እተን ዝፈትዉወን በዓልቲ ቤቶምን ደቆምን ካብ ሞት ኣትሪፎም፡፡ብድሕሪ ዙይ ዘምፅኡዎ ሃፍቲ  ምስ ደቆምን በዓልቲ ቤቶምን እናተጠቐሙ ሕጉስ መነባብሮ ነበሩ፡፡
ሓደ  እዋን  ኣብ  ከውሒ  ዝነብራ  ብዙሓት መሓዙት  ጊሐታት  ነበራ፡፡ ካብኣተን  ሓንቲ  ጊሐ ንኹለን  ትበልፀን ከም  ዝዀነት  ትነግረን  ነበረት፡፡
ንኹለን   መሓዙታ  ድማ   ትፀርፈንን   ትወቕሰንን  ነይራ፡፡  ንሳተን  ድማ  ብተግባራ  ኣዝየን ይሓርቃ ነይረን፡፡
ከምዚ   ኢለን  እናነበራ  እንከለዋ  ፤ ሓደ  መዓልቲ  በዚ መፀ  ዘይተብሃለ  ሓደ ወደል  ስልሕልሖት  ናብቲ ከባቢ መፀ፡
እታ  ትምክሕተኛ  ጊሐ   ድማ  ኣብ  ዘለቶ  ጠጠው  ኢላ  ጠመተቶ እሞ ፣" እንታይ  እዩ ክገብር?
እስኪ  ይምፃእ ፥ክሳዱ  ሓኒቐ ክድርብዮ እየ" በለተን፡፡
እተን  ካልኦት ጊሐታት  ድማ  ፣"ንዒ ምስ ዘይዓቕምና  ኣይንበኣስ   ኣየዋፀአናን"  እንተበልኣ  ንሳ ድማ ፣ "ኪዳ ኪዳ  ፈራሓት" በለተን፡፡
እቲ  ስልሕልሖት  ድማ  ነጢሩ  መፀ፡፡   ነታ ምክሕቲ ጊሐ  ብኽሳዳ  ሓነቓ ፡፡ ወያ ምክሕቲ  ጊሐ  "እ.
እ.
እ   ኣንትን  መሓዙተይ  በጃኽን እባ ኣገላግሉኒ?"
በለት፡፡
ንሳተን  ድማ  ፣"ንባዕልና  ክንብላዕ እንዲና ከመይ ገይርና  ክነገላግለኪ"  በላኣ፡፡  ኣብ  ኣፍደገ  ጉድጓደን  ኰይነን  ድማ  እንታይ  ከም እትገብር   ይዕዘባኣ  ነበራ፡፡
እታ ምክሕቲ  ጊሐ ፣ ከምዚ  በለት  ፤ "እንታይ እየ  ዝገብሮ   እንታይ  እዩ ወሪዱኒ ጨካን  ስልሕልሖት ሎሚ ረኺቡኒ በጃኽን  መሓዙተይ ኣገላግላኒ?"
ኢላ  ለመነተን፡፡
መሓዙታ  ድማ   ከምዚ  በለኣ  ፤ "ወዮ እቲ  ሓይልኺ  ወዮ እቲ  ጃህራኺ ናበይ ድኣኸይዱ  ሐዚ  ዝበኸኺ ዘይሰድድ ሓያል  ሎሚ  ረኺቡኪ ንሕናስ ሰኪሕና  ብሕማቕ  ተግባርኪ ፋሕጠርጠር ድኣ በሊ ኣምልጢ ብዓልኺ" በለኣ፡፡
እቲ  ስልሕልሖት  ነታ  ምክሕቲ  ጊሐ   ቁርጥምጥም ኣቢሉ  በልዓ፡፡  ነተን  ዝተረፋ  ጊሐታት  ድማ  ክበልዐን  ከደ፡፡
እተን  ጊሐታት  ድማ  ናብኣተን  ዝመፅእ  ምህላው ፈሊጠን  ፤ ኣጀኹን  ፤ ኣይትፍርሐ ኩልና ብሓደ  ኾይና ነኺስና  ነኺስና  ክንቀትሎ  ኢና" በላ፡፡
ወዮ  ስልሕልሖት  ድማ  ናብኣተን ምስ  ቀረበ  ፤ እታ ሓንቲ  ብኣፉ ፣ እታ ሓንቲ ብኸብዱ፣ እታ ሓንቲ ብጭርኡ  ብምሓዝ ነኺሰን  ነኺሰን  ቀተልኦ፡፡  ብሰላም  ድማ  ምንባር  ጀመራ ፡፡
ዓንደ ላሕምን ንእሽተይ ዑትሮ መስተይት ማይን ነይረንኦ።
ካልእ ዓባይ ዑትሮ ካብጎረቤቱ ተለቅሐ።
ዓንደ ነታ ንእሽተይ ዕትሮ ናብ ውሽጢ እታ ካብ ጎረቤቱ ተለቅሓ ዓባይ ዕትሮ ኣእተዋ።
ዓንደ እተን ዓታሩ ተሸኪሙ ናብ ጎረቤቱ ከደ።
ዓንደ ነቲ ጎረቤቱ “ዕትሮኻ ወሊዳ” በሎ።
ካልእ ምዓልቲ፣ ዓንደ ነታ ዕትሮ ክልቃሕ ናብ ጎረቤቱ ከደ።
ተለቂሑ ግን ኣይመለሰሉን። እቲ ጎረቤቱ መልሰለይ ክብሎ ናብ ዓንደ ከደ።
“ክነግረካ እናበልኩ፣ እታ ዕትሮኻ እኮ ሞይታ” በሎ ዓንደ።
“ኣነ ዕትሮ ክመውት ርእየን ሰሚዐን ኣይፈልጥን” በሎ እቲ ጎረቤቱ።
“ኣንታ ዓርከይ ኩሉ ዝወልድ መዋቲ እዩ” ኢሉ መለሰሉ ዓንደ።
እቲ ጎረቤቱ ኣብ ፍርዲ ቤት ከይዱ ንዓንደ ከሰሶ።
እቲ ዳኛ “ኩሉ ዝወልድ መዋቲ እዩ” ኢሉ ፈረደ።
በዚ ድማ ዓንደ ረቲዑ እታ ዓባይ ዕትሮ ንባዕሉ ወሰዳ።
ቐደም፣ ሰገንን ዋዕሮንብጣዕሚ ኣዕርኽቲ እየንነይረን።
ሰገን ጫቓዊታ ብጣዕሚእያ ትቕልበን ነይራ።
ደቂ ዋዕሮ ግን እኹልምግቢ ኣይነበረንን ነይሩ።
ዋዕሮ እዞም ሮጎድቲጫቓዊት ደቀይ ተዝኾኑኢላ ተመነየት።
ሰገን ኣብ ገዛ ኣብዘየለትሉ፣ ዋዕሮ ነቶም ጫቓዊትወሰደቶም።
ሰገን ምስተመለሰት“ደቀይ ኣበይ ኣለውኢላ?” ሓተተት።
ሰገን ደቃ ኣብ እንዳ ዋዕሮገዛ ረኸበቶም።
“እዞም ጫቓዊት ደቀይእዮም ተደሊኺ እቶምኮራኹር ውሰዲ” በለታ ዋዕሮ።
“ከመይ ገይረ እየ ደቀይዝመልሶም?” በለት ሰገን።
ኩሎም እንስሳታት ክእከቡጠየቐቶም።
እቶም እንስሳታት ናብቲኣኼባ መፁ።
ሓርማዝ ንሰገንን ዋዕሮንክዛረባ ሓተተን።
መብዛሕትኦም እንስሳታትዋዕሮ ተጋጊኺ ንምባል ፈርሑ።
“ዑፍ ዝመስሉ ደቂ ሰገንእዮም” በለት ምጩጭላይ።
ምጩጭላይ ጎይያ ናብጉድጓዳ ኣተወት።
ዋዕሮ ብጣዕሚ ሓረቐት፣ደቃ ሒዛ ንገዝኣ ከደት።
ቀደም  ኣብ  ሓደ  ዓዲ ኣንበሳ፣  ብዃርያ፣ ወዓግን ዝብእን ብሓባር  ይነብሩ ነይሮም፡፡
ብሓባር  እንትነብሩ  ወዓግን ዝብእን  ብዃርያ  ንምጥፋእ  ተንኮል  ሓሰቡ  ፡፡ ንኣያ ኣንበሳ  ድማ  ብሚስጥር  ረኺቦም  ኣዘራረብዎ፡፡
ወዓግን  ዝብእን  ናብ  ኣያ  ኣንበሳ  ቀሪቦም  ፣" ኣያ ኣንበሳ፥ ንስኻ  ብጣዕሚ  ክቡር  ኢኻ  ፡፡ ክሳብ ሎሚ ግና  ስለ ምንታይ  ብዘይ  ጫማ ትጓዓዝ ኣለኻ?"
በልዎ፡፡
ኣያ ኣንበሳ  ድማ  ዝበልዎ ሰሚዑ  ፣" እሞ ኣነ ጫማ  የድልየኒ  ነይሩ፣ ሓቅኹም  ፤ግና  መን ይሰርሓለይ?"
ክብል  ሓተቶም፡፡
ወዓግ  ኣስዕብ  ኣቢሉ  ፣" ኣያ ኣንበሳ!
ወይዘሪት ብዃሪያ  ጫማ  ብዝግባእ  ምስራሕ   ትኽእል እያ"  ኢሉ ገለፀሉ፡፡
ኣያ  ኣንበሳ  ፣" በሉ  ሕዚ  ንብዃሪያ  ፀውዑለይ" በሎም፡፡ ወዓግን  ዝብእን  ድማ  ንብዃሪያ  ፀዊዖም  ኣምፅእዋ፡፡ ኣያ ኣንበሳ  ድማ  ጫማ ክትሰርሐሉ  ኣዘዘ፡፡
ብዃሪያ ትእዛዝ  ኣንበሳ  ድሕሪ  ምቅባል  ብሚስጢር ከምዚ ኢላ  ኣዘራረበቶ  ፣ "እሞ  ዝበለፀ ጫማ  ዝስራሕ  ካብ ናይ  ወዓግን   ዝብእን  ቆርበት  ምዃኑ ኸ ትፈልጥ ዶ?"
በለቶ፡፡
ኣያ ኣንበሳ  ድማ ዝበለፀ  ጫማ  ክትሰርሓሉ ብምሕሳብ  "ጥራሕ ስርሕለይ  እምበር ከምፃኣልኪ እየ   በላ፡፡ ከየዱ  ድማ  ንወዓግን ዝብእን ቀቲሉ ፣ ቆርበቶም  ገፊፉ፣ኣምፂኡ፣ ኣረከባ፡፡
ብዃሪያ  ንኣያ   ኣንበሳ እንተዘይሰሪሓትሉ  ከም ዝቐትላ ስለ እትፈልጥ  ፈርሐት፤  ተንኮል ድማ ሓሰበት  ፡፡  እቲ  ቆርበት  ድማ  ናብ  ዓብዪ ቃላይ   ወሲዳ   ኣጥለቐቶ፡
ኣያ  ኣንበሳ  እቲ   ጫማ  ዘንጊዒኽኒ   ኢሉ  ኣፈራርሓ  ፡፡  እቲ  ቆርበት  ምእንቲ  ክልስልስ  ናብ ቃላይ  ከም ዘእተወቶ  ፣ ሕዚ ግና  ከይዳ  ከምፆኦ  እየ  ኢላ  መለሰትሉ፡፡
ብዃሪያ  ናብቲ ሩባ ከይዳ  ድሕሪ  ዝተወሰነ  ግዘ  ናብ ኣንበሳ ተመለሰት  ፡፡ ብምቅፃል ፣ "ኣብቲ ውሽጢ ቃላይ  ንዓኻ  ዝመስል  ኣንበሳ እቲ ቆርበት  ከይወስዶ ከሊኡኒ፣ ጥርሐይ  ተመሊሰ" በለቶ፡፡
ኣያ  ኣንበሳ  ብቑጠዐ  ምስ  ብዃሪያ  ናብቲ  ወሰን ቃላይ እናጎየየ  ከደ ፡፡ ኣብ ውሽጢ  ቃላይ  ነፀብራቕ ምስሉ  ረኣየ፡፡  ዘሊሉ  ክጎብጦ  ብምሕሳብ  ናብቲ  ቃላይ ኣትዩ  ተሰርኒቑ ሞተ ፡፡
