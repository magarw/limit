¡Hanik'!, oxhimi k'ulnhe xuh hawul yul watut han.
Hinmi', hinman b'oj naj Chenah, ay hink'atanh han.
Te' xhilah q'a' k'ul yul watut han, wet yeh te' han.
Kaw chwoche tz'onhoj yulnhah han.
¡Telan sk'ulal!
Kaw wanab' yeh xo' Chenah han.
Lahwi yel xo' yinh kuyum, hun-hun tz'ayik wechman xo' watut han, yuhnhe kosajchi han.
Machojab' ha' ha', sajinnhetik'a han.
Mach yexhtohoj chin axnhelax sxol ha' ha' yeb' xapun haka' ho' Tumaxh han.
Mach mak tet chawala ta eb'ab'il hinb'ah wuh b'et ti' han...Hune', kab'eb', oxeb'... ¡hach wet-xa han ni'an tx'ow!
Tohnhetik'a chin smay hinmi' han yet chwinitij itah chnachah wuh sxol te' haq'b'al han.
Chuh wah k'otzk'on swi' hej te' te' han.
Nahatta chin tx'ejwi han.
Wohtaj shunil spultahil  te' nhah han.
Kawil yekoj naj Sanhjuh winh han, tonhetik'a chiny yeta naj han.
Ay hej el chtit hin-howal yuh naj han.
Al ninoj tet naj Sanhjuh ti' ta no' b'alam yetchik'ilal sb'ah no' yeb' no ' mis.
Al ninoj ta kaw xixi' jisk'aj han, chuh kotzanhwapax han.
Ay hej el telan yel yaw no' nixhtej wetb'ih han.
Yinh hune' q'inal tu' wayojxa chwuh   sk'atanhxa xo' Chena ssat tx'at han.
¿Hawohtaj ta snheh no' mis ti' nanantaj tzet chyaliloj yet chb'ili?Yewal, metx tx'i' yet chsb'ilen metx snheh, tzalalal yeh metx.
No' mis chyikanh no' snheh yet titnaj showal no'.Yet chawilnoj hunuj no' ni'an noq' sb'ilen snheh, chuh hawilnoj tzet yeh no', tonhe chach ok haknoj hawilni kat hatxumnujiloj.
¿Tzet yuh machto chawatx'ehamunil?
Yuh smul no' ich ixnam hinmis han, kuywahom.
Ta to mach xkankanoj no' swi’ hune’ te’ te’, machmi xwitojte’ kalab'te’  yuh wahtoj swi’ hun te’ te' tu' han.
Ta mach yexhtohoj x'oknikoj te'  kalab'te'  tu' wuh han, machmi xkin watxe te’ han.
Ta mach xkin chak'xikoj yinh  te’han, machmi x'el swayanh ni’an tz’ul wuh han.
Ta mach ma-el swayanh  ni’antz’ul wuh han, machmi anhehoj x'eltij hinmi’ yul kusinah han.
Ta mach anhehoj ma-eltij hinmi' yul cusinah han, machmi x’oktij no’ max yul jatut han.
Ta mach x’oktoj no' max yul jatut han, machmi xuh slonitoj no’ shuniltzetet ayiktoj yul kusinah tu'.
Ta mach slohtoj no’ shunil tzetet tu',machmi sloq’ hinmam ixim pan yeb’ no’ schib’ehal chiyoh yul txonhb’al itah han.
Ta mach xsloq’ hinmam ixim pan yeb’ no’schib’ehal chiyoh yul txonhb’al itah, machmi xtit tzujnuj metx tx’i’ yinh ya' hinmam  han masantotik'a x-hulkan metx yul jatut han.
Ta mach xul metx tx'i' yul jatut han, machmi xtziltoj metx hintz’ib’ han.
¿Ha’ metx tx’i’ xtzilnitoj hatz’ib’ chaltu’?
Ho’, mam kuywahom.
¡Kaw smulnhe ich ixnam komis han!
Chtoh hun no' pachamkanh yuk'u' ha'...
Kab'konh no' tx'anhnuq' chtoh uk'u' ha'...
Oxk'onh no' kohwakax yeb' kanhk'onh no' ch'ik chtoh uk'u' ha'...
Hok'onh no' sajcheh b'oj sxoltelajil txitam lanhan stoh b'ay ay ha' ha'...
Wajk'onh no' tz'ilib'cheh ch'anhewitoj b'ay ay ha' ha'...
Waxajk'onh no' pahtza' yeb' b'alunhk'onh no' kay ch'ek'aytoj laho yul ha' ha'.
Ch'awi hune' no' kajkoh.
Chyochepax no' uk'u' ha'.
¿Mak chxiw tet no' kajkoh?
Chyuk' hun no' pachamkanh ha' ha' b'oj no' kajkoh.
-
Hanik ', chin hawil han?
skanh wetij yinh hun txol ti' han.
Mek, watx', mek, watx' ... Mach hunuj mak ch'awi yet ay honhikoj yinh b'el han.
¿Heyohtaj?¡Q'a' k'ultu hintoj hinsaynoj kab'eb'oj setsel han, yuhnhe q'a' anhexa chin ek'oj han!
Mach kaw chonh awi haka' yaq'b'ilxa hej no' noq' han.Yinh hej sham tzetet  chonh tzujnuj han.
Jila'k'anab'i, nanan tzet chyaliloj hun-hun sham tzetet ti' jet han:Haka'na hune' ti' la: "Tonhwej, okanhwej tzujnuj winh han, haxkami ay hune' xuq'la itah b'et tu' la", ha' chyoche yala' hune' ti'.
Aypaxoj hunq'ahan ch'alni ta mach k'uluj jekoj han: "xh, xh, xh mach chex tohi, ¡ay hune' stx'ojal b'et tu'!
Telan wochen ixim panq'inh han yeb' shunil hej chi'la peq'al...
¿Chawoche hawila' hantaj wip han?
Tamika pehan hej pultah, tzan b'ay chuh kotx'apniktoj kob'ah han.Chuh joktoj yul nixhtej ssajil q'inal kaw tz'ulik han.
Tom cheyaq' yuluj hek'ul mato machoj, yaja', kaw tzalalal jeh sxol jetb'ih han.
Kokuyu'wej ak' tzoti':Tz'ulik-nimejManyatajnhe-anheTz'ulik stel-nimej stelB'aj-b'aq'ichKaw-piq'inhTelanh yawi-haknheti' yehiHunq'ahan tzoti' ti' skajke sb'ah.¿Chuh hawatx'en hunuj txoltzoti' yinh hun-hun?Yewal: Tz'ulik no' sanik.Nimejal no' pachamkanh.
Hun ni'an tz'ul sajcheh ma-ok yinh hune' anhek'ol xuh sxol te'lajb'al.
Xb'ab'i  no' yinh ssat no' Xhik.
X'ek'pax no' yinh ssat no' pachamkanh...
X'ah tx'ejnah no', haktu' xuh yekt'oj tz'itnah no' yib'anh ha' yojomal ha'.
Anhe x'ek'toj no' yib'anh hune' b'itz'ab' huyanxahayoj.
B'ayk'anab' ayah, xlekta no' yinh hune' ch'en ch'en ayayoj sxol nixhtej telaj, nahatta x'apni t'ijnah no'.
X-hukchakanojkanh no' yoq'i.
Yet xswetz'ni no' max yoj no', haktu' xuh sxtitpax t'ulna ha' ha' yul ssat no' hunekxa.
X'ok no' saj oxhahaw yiq'nojkanh no', yaja', machtik'a xtukikanoj no' yoq'i.
X'apni smi' no' xin, xyalni no': "ila la wunin, komaq'a' ich ch'en ti', ha' xkach uteni".
Xspajtzenpax ni'an sajcheh: "oh, machoj mi', ch'oq'ojpax sk'ul ch'en".Xtzeb'ikanh smi' no', haktu' xuh stohpax nhisnah sti' no' ni'an sajcheh stzeb'i.
"Jilkob'ah, chjila' kob'ah hekal pahtza'"
"Chjila' kob'ah hekal sajcheh"
"Chjila' kob'ah hekal Max"
"Chjila' kob'ah hekal me'"
"Chjila' kob'ah hekal yaxtunuk"
"Chjila' kob'ah hekal wakax"
"Chjila' kob'ah hekal kohwakax"
"Chjila' kob'ah hekal pachamkanh"
﻿¿Maka?
¡Hunq'ahan nixhtej wetb'ih han!
Awtehiktij, wa'ojab'i.
¡Wal ti'nanh, hintohxa kuyum han.
Chjila'wej kob'ah... mmmm... hunujxa tz'ayikal!
Tonhe ch'ek' txumtxun hink'ul han, ta ay hunujxa mak lahan hin b'oj han.
Ta lahan wilot b'oj han.
...ta lahan wawi b'oj han.
B'oj ta lahan nixhtej kok'otol han...
Ta lahan nixhtej sb'aq' kosat han,ta lahan sk'erikanh nixhtej kotxikin han.
B'oj ta lahan kotzeb'i han...
Hunuj mak kaw k'ul yuhni haka' b'ay k'ul hin han.
b'oj ta lahan b'ay chonh mahlan juhni han.
Yuhnhe snachah hunuj mak lahan hin b'oj han, shunil b'ay xkin ek' sayson han.Xin b'eyaytoj yul paxhyalb'al han,  xin ek' sayson sxol sxaj hej te' te' han.
Xin b'eyatoj wila' schunhkul hej te' te' han  yeb' yalanh tx'otx'.
Kaw xin matz'e  shunil sate han...
... yaja', mach hunuj mak xnachah wuh han.
¡Mach hunuj mak lahan hin b'oj han!¡Kaw yel chwal han, hayinnhe hakti' wilot han!
Hun tzet chwal tawet ti' han, ¡mach hayinojnhe haktu' weh han!Hayach ti', tzalahanh tawinh haxkami mach hunujxa mak lahan hach b'oj, ¡kaw hachnhepaxoj!
Ni'an sb'it ya' mi'e lab'an, chi'.
chyabé naj Chandu  xwayk'oj naj.Yinh swayik naj, chlupwi naj.
Chlupwi naj, chlupwi najyib'anh stxotxal te' haq'b'al.
¡ilk'anab'i!
Hune' nam, kaw K'ulch'an.xyalni no' nam: "¡hanik?
ha weyi?
"Kaw K'ul, yich'antiyoxh", xta'wi naj Chandu.
Xlupwikanh naj ni'anxa.
Xlupwi naj, xlupwi naj.
Xschani naj hune' no'q'anch'ik.¡Hanik' haweyi xhi no' .
"Kaw K'ul yich'antiyoxh" xhi naj Chandu.
Xlupwipaxkanh naj Chandu ti' ni'an xa.
Chlupwi naj, chlupwi naj, xschanihayoj naj hune' no' t'iw.
"¡Hanik' wuxhtaj!
¡Hanik' ha weyi?
xsq'amb'e no' t'iw .
"Kaw k'ul wab'en hinb'a han " xi naj Chandu.
Naj Chandu nixhtejalnhe yahkan na ssat kanh.
Hab'antajnhe.
Chlupwi naj, chlupwi naj.
kaw nahatxa ch 'a naj xhitzkoj naj sk'atanh hune' ch'en ch'ik ch'en.
"'ab'e, Chandu, ¿Hanik' yek'i?"
sq'amb'e ch'en ch'k ch'en."K'ul.
¡K'ulnhe chu ha wapnoj!"
Lemb'ilnhe xta'wi naj.
Lemb'ilnhe x 'akan naj nahat sataj yet hunepxa.
Chlupwi, chlupwi hanoj.Hune' ch'en ah chto ssatkanh xhul yila' naj.
"Hanik' mamin, ¿hanik' haweyi?
Xi ch'en ah.Kaw K'ul," xstzeb'i naj Chandu.
yaja' nahatxa ch 'ah naj , ti'nah nananxanhe b'ay chmujlikanti tx'umel.Chtzeb'iti   yinh ssat naj Chandu, haka'tik'a stz'aj yekoj naj yinh.
"¿Hanik' ha wab'en hab'a Chandu xhi hune' tx'umel tet naj.
"1Kaw saq'al!"
Xi naj ChanduLawutu', tx'umel x 'ichikoj sb'ili.. Xyukxikanh.
﻿Smi' naj Chandu, ch 'iniloj swayanh.
"¿Amamin hanik' haweyi?
"Xslaq'nihayoj naj ya' xyalni naj, "¡mach hunekoj k'ul xu wab'en hinb'ah sssataj ti 'nah han!"
Hun-hun el chin tanh waxhnhen ha' q'axan ha' han,  chewchotajnhe, kaw chewchotajnhe yab’en sb'ah hinnimanil han.
¿Tzet yuh xin haktu' wab'en hinb'ah han?
¡Ho', yuh naj kaq'eq' Vayu!
Kaw kaj no’ lech ayayatoj yul ni'an wuk’bal han, telan skajil no’.
Yaja', kaw lanhanxa wuk’unujtoj no' han.
¿Tzet yuh xin kaw kaj no'?
¡Ho', yuh naj kaq'eq' Vayu!
Sq’apehal hinwentanah han,  chlehxikanoj, lahwitu’ nank’ulaltajnhe smas hinsat han.
¿Makyuh xin  ch’ek'toj hune' ti'?
¡Ho' , yuh naj kaq'eq' Vayu!
Nahat xq’an hun ya' k’uh.
Xq’ej holiloj ssatkanh, sutsun yok winh han yet chin b'elwi han.
¿Makyuh xin  ch’ek'toj hune' ti'?
¡Ho' yuh naj Vayu, naj kaq'eq'!
Luhla yek’kanoj sq’ab’te’ te’ b’oj sxaj te’.
Nank’ulaltajnheyaykanoj sxumak te’ ssat tx'otx'.
¿Mak x’uten shunil ti'?
¡Ho' naj Vayu, naj kaq'eq'!
Nahat jeloj yinh  te’ nhah han kat kosajchi han, yaja’, chwab’e sxuq’al sham nixhtej peq'al kaw chi’  swatx’e ya’ hinmi’ han.
¿Makyuh xin  ch’ek'toj hune' ti'?
¡Ho', yuh naj Vayu, naj kaq'eq'!
Hun ni’an uk’b’al  lokan yinh b’itz’ab’ sk'atanh wentanah.
Xtixhla yay ssat tx’otx’.
Yuch'antihoxh tet komam Jahaw, machinikoj b'ey tu' han.¿Mak x’uten hun ijb’atilti’?
¡Ho’xina, taq'an najVayu, naj kaq’eq’!
Ay tzet chxub'li.
Chul hun ch’en komesch'en, machchwil ch’en han, yaja', chwab’e yaw ch’en han.
¿Mak yuhxin  ch’ek'toj hune' ti'?
¡Ho', yuh naj Vayu, naj kaq'eq'!
Mach chuh yillaxiMach chuh yab’elaxiYinh shunil munil chuh, mach chtzoteli.
¿Mak hune' tu’?
¡Ho’ xina?
¡Naj kaq’eq’!
¡Vayu sb'ih naj!
Sita ha' hune’ ix ni'an.
Kow chochekanoj ix tz’ib’loj.
Yet chtz’ib’li ix kow tz’alalal chukanilojyamnah ix.
Stz’ib’nhe ix yib’anhiloj no’ snoq’al kab’Stz’ib’nhe ix yib’anhiloj te’ te’Stz’ib’nhe ix yib’anhiloj t’unhkulich b’oj tx’ialhejxa nixhtej tzetet sat yib’anh q’inal.
Yet hune’ tz’ayikal ix ni’an Sita ti’ xil ixhune’ no’ ni’an ch’ik yaxtz’antz’o swi’ hun te’ pata’.
Tx’ial nixhtej sxilsnimanil no’ xanhe stz’ejtz’oni yok niman sup sti’ no’ k`ejtx’ob’tx’o… Kulch’ansb’itnipaxoj no’, ha’ tu’ xin ha’ kow chochekanoj ix yab’e’.
“Tz’ib’lojin yib’anhiloj no’ ni’an ch’ik ti’ han”xhi ix ni’ han ti’.
Haktu’ xuh yilnihaytoj ix yul ni’an stx’uy yuhyinihatij ix hune’ te’ tab’ tz’ib’hum b’oj nin stz’ib’lob’alte’ kaymaymo kow chyoche.
Yaj maxhtik’a xnachakanoj nin stz’ib’lob’alte’ ix tu’.
¿B’ay tu’ ay nin hin tz`ib`lob`alte`han?
Xhi ix ni’an ti’  yul snab’alXhto ix yinh anhe yatut ssaynoj.
Xil ix sat tx’otx’xil ix sat  xhilaxil ix sunil b’aytu’ halikoj yaj maxhtik’axnachakanoj yuh ix .
¿Tzet ha weyih ni’an wanmah?
¿Tzet yuh b’isq’ulal ha weyih?
Xhi smi’ix ni’an ti’ tet.
Mach chnachakanoj ni’an hin tz’ib’lob’alte’han mi’.
Xhi ix ni’an ti’.
¡ Ni’an wanmah!
Chawaq’ nimank’ulal winh han, hayinxin k’ame ha tz’ib’lob’alte’ kaymaymo hune’ sab’sajk’alil ti’ han.
Lahwitu’ xtohnahul wuh waq’ni paxoj han.
Yaj hat-xanhetik’am ay yib’anh te’ hin k’ub’ab’al humhan.
Xhi ya’ komi’, yaj kow tak’ulal yeloj yanmah ya’, yilni sb’isk’ulal ninyunin.
Yet x’apni ya’ komi’ sk’atan ix ni’an yunin tz’ahb’il nin stz’ib’lob’alte’  ix tu’ yuh ya’ haktu’ xuh sk’ulch’anb’ilojsmujli ix.
Hatik’a yet xstz’ab’chatij nin stz’ib’lob’alte’ix tu’ yuh, x’ok ix kanhalwoj yuh tzalalal.
Wal ti’nanh waltu’ xa huh stz’ib’nhen ixyib’anhiloj tzet chyoche tz’ib’loj.
Xa huh stz’ib’nhen ix hej ik’ti’xahu stz’ib’nhen ix hej b’itzoti’, Xa huh stz’ib’nhenix hej b’it, yuhnheb’al haktu’ hayonh xa huh kob’itnhentoj.
Mach hab'anoj b'alamil ti '.Ho ', kaw k'ulch'an b'oj kaw cómo no'.
Yaja ', kaw nimejal b'oj kaw alpax sk'ul no' b'alam ti '.
Yuh tu ', kaw ya'taj snachah yitah no' yuh.
Yinh hunk'al el chyilwe sb'ah no' b'alam ti', huneknhe chuh yuh no'.
¡Yet ch'ek koloh hunuj no' b'alam sxol hunuj q'eb'tajlaj,¡Uju'!, ¡Uju'!, ¡Uju'!
Mayanxanhe yawi no' max, haka' yet chk'ajachb'i snuq' hun ya' icham winaj.
¡Uju '!, ¡Uju'!, ¡Uju '!
¡AHUUU!
¡AHUUU!
Walpax no' sajcheh, ¡Kochxanhe hunuj metx tx'i' xiwnaj yawi no'.
¡AHUUU!
¡AHUUU!
¡CH', CH', CH '!No' sajcheh tz'ib'inhtajnhe haka' nixhtej ch'ik kaw tz'ulik yawi no'.
¡CH ', CH', CH'!
Shunil sxol q'eb'taj, ohtajb'il ta hat ay no' b'alam.
¡JJJJJJJ!
¡JJJJJJJ!
Mach yohtajoj no' b'alam b'ay xtokanikoj nixhtej noq' yeb'a 'sb'ah.
-
"Kaw chwoche lupwuj haka' no' nam han" xhi no' ni'an txitam
"¡Tonh winh han!
", xhi no' ni'an nam.
B'isk'ulaltajnhe yeh no', xyalni no': "¡Yaja', mach hinxik' han, mach chuh hinlupwi han!
".
"¡Ah, wohtajxa han, te' sxaj ch'ib' ti' chwaq'a'ikoj hinxik'oj han!"
"¡Ichanhikoj hab'ilen haxik' xin, yuhnhe chuh halupwikanh!
", xhi no' ni'an nam tet no' txitam.
"Ehh, mach chuh hinlupwi han la", xhi no' ni'an txitam.
"Wilwe hunekojxa han" xhipax no'.
"¡lk'anab'i, xa huh hinlupwi han!
xhi no' ni'an txitam yet xtz'itwikanh no' yib'anh hune' te' sxe' te'.
"¡Oh, nab'nhe chwa'le han!
mach chuh hinlupwi han, haxkami mach hinxik' haka' hawet han.
"...sukaltik'ami, yuh xin chwochekoj tawinh han, taq'an nanan slow jekantij ssat yib'anh q'inal ti'" xhi no'.
Hataxtik'a tu', machxa hunekoj x'ah yaw no' ni'an txitam ti' slupwi.
Kaw tzalalalxanhetik'a yehkanoj no'.
Kaw yetb'ikanoj sb'ah ix ni'an Shanti yeb 'naj ni'an Arun .
Kaw ssajchikanoj skawanhil.
Stzotel ewantajil yulb'al schani kuyum.
Xyaq 'anheh skawanhil masanta x'apnikanoj yul yatut.
Tonhetik'a tz'alalal yekanoj.
Hune 'tz'ayikalil, x'oktoj ix ni'an Shanti yul kuyum, yaja' chijankanayoj ssat ix.
Kaw b'isk'ulal jilnikanoj ssat ix.
-¿Y mak xax mayni?
- xhih naj ni'an Arun .
Tonhe xb'ile ix swi '.
X'ay ix tz'onhnoj yaja 'machtik'a xyikanh ix ssat.
Machka xtak'wi ix todavía xyawten ya 'kuywahom Sona sb'ih ix.
X'awipaxkanh ya 'kuywahom yaja' q'a 'xyikanh ya' yul snuq ', "¡ Shanti Kumar !"
Haktu 'xuh yinikanh ix ni'an   Shanti sq'ab'.
- "¿Ya 'yul hanuq'?"
- xhih ya 'kuywahom.
Tonhe xb'ilepaxoj ix ni'an Shanti swi '.
Kaw kajkanoj sq'otx ix b'oj xin kochenhe ayikoj q'a 'yinh ix jilni.
"¿K'ul hawab'en hab'ah?"
Xhih ya 'kuywahom.
Ho 'xhih ix ni'an Shanti yaja' machtik'a xk'oji ix yilnikanh.
¿Tzettaxka yuh kaw b'isk'ulal jilnikanoj ix ni'an Shanti ?
-¿K'ul yeh ni'an hanoh?
- ¿K'ul yeh ni'an hatx'i '?
-¿K'ul yeh hami 'ixnam?
Ho 'xhipax ix, yaja' tonhe xsb'ile ix swi 'tet hun-hun nixhtej yetb'i, yaja' machtik'a xyikanh ix ssat.
Naj ni'an Arun kaw ay yaka 'naj stzeb'I ix.
¡Xnanb'iloj yuh naj!
Ay tzet xyihtij naj yul stx'uy.
Xtoh naj syeb 'tet ix ni'an Shanti yalni, yaja' todavía x'ok anheh yuh naj, x'eltoj yul sq'ab 'naj.
Xyilni ix ni'an ta ay tzet lanhan yapni lupwu sk'atanh ix, stzab'nihayoj ix.
¡Taq'an hune 'niman, yax eteb'e pahtza'!
Kaw nimej xukaniloj sb'aq 'ssat ix ni'an Shanti.
Haktu 'xuh stzeb'ikanojkanh ix.
¡Haktu 'xuh yilni naj ni'an Arun b'oj yaq'b'ilxa nixhtej yetb'I ix tzet yuh mach stzeb'i ix yeb' stzotel ix shunilb'al tz'ayik!.
¡Taq'an kanheb 'yeh ix ay sataj x'ayk'ayi!
Hune' ik'ti' ti' xhpich'laxoj yuh ya' Antil.
Kaw chtaj hinti', yuh xin x'el hinwayanh aq'b'alil han.
Chwoche wuk'u' ninoj ha' ha '.
Chin ichikoj hinsayni hinxanhab' yalanh tx'at yeb' ...
¡Chyab'e komam jahaw!
ay hune' no' b'alam yalanh hintx'at han.
Ti'nanh xin, ¿tzet yetwanoj wuni han?
¿Taxka chwawte hinmi' han?
¿Taka ch'awi no' b'alam xin?
¿Yetwanoj wokpaxoj wayoj han?
yaja' machxa chtit hinwayanh han.
Kaw k'uxan yinh hune' q'inalil tu' ay mak xjepchankoj tzejtah.
ayikanh hinmi' sti' pultah han.
"¿Tzet haweyi wunin?¿Xin hawawte han?
"Xq'amb'en ya' mi'e.
Xyenitoj naj b'ay ay no' b'alam.
¡X'ay jahnoj ya' mi'e yeb' xin xyiniltij ya' no' b'alam yalanh tx'at!
¡Ay!
.. Yaj mach b'alamoj hunti'.
Hunti', hinpix pim, q'an b'oj q'ej han.
Tohxanhe stzejla no' b'aj haka sb'aq' ssat no 'b'alam ayikoj yinh.
¡Kaw yinh nab'a'ilnhe xin xiw han!Chawitij ninoj wa' han mi'.
Ti'nan xin chin wayoj han.
¡Chin wayke' no' yax b'alam sxol hunuj q'eb'taj han.
Mach hune' ni'an stx'i' ix Ammu.
Yaja' xyal ix tet yetb'ih yul kuyum ta ay stx'i' ix
"Shankar sb'ih  ni'an hintx'i' han" xhi ix tet naj Venu.
"Metx Shankar sloh metx te' kenyah" xhi ix tet naj Abdul"Q'ej jilni metx Shankar" xhi ix tet ix Kumari"Chin sajchi k'ol tz'um b'oj metx Shankar han" xhi ix tet naj Unni
"Shankar sb'ih hintx'i' han" xhi ix tet naj Venu"Metx Shankar sloh metx te' kenyah" xhi ix tet naj Abdul"Q'ej jilni metx Shankar" xhi ix tet ix Kumari"Chin sajchi k'ol tz'um b'oj metx Shankar han" xhi ix tet naj Unni
Haktu' xuh yalni naj Venu, naj Abdul, ix Kumari b'oj naj Unni tet ixAmmu ta chyochetoj heb' yila' metx Shankar yatut ix.Machoj xhi swi' ix Ammu.
"Mach chuhi" xhi ix.
sq'anb'en heb' ¿Tzet yuh?.
"Haxkami chxiwkanh metx Shankar takaw ay anmah" xhi ix Ammu.
"Ta chal tu' hunhuntajnhe kosajchoj b'oj metx han" xhi ix Kumari.
"Mach chuhi" xhi ix Ammu"¿Tzet yuh?"
xhi naj Unni"Haxkami ti'nanh chonh elotoj kolohi" xhi ix Ammu
"Ta chyaltu' hekalto chonh toj" xhi naj Abdul"Chjiha'toj skenyah metx" xhi naj Venu"Hun hun tajnhe kosajchoj b'oj metx" xhi ix Kumari"k'ultik'a" xhi ix Ammu"Machxa xtxumcha yuh ix tzet chu spajtzen ix.
Hune' sq'ejb'al tu', sq'an ix tet ya' Achan ta sloq' ya' hunuj stx'i' ix."chjila'..."
xhi ya' Achan"yaja'... chachhiq'onnahi" xhi ix Ammutonhe stzeb'i ya' Achan.Machxa xwa' ix Ammu  sq'ejb'alil.
Xyalni ix ta tx'oj yeh sk'ul ix.
Machxa chyoche ix Ammu yaq'a'iktoj hunxa tz'ayik yul swi'.Sab' sajk'alil, xyal ya' Amma "tx'oj haweh jilni"stzab'ni ya' spalanh ix Ammu.
¡Q'a '!
"Kananhkanoj yul nhah ti'nanh" xhi ya' Amma.Yuhxin mach xb'ey ix Ammu kuyum.Shunilb'al tz'ayik ayatoj ix ssat tx'at.Machtik'a ninoj stzeb'i ix, hune'nhe xepan pan sloh ix.
Sq'ejb'alil x'apni naj Venu, naj Abdul, ix Kumari b'oj naj Unni yatut ix.Sq'anb'en naj Unni "¿Tzet yuh mach xkach b'eyk'oj kuyum ti'nanh?".
"Tx'oj wehan" xhi ix Ammu.
"Xjil metx Shankar han" xhi naj Abdul."¿B'aytu'?"
xhi ix Ammu.
"Amaq'" xhi ix Kumari.
"Mach xyoche metx sajchoj k'ol tz'um" xhi naj Abdul.Xnhe slem yahna wanoj ix Ammu yib'anh te tx'at, anhe x'eltoj ix yintaj.
¡Yel chyal heb'.
Ay hune' metx ni'an tx'i' amaq'.
Shankar!
"Yaj mach q'ej'inh hoj metx, kajhuyuh yinh metx", xhi naj Venu.
"¡Oh, hayin xwichekanh huntu' han!"
xhi ix Ammu.
"Mach xiw metx tet anmah" xhi naj Abdul¡Ah, hayin xwichekanh huntu' han!"
Xhi ix Ammu
"Mach chyoche metx sajchoj k'ol tz'um""¡Ah, hayin xwichekanh huntu' han!"
xhi ix Ammu
"¡Yaja' kaw chyoche metx te' kenyah!
Xhi ix Kumari"Xwal tawet han ¿yeli?"
xtzeb'ikanh ix Ammu yu tzalalal.
Tzalalal yek'toj setson hune' asun ssatkanh.
Xyal no' yaxtunuk: “¿tzet yuh mach chawayoj ha' nhab'?
Hawunhe chin kanhalwoj han".
Xyal no' kay, "Chinhq'an tawet ta chawayoj ha' nhab', chwocheh yaq'b'il ha' ha' han".
Xyal ya' tanhewom noq', “chinhq'an tawet ta chawayoj ha' nhab'.
Haxkam chintz'unu' winhat yinh hunxah yahb'al tz'unub' han ”.
Xyal naj Raju, “Ta ch'ay ha' nhab', chwaha'toj hin hukub' watx'eb'il yinh sxaj hum yib'anh ha' ha'”.
yuh xin haktu', x'ichikoj yay ha' nhab '.
Etza lahankanoj jilnij yoj ha' nhab' ch'ay b'oj ch'en tonh.
Slekantoj no' yaxtunuk nixhtej k'ulch'anla sxik' yeb' xkanhalwikanoj no'.
Kaw tzalalal yeh no' kay, haxkam xch'ib'kanh ha' ha' b'ay ayaytoj no'.
X'ichikoj ya' tanhewom no' stz'unni hej yinhat.
Chaq'chonxanhe stokanoj naj Raju b'oj heb' naj yetb'i yul hej ha' pam.
Kaw niman tzalal xakanoj hune' asun ti' yinh yanmah heb' anma.
Xtokanoj asun ssatajil.
Shunil nixhtej unin xtaq'likanoj tet.
Kaw chyoche no' nich'an nimoxhahaw yila' hej elawe.
Ti'nanh, q'anxa yilot stxikin no'.
Ti'nanh, kajxa huyuh sk'ul no'.¡Ho', kaj huyuh!
Ti'nanh, kajxa yelaw sti' no'.
¡Ho', kaj...!
Ti'nanh, yaxxa yilot sq'ab' no'.¡Yax!
Ti'nanh, yaxxapax stel yichinh no'.¡Yax!
Ti'nanh, kajxa masmo yelaw yoj no'.¡Kaj masmo!
¡Nimanxakanoj yelaw no' nich'an oxhahaw!
¡Ay cho'!, ¿haka yelaw no' xin, b'ay xtokoj?
Hun hun aq'b'al yalni hinmi' hun hun ik'ti' wet.
Ay hune' ik'ti' yib'anhiloj hune' no' Pahtza' chuh stzoteli.
Ay hunxa ik'ti' yib'anhiloj hune' ya' yahaw konhob' kaw nimejal sxil sti'.
Ayej el chyal ya' yik'ti'al hune' no Pachamkanh chuh slupwi
Yinh hune' ik'ti' la yetb'ih sb'ah hune' no' pay b'oj huene' no' b'alam.Hune' tz'ayikal xtohk'ay no' b'alam yul hune' holan
﻿﻿¿Tzet taxka xuh yahtij no' b'alam yul hune' holan tu'?
ta'an no' arisla pay xkolni no' b'alam.Hun ik'ti' tu' kaw chwoche han.Chwuab'e hune' ik'ti' tu' kat hinwayk'oj han
“¿Tzet yuh xin tx'oj hawehi mam icham, tzet yuh xin mach chakuy te 'pujb'ab'al ab'ix?
Sq'anb'en ho 'Gulli hune' sajk'alil.
AA, k'ahol, toh xin pohto hinnen, matzet xin chuh wuni ta to mach ch'en.
AA, matzet chal hak'ul mam icham.
Ahinkan hin saya 'nixhtej hin k'ub'ab'al tzetet han.
Yinhxanhe anhe xeltij ho 'Gulli, xinitij ho' ni'an sk'ub'ab'al tzetet.
Tintinar ... klak ... paff ... plass ... tok ... ¿Tzet tik'a xawiq'a?
...¡Hune 'ch'en nench'ib'nheb'al!
Ta a chawoche 'hawil'a yinh ch'en, shunil q'a' nimejxa y q'a 'k'ultu
"Yuch'antihoxh, q'a 'k'ul hunti', ti'nanhxin q'a 'k'ulxa hinkuyni hun hun hitz'an", xhi ya' mam icham.
"¿Tzet xin, mam Mangal?
", Sq'anb'en ho 'Gulli hune' domingohal.
“Chwilo smantekahil hune 'tzetet ti' han, yaja 'kaw tzúlik yul snuq' ch'en limeta.
Wohtajan ta a chwahaktoj grito hinchukil yul hinkusinah han ”Xhi ya 'mam Mangal.
¡Aaa!
Matzet chyal hak'ul, ahhinkan hinsaya 'huno tzetyet yinh
Tintinar ... klak ... pop ... ¡Jila '.
¿Tzet xnacha yuh ho 'Gulli ti'nanh?
¡Hune 'ab'alaytoj tzetet kaw nimejal sti' "¡Aytoj yal tzantzet yul katxin hawilni hantaj shab'anil yaytoj yul!"
«Ayala mam Mangal, akoj hunti».
¡Ti'nanhxin kaw sajxa kusinah, kaw tzalal jektoj yul.
"¡Yuch'antihoxh Gulli, xin hakolan!"
"¿Tzet chasaya mi 'ixnam?"
Sq'anb'en ho 'Gulli.
"Un chinnatij ni'an swonet ya 'mam icham, x'ayk'ay pax ch'en akuxhah wuh", xhi ya' mi 'ixnam.
"¡Tz'onhyan ninoj yib'anh te 'xewb'al chem ti' la, k'untik'a hinsayni hune 'tzetet yul ni'an hin k'ub'ab'al han", xhi ho' Gulli.
¡Tintinar!
... klak ... ¡¡estanio!
.... ¿Tzet taxka xnacha yuh ho 'Gulli ti' nan?
¡Hune 'ch'en nhik'b'alch'en!
¡Shunil nixhtej tz'ulik tzetet ch'ah lak'noj yinh ch'en!
"Ahinkan wahakoj yib'anh tx'otx'otx 'han, lemb'il chnanachahoj ch'en akuxhah" xhi naj Gulli.
"¡Ilk'anab'i mi 'ixnam, xawila tzet chu slak'nikan ch'en nhik'b'alch'en hawakuxhah, lawitu' x'ilcha pax hun q'ahan ch'ench'e payat k'aynajtoj" " Yuch'antihoxh Gulli, kaw aris hach.
¡Kaw ch'oknikoj ni'an hak'ub'ab'al tzetet ti '”xhi ya' mi 'ixname.
Yinh hune' aq'b'alilkaw ch'elwankanoj ya' x'ahaw.
Syamanil no' nixhtej noq' yul tanheb'al noq' Q'anil, chwaykanoj.
¡Wal metx ni'an Tinku mach chway no'!
"Mach wayohoj chwuh han, Mi'", xtzotelkanh metx ni'an Tinku.
Yaja', machtik'a xyab'e smi’ metx, haxkamikaw waynajkanik'oj metx yinh sk'ulal.
Ch'ek’toj metx yinh smek, smeltzonpax sb'ah metx yinh swatx'.
Xspak'chakanh sb'ah metx katsnhohb'anpax sb'ah metx.
¡Yaja' machtik'a chuh swaykanik'oj!
Haktu' kaw xuh yok metx yilnoj tzet ch'ek' aq'b'alil.
Ssatkanh,  xyilkanh metx ssajil yoj x'ahaw, kaw setan yehi, kaw chtzeb'ihaytij yinh ssat metx  Tinku,  kaw chtzalakanoj metx .
"Kaw eltich'an aq'b'alil ti'" xhi metx , chtxumtxun sk'ul metx .
Nahat, swi' hune' te' nich'an te', ayhunq'ahan nixhtej tx'umel kaw eltich'an stzejlahaytij.
X'aytij hune', xyalni: "Kukuy hin han"  xhi ni'an tzuk'an sajil q'inal tu', "¡chinmujli sxol q'ej holoh han!"
"¿Chuh hawok wetb'ihoj han?“ xhi metx ni'an Tinku.
"¡Chuh xin!
", xhi no' ni'an tzejlen.
Ay hunxa no' ni'an noq' kawil xlupwitoj, xkan nunhnuj no' yinh te' ni'an te'.
"¿Tzet hab'ih cho' ni'a ch'ikhach ch'ik? "
haktu' xuh sq'anb'en metx  ni'an Tinku.
"Mach hin ch'ikoj han, kaxhpal hin han.
Chuh wilni sxol q'ej holoh han", xhi no' ni'an sotz'.
"¿Chuh wok hawetb'ihoj han?"
xhi no'.
Hunq'ahan nixhtej sxaj telaj sb'ile sb’ah.
¡Makxameb'ab'il sb’ah yuh!
"¿Mak hach?
xhi metx .
"Pay chwij hayin ti' han",xhi no’.
"Paxhyalchin ek’ han".
"¿Chuh hach wetb'ihnhen han?"
xhipax metx  hunekxa.
"Chuh xin" xhi no' pay.
Kab’eb’ nixhtej sb’aq’ sate x'´ilnihaytij metx swi’ hun te’ te’.
Haktu' xuh  sq'anb’en metx  Tinku.
¿Mak hach hachil?
"Kuhnoq’ hin han",xhi no' ni'an Kuhnoq’.
Aq'b'alilnhe chin eltij hinsaya' hinlob'eh han.
"¿Chuh hach wetb'ihnhen han?
xhipax no'.
"¡Ho', chin okoj hawetb'ihoj han!
xhpax no' ni'an Kuhnoq’.
¿Tzimi noq'al lanhan sb'itni?
Sq’anb'en metx Tinku "¿Mak lanhan  yek' b'ey tu'?"
"Hayin ti' Txulik hin han",xhi no'.
"Hayin ti' chin txulikla aq'b'alil han".
¿Chuh hawok wetb'ihoj han?
xhipax metx  Tinku.
"¡Ho', chuh xin!, xhino’ ni’an Txulik.
Metx ni’an Tinku b’ojnixtej yetb’ih, chtx'ejwikanoj b'oj ch'ek’kanayoj b'alb'on  yuh tzalalal, xtuki no' sajchi yettotik'a x'ah sch'ab'ti' metx Tinku.
"Kaw xatit hinwayanh han, chin paxtoj han" xhi metx.
Kaw tzalalal yehkanoj metx ,  yuh nixhtej yetb'ih  xyohtajnhe.
X’ay mutxnuj metx  sk’atanh smi’, xyalni metx : "mi’, aq'b'alil ti',  mach lahanoj b'oj hune' ehob’al schukilnhe, to nohnajkanoj yinh sk'ulch'anil".
"No' nixhtej aq'b'al noq' wunin, chwa' no',chsajchi no' b'oj chmunla no' yet aq'b'alil.
Chxew no' yet tz'ayikalil.
Hayach ti’, yilal haway ti’nanh.
Haxkami haktu' chuh haxewi kat hawiq'nipax hawip kat hasajchoj b'ojnixhtej hawetb'ih yet hekal.
Wayoj honh, wunin!
", xhi smi' metx  tet, yet xyutxman metx  ni'an stz'ul.
K'ulch'ankanoj jilni yoj x’ahaw shunilb’al aq’b’al, aq’ank’ulal x'ek'kanoj hune' aq'b'alil ti' shunil yul stxukultajil tx’otx' tx'otx'.
Wal metx ni’an Tinku, mach xyab'e metx yek' aq'b'alil.
Kaw chjoche kotoh jilnoj skonhob' hin-helel han.
Ay hune' te' manhku' sxol te' haq'b'al tz'unb'il yuh hin-helel han.Telan no' nixhtej ch'ik ay swi' te'.
Kaw chwoche web'a' hinb'ah swi' te' manhku' han.Mach mak chuh hin yilni b'ey ti' han.
Chin ssay hinmam sk'atanh yoq'al ha' ha' han.
Wal hinmi' han, ayikoj ya' hin ssayni sk'atanh yatut no' wakax han.
Yaja', machtik'a xin nachah han.
¡Ay machoj!, wal ti'nanh, xin nachahkanoj yuh stx'i' hin-helel han.
Ti'nanh, yilal waytoj han.
Haxkami chin slaq'a' hin-helel han.
B'ey ti' ay hune' te' te'.
Hat ayayoj te' te' sat tx'otx'.Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.
Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.
Hat ayayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.
Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.
Hat ay te' yoj yib'anhatoj.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal .
B'ey ti' ay hune' te' te'.
Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.Hat ay te' yoj yib'anhatoj.Yeb' chch'ib'iltij hej te' sq'ab' yinh te' yoj.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.
Hat ayayajo te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.Hat ay te' yoj yib'anhatoj.Chch'ib'loj hej te' sq'ab' yinh te' yoj.Yeb' chch'ib'iltij hej te' xaj yinh hej te' sq'ab'.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.
Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.
Chch'ib'iloj hej te' sq'ab' yinh te' yoj,             Chch'ib'iltij hej te' xaj yinh hej te' sq'ab '.Yeb' chpoh hej te' xumak yuh hej te' xaj.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te'.Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.
Chch'b'iloj hej te' sq'ab' yinh te' yoj,             Chch'ib'iltij hej te' xaj yinh hej te' sq'ab'.
Chpoh hej te' xumak yuh hej te' xaj, Yeb' chch'ib' hej te' lob'ehal yih hej te' xumak,Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
B'ey ti' ay hune' te' te'.Hat ayayoj te' te' sat tx'otx'.
Hat ayaytoj sxe' te' yalanh tx'otx' tx'otx'.
Mujb'iltoj hej te' xe' yuh tx'otx' tx'otx'.
Hat ay te' yoj yib'anhatoj.
Chch'ib'iloj hej te' sq'ab'yinh te' yoj,             Chch'ib'iltij hej te' xaj yinh hej te' sq'ab'.
Chpoh hej te' xumak yuh hej te' xaj, Chch'ib' hej te' lob'ehal yih hej te' xumak,Yeb' yul te' lob'ehal ay hue' te' hinhat.
Yeb' chch'ib' te' telaj yaj soyilal.
Yeb' chch'ib' te' telaj yaj soyilal.
Tohxa ...              Hune' te' te' tzulikChpitzk'ahoj yinh te' hinhat.
Hunuj tz'ayikal ch'okoj te' nimej te'al.
Yeb' chch'ib'oj te' telaj yaj soyilal.
Yeb' chch'ib'oj te' telaj yaj soyilal.
B’ay hune’ te’laj pim b’oj q’ej holo hat ay no’lab’ah Serpy.
Hune’no’ lab’ah mach yoj no’.
Hune’ no’ lab’ah mach chyuh sb’elwi no’.
Mach chyuhyanhewi no’.
Hune’ no’ lab’ah mach sq’ab’xik’ no’.
Hune’ no’ lab’ah mach chyuhslupwi no’.
Hune’ no’ lab’ah mach chyuh smahwa no’ yinh toholhitz’.
Yaja no’ Serpy xyoche no’ b’elwoj, anhewoj,lupwuj b’oj maho ha’ yinh toholhitz’.
Hanhkanhetik’a tu’ snab’alnhe no’.
“Ta ay woj han, chim hin b’elwi yin toholhitz’han.
Ta ay hin q’ab’xik’ han, chim hin lupwi yinhtoholhitz’ han.”
- ¡Yaja xin, kaw nan hinkanoj han!
¡Machchyuh hin b’elwi tohol han, mach chyuh wanheb’i tohol han!
¡Machchyuh hin lupwi tohol han, mach chyuh hin mahwa tohol han!
Tonhe chyuh wek’ sulla hankotx’ kotx’, kotx’ kotx’, kotx’ kotx’.
Hune’ tz’ayikal no’ Serpy xyil no’ hej no’ ch’iklupwoj ssatkanh.
Lanhan no’ yahi, yayi, shoyni yinh k’olk’ol b’oj petan yey.
Mach hunuj no’ ch’ik tohol xlupwi.
¡Hune’ ti’ hanik’oj txumluj no’ Serpy!
Matz’loj xol ak’al hune’ tz’ayikal, no’ Serpy xyil no’ hunteq’an no’ tz’ulsajcheh.
No’ tz’ul sajcheh tu’ x’anhewi no’ b’eti’ b’oj b’etu’.
X’anhewi no’ yinh kotx’kotx’ yey.
Mach hunuj no’ tz’ul sajcheh xb’elwi yinh toholhitz’.
¡Hune’ ti’ hanik’oj txumluj no’ Serpy!
No’ Serpy xtoy no’ b’ay ha’ ha’ ay yojomal.
No’ kay yet ha’ ha’ ay yojomal tu’ xb’ili no’kat xb’ili no’ yet lanhan smahwa no’.
¡Hune’ ti’ hanik’oj txumluj no’ Serpy!
Tz’onhanayoj no’ Serpy sti’ ha’ ha’ ay yojomal, k’aynajiloj sk’ul yinh hejtzet snab’alnhe.
Yinh hune’ q’inal tu’ x’apni hune’ no’ chap.
Xshitziloj no’ Serpy.
X’ek’tojno’ chap.
¡Yaja mach yinh toholhitz’!
No’ chap wajeb’ yoj no’ yaja xin ¡machchyuh sb’elwi no’ yinh toholhitz’!
¡Hune’ ti’ hanik’oj txumluj no’ Serpy hanik’xa!
Snab’alnhenno’ Serpy, ¿yinh kaw yeli ch’oknik’oj q’ab’xik’ yuh no’?
¿Yinh kaw yeli chyocheno’ q’ahan oje tu’?
Tinanh kotx’ kotx’, lawitu’ kuman, mach taj haktu’ sb’ilino’.
K’ulwey hakahinti’ han.
Hin b’eh b’ay chin ek’ sulsun han hune’nhetik’a.
Hej hin kotx’ kotx’ yey hanhune’nhetik’a hunun tz’ayik.
B’oj hej no’ yaq’b’ilxa haka no’ ¡hakatik’atu’ no’!
¡Ute hayach kaw!.
Ayojyechel howeb’oj snimanil malechele watx’eb’il yin hej toholhitz’.
.. Al sb’ih howeb’oj no’ noq’ tze’tajhej sb’ilen sb’ah.
… Matz’e ha hoyanil.
Jila’ tachyuh hawilni howeb’ojtam tzetetal itzitz swatx’eyoj sb’ah yinh toholhitz'.
Xsk’aykantoj no’ ni’an tzojoy sxanhab’ yuh xin chyab’i yojno’ manh xanhab’ehal.
Haktu’ xin xuh yanikoj no’ yinh sk’ul stoh ilwal yinh no’paq’txim.
“¿Paq’txim, chawaq’ hunuj haxanhab’ k’amil wet han?
Yaja’, kaw tz’ulikpax sxanhab’ no’ paq’txim.
Kaw b’isk’ulal yeh no’ tzojoy manh xanhab’ehal.
Huneptu’, xtohpax no’ ilwal yinh no’ pahtza’.
“¿Pahtza’, chawaq’ hunuj haxanhab’ hink’ame’ han?”
Yaja’, kaw nimejalpax sxanhab’ no’ pahtza’.
Huneptu’, xtoh no’ ni’an tzojoy ilwal yinh no’ tziltzil.
“¿Chuh hinq’anni hunuj haxanhab’ han Tzitzill?”
Yaja kaw ehompax sxanhab’ no’ tziltzil.
Lahwitik’atu’ xin, xtohpax no’ ni’an tzojoy yila' no’ chap.
¿Chap, tzimi ta to chawaq’ hunuj haxanhab’ hink’ame’ han?
Yaja’, taq’an k’ajb’al tx'otx'al ch’oknikoj sxanhab’ no’ chap yuh.
Kaw telan stx’ojal kob’elwi yul no’.
Lahwitik’a kaw ssaynikan no’ tzojoy ti’ sxanhab', xyutxmankanayoj sb’ah no’ ssat hune’ te’ sxaj telaj, yuhnheb’alsxewi no'.
Ha'tik'a b’etet tu’, xswatx’en no’ tzojoy ti’ ni’an stxup, yunheb'al yul chway no'.
X’ek’toj tx’ihal tz’ayik yetto xyocheniltij no’ ni’an tzojoy ti' yul ni’an stxup tu'…
¡Yaja’, machxa ch'oknikoj no' xanhab'e yuh no'!
Tolob' metx K’aj ti’, hat xtinhchalaxkanojmetx Yulhokan, ssatajiktij te' itxq'aha' Lutxlaj yet wayanhb'al Tzisb'aj, konhob' Xajla'.
Ya' komam Nikol, ab' yeltoj ya' poho' si’ K'uha' yalni, tzimi xuh yilni ya', ab' k'uxan x'apni ssat ya' yinh hune' metx ni'an tx'i', xyilni ya’ ta tx’ojxa yekoj metx K’aj, yuh tu’, mahitzikoj ya’yilni, xsq’anb’en ya’:  -¿Tzet chawuh b’et ti’?
¿Mak xkach tinhchankanoj?
Ab' chtoyilwe  metx K’aj sb’ilen snhen, yaja’, kaw lanhoxa.
Haxkami schukilxanhepax ya’ komam Nikol ti' xin, haktu’ xuh yoktoj yul swi’ ya’ yiq’nitojmetx, yuhnhe chuh stanhen metx schiyoh yeb’ yatut ya’.
Kaw xslotze ya’, chyaxhnhen ya’  b’oj mastanhenpaxoj ya’ metx yinh k'ul.
Xwatx’ilojsk’ul metx K’aj b’oj kaw saq’alxa xuhluj metx.
Yaja’, yet hune’ tz’ayik la, xyil ya’ Nikol tapexanxa schiyoh ya’; taq’an no’ pay b’oj no’ k’uk’um x’iq’nitoj no’.
Kaw xtit showal ya’ yinh metx K’aj; kaw xsmaykanoj ya’ metx yuh haxkami mach k’uluj xuhstanhen metx hej no’ chiyoh.
-Q’a’k’ultu hach winojtoj sxol hinmunil han, titaka b’ey tu’, hat chin hakolo’ han- xhi ab' ya’.
Yet ayikoj b’el xin, k’uxan xyilayoj heb’ ya’ hunno’ sajcheh, haktu’ xuh yawikanh ya’ Nikol:-Uskele, uskele, ¡okanh tzujnuj yinh ich sajchehtu’ la!
-Uskele, uskele, ¡tzab’ayoj!
Walmetx K’aj, tonhe x’okkanoj t’anhnoj metx yinh ya’, chsb’ilen metx snhehyinh ssat ya’.
Yet x’apni ya’ Nikol sxol  smunil xin, ma-ok ya’ sxima’ikoj metx yinh hun te’ te’ ay stxamlaj ixim awal.
-Hat chach kanoj b’et ti’  hunuj aq’b’alil, yuh hatanhenoj ixim nhal tet no’ sxoltelajil txitam.
Kaw b’isk’ulal xuhkaniloj sk’ul metx K’aj.
Haktu’ xuh yapni hun no’  ch’ik sk’atanh metx, xsq’anb’en no’:-¿Tzet hab’ih cho’?
Kuwis  hinb’ih han.
Mach xtak’wi metx K’aj,  snhehnhe metx sb’ile.
-¿Tzet yuh mach chawoche  tzoteloj?
¿tzet yuh hanhk’anhe hanhe chab’ile?
Xhi no’ Kuwis hunekxa.
Xyilni no’ xin ta mach  chtak’wi metx, haktu’ xuh yok no’ kolwal.
-Ab’e xin, kat hakayek’nhen winh han: kuwis pilo,kuwis pilo, kuwis pilo… Okanh tzujnuj winhhan, hab’an jalni.
Kuwis chyal anmah  winhhan, haxkami haktu’ chuh hinb’itni han.
Walmetx K’aj, tonhe sb’ilob’tajnhe metx snheh.
Walpax no’ Ch’ok xin, nahatta chyiltij no’, xtitch’okch’on no’ yuh yok no’ stz’ajoj lahti’:-Ta mach chach k’oji hawalni, ilwe hawanikoj hinb’ithan:  tx’ek, tx’ek, tx’ek  Yaja’, hune’nhetik’a sb’ilen metx K’aj snheh, kochenhe ay tzet chyochemetx yala’ yalni.
Haktu’xuh stohkanoj no’ kab’k’onh ch’ik ti’, yet xyilni no’ ta machtik’a chyoche metxskuyu’ sb’ah.
Yet x’ok aq’b’al xin, b’isk’ulal b’oj etzatajnhe xiwk’ulalyab’en sb’ah metx.
Yuh xin, kaw xtzalakanh yanmah metx yet x’apnihune’ no’ kuhnoq’: -ja, ja, ja, ¿machtaj hach yetwanoj hin hawaq’ni xiwojhan xin?
-Wal xin, hach chach xiwpaxoj wet han, wah, wah,wah.
-¿Tzet yuh mach chach hawla winh han?
Yuhxa xiwkilal xin, machxatik’a sb’ile metx  K’aj snheh.
Walno’ kuhnoq’, ch’awi no’, xtohkanoj no’: kuh, kuh, kuh.
Yet etza swayojxahayoj metx K’aj xin, xyab’enmetx ta ay tzet ch’awi sxol telaj, xyilni metx schakunal hune’ metx tx’i’,machtik’a xyiloj metx ssat yinh yet x-hitzikoj sk’atanh metx, kaw xk’aykanojsk’ul metx yilni.-Hanik’, ¡hayin ti’, oj ch’allax winh  han!
-Machchawakoj b’isk’ulal yinh hawanmah, nahatta chach wiltij han yet chach etalaxi,haxkami mach chuh hahawlahi.
-Mach chach tx’ixwi hayehni tzet chuh hatzoteli,hatzeb’i, haxub’q’ab’li, hab’itni, hahawlahi maka hawojli.
-Tzan tzet chawuh, ab’elaxojab’i.
Awanh.
-Tzetch’ek’aytoj yinh hawanmah, ssaya tzet chuh hawalni; ta chawoche, chuh hawetz’entzet chawab’e maka ilwe hawalni tzet chpitzk’atij yinh hawanmah.
Yet sajk’ayal xin, masholiloj  ya’ Nikol metx, tonhe xyaq’ ya’ yitah metx, xtoh ya’ poho’ si’.
Wal Metx K’aj, xyab’etoj  metx tzet xyal no’ oj, kaw xstxalb’a metx stxikin yab’eni tzet chuh sq’anh  ch’en echeh yet ch’ay ch’en yib’anh ichamta nimejtaj yajanil si’ spoh ya’ Nikol.
Kaw xyipnhe sb’ah metx, x’ichi  metx skawxen sb’ah yawi yuhnhe yetz’en sq’anh ch’en echeh yet ch’ay ch’en  yib’anh te’ si’, x’ichi metx yilwen yawikanh: woj, woj, woj.
Haknhetu’ xuh skuyni sb’ah  metx, masantotik’a xyiq’ metx yawi.
Kaw xtzalakanh sk’ul ya’  Nikol yet xyab’en ya’ ta xyiq’ metx K’aj yawi.
Haktu’ xuh yiq’ni metx K’aj  yawikanh, nanantajnhe tzet chuh yawi metx.
Yet chmaylax metx, chhawla  metx: haw, haw, haw.
Yet chtit showal metx, chjjla  metx: jjj, jjj, jjj.
Yet chyilni metx xin, ta ay  mak chkamoj, ch’ojlipaxoj metx: ahuuuuu, ahuuuuu, ahuuuuu.
Haktu’ xuh yichi metx K’aj  yawi yinh hun tz’ayik ti’, ch’awi yet ay tzet chyila maka yet ay tzet  ch’ek’aytoj yinh yanmah metx.
Haka hayach, ¿tzet sb’ih hatx’i’?
Tz’ib’nhehunuj yik’ti’al hatx’i’ ti' kat hawanihayoj yechel metx.
Ab’ix: 1.
K’aj: yinh kaw yik'ti'al, Pixk sb'ih metx yul ab'xub'al ayook, yinh wes /pulga/.
2.
Chyalanmah mayab’ Popti’, ta yet ch’ojli metx tx’i’, to ay hunuj mak toxa chkamoj.
3.
Kuhnoq’ lahanyeb’ aq’b’al noq’4.
Sajk’ayallahan yeb’ sajk’alil.
5.
Masholiloj lahan yeb’ Xsholiloj (q'inale: /ma-/, b'oj /x-/).
﻿Machtik'a ha' nhab'.
Kaw tajinhxa  sat tx'otx' tx'otx.
Hune' no' max ti' tolal elti no' ssaya ha' ha' tzet chuk'u yeb' tzet chslo.
B'elwito no' b'ay ay ak'al yeb' yinh swi' witz
Anpni no' b'ay hune' ewob'al sbih Tirkol
Kaw tzalal yekanoj no' max b'ey tu'.
Slohkanoj no' mamb'al te' lob'ehal haktu yuh sb'aq'ichbi no'.
Yajaxin kaw chsnab'e no' yetb'i.
lawitu' smeltzotij no b'ay ay yatut.
Okano tzalalal yinh yaq'b'ilxa no' max.
¿Baytuwal makach b'eyk'oj hawiq'ati te' lob'ehal ti'?-xi no' tet no'.
Chyu kotohi b'ey hune' ehob'al tu', xhi no' max.
No' yaq'bilxa max chyochekanoj no' hun'e ehob'al  Tirko ti'.
Yochen no' skanakanoj yinh hunelnhe.
Okanoj yinh sk'ul no' max aytik'a b'ey Tirko ti'.
"Chslob'kantoj no' ak' max ti' sunil te' kolob'ehal ti'" xi hanb no'.
Stzumb'entoj no' max ah Tirkol no' nan haya
"¨Tzet yinh chijaq'le howal?"
haktu yuh sq'amb'en hune' no icham max.
"Yaja mamb'al te' lob'ehal het ti'."
hune' ti' tolal yeli.Haktu' yuh yalni no' shumb'an sb'ah  yinh naj aq'ank'ulal,
Chtoh hun no' pachamkanh yuk'u' ha'...
Kab'konh no' tx'anhnuq' chtoh uk'u' ha'...
Oxk'onh no' kohwakax yeb' kanhk'onh no' ch'ik chtoh uk'u' ha'...
Hok'onh no' sajcheh b'oj sxoltelajil txitam lanhan stoh b'ay ay ha' ha'...
Wajk'onh no' tz'ilib'cheh ch'anhewitoj b'ay ay ha' ha'...
Waxajk'onh no' pahtza' yeb' b'alunhk'onh no' kay ch'ek'aytoj laho yul ha' ha'.
Ch'awi hune' no' kajkoh.
Chyochepax no' uk'u' ha'.
¿Mak chxiw tet no' kajkoh?
Chyuk' hun no' pachamkanh ha' ha' b'oj no' kajkoh.
Ti'nanh xin, jala'wej tzet yelapnojal yeh jab'xub'al Popti'...Shunil hej tzetet ti'ay sb'ih, haktu' xin jab'xub'al, aypax sb'ih.
Ta hawohtaj, tzet yuh Popti' x'ok sb'ihoj jab'xub'al?
Tolob' yet payxa, yettax ayto heb' ya' alkal txah, tolob' ay hune' nhah yulpopb'al sb'ih, b'ay chlahk'ulnhelax hej tzetet.
B'ey tu' xin, chyayoj heb' ya' te' pop yalanh kat yok heb' ya' sq'umlanoj sb'ah...
Tolob' yuh xinto haktu' sb'ih jab'xub'al... POPTI'Yinhte' pop (POP-)b'oj ti'e (TI')matitikoj.
Wala'k'anab' teyet han: Yet payxa, tolob' kaw chmaq'lax nixhtej unin yul hej kuyum, haxkami chyal jab'xub'al.
Chyal heb' naj kuywahom ta mach k'uluj.Iq'b'ililoj spixan...
Ti'nanh xin, k'ulxa ni'an, xa huh jalni jab'xub'al, ¡yuh xin kaw chin tzalah han!Ti'nanh, ay hejxa te' chejab' hum b'ay chxikiltajnhelax stzotelax jab'xub'al...
Kaw tx'ihal tzet hej chuh juhni yinh jab'xub'al, hakpaxtu' yinh yaq'b'ilxa ab'xub'ale.
Ti'nanh xin, chjila' shunil hej tzetet k'ul chuh juhni...
¿Tzet chuh nixhtej unin ti?
Chuh kob'itni yinh jab'xub'al, hantajkanoj nixhtej b'it ti' watx'eb'il...¿Ay hunuj chtit yul hak'ul?
Chuhpax jaq'ni kuyum b'oj kotzotel yinh ssat anmah...
Chuh kowehxi tet heb' ya' ix...
Somanta howal chyaq' anmah...
...chuh kosajchi.
Tx'ihalxa hej te' hum tz'ib'nheb'il yinh jab'xub'al...
Ta chaltu', ¿tzet yuh mach spixan jab'xub'al yalni anmah?Mach smuluj anmah, to ay tzet chilb'il x'oktoj yul swi', b'oj etab'il yet payxa, yuh xin haktu' yalni...
Kopajtze':1.
¿Hanik' yekoj stzotelax jab'xub'al ti'nanh?2.
¿Tzet k'ul juhni yuhnhe kam yok smay jab'xub'al Popti'?3.
¿Tzettaj konhob'al b'ay chtzotelax ab'xub'al Popti' ti'?
YIK'TI'AL SB'IH AB'XUB'AL POPTI'      (Popti')			 Yik'ti'al b'ay xnawitij sb'ih ab'xub'al Popti'.
This is a Level 2 book for children who recognize familiar words and can read new words with help.
Pratham Books goes digital to weave a whole new chapter in the realm of multilingual children's stories.
Knitting together children, authors, illustrators and publishers.
Folding in teachers, and translators.
To create a rich fabric of openly licensed multilingual stories for the children of India ­­ and the world.
Our unique online platform, StoryWeaver, is a playground where children, parents, teachers and librarians can get creative.
Come, start weaving today, and help us get a book in every child's hand!
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Story Attribution:          This story: YIK'TI'AL SB'IH AB'XUB'AL POPTI' is written by            Edy Benjamín  López Castillo.
© Edy Benjamín  López Castillo  , 2019.
Some rights reserved.
Released under CC BY 4.0 license.
Images Attributions:          Cover page:          popti, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 2:          HISTORIA, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 3:          NIÑOS HABLANDO, by            Edy Benjamín  López Castillo            © Edy Benjamín  López Castillo,             2022.
Some rights reserved.
Released under CC BY 4.0 license.
Page 4:          HISTORIA, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 5:          Yulpopb'al, by            B'alunh  Noh            © B'alunh  Noh,             2022.
Some rights reserved.
Released under CC BY 4.0 license.
Page 6:          Yulpopb'al, by            B'alunh  Noh            © B'alunh  Noh,             2022.
Some rights reserved.
Released under CC BY 4.0 license.
Page 7:          SOMBRERO, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 8:          ARBOL 2, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 9:          amigos, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 10:          charla, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 11:          MUSICA, by            Edy Benjamín  López Castillo            © Edy Benjamín  López Castillo,             2022.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
This book was made possible by Pratham Books' StoryWeaver platform.
Content under Creative Commons licenses can be downloaded, translated and can even be used to create new stories ­ provided you give appropriate credit, and indicate if changes were made.
To know more about this, and the full terms of use and attribution, please visit the following link.
Images Attributions:          Page 12:          ENSEÑAR, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 13:          ENAMORAR, by            B'alunh  Noh            © B'alunh  Noh,             2022.
Some rights reserved.
Released under CC BY 4.0 license.
Page 14:          PELEA, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 15:          jugar, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 16:          LIBROS POPTI', by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 17:          amigos, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 18:          charla, by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Page 23:          LIBROS POPTI', by            Edy B. López Castillo            © Edy B. López Castillo,             2022.
Some rights reserved.
Released under CC BY 4.0 license.
Disclaimer:https://www.storyweaver.org.in/terms_and_conditions       Some rights reserved.
This book is CC­-BY­-4.0 licensed.
You can copy, modify, distribute and perform the work, even for commercial purposes, all without asking permission.
For full terms of use and attribution, http://creativecommons.org/licenses/by/4.0/
Tomado en el libro: Texto infantil de la cultura Popti' "konhob' Popti'" (1997).Romeo Montejo DíazIlustración de: Juan David Ros Cárdenas.
Yeltoj ix  Kantel sajchoj b’oj yetb’ih ha'nhe kaw chyoche ix ssat yib'anh q'inal, yaja', ayxana ti'nanh shelmokantoj sq'inal ix.
-¿Tzet yuh mach chuh koloq'i yul txonhb'al leq'chew mi'?
xhi ix Kantel.-Haxkami pehan -xhi smi' ix.-¿Haka b'et sajchob'al xin?
-slah ix sq'anb'eni.-Pehanpaxoj wunin -xhi smi' ix--¡Mach chwoche hune' konhob' ti' han!
¡shunil tzet pehan!
xhi ix Kantel.
Xtoh ix Kantel wayojssat stx’at xin, yaja', mach hunuj yetab'eh ix chwatx'eniloj sk'ul.
X'ek'kanh koloh ix yul yatut, xssayni ix hunuj tzet ch'aq'ni tzalahoj sk'ul, yaja', machtik'a tzet xnachahyuh ix.
Xax kajtzaloj sk'ul ix, yuhxin x’ay hilnoj ix amaq', haktu' xuh yilni ix hune' ni'an tzetetkaw chtzejtzonkanh.
Xspajb’anayojsb’ah ix, manyatajnhe xuh stoh ix yib’anh te’ ch’im x'ok tzujnuj ix yinhhunq’ahan nixhtej tzuk’an ay yelaw, ayiktojyalanh te’ haq’b’al.
¡Haktu' xuh yaniktojix sq’ab’ yalanh te’, xtzab’chahi!
hunq'ahan ch'en nen setsel yehi, kaw nimejal, pichb'ilkanoj yuh tx'al tx'al, nanannhe yelaw, ayikoj  no' b'aj yinh, yiktab’al ayiktoj hune’ ni’an sxil ch’ik q’an yelaw.
¡kaw nan slow hunq'ahan ch'en nen ti'!
-xhi ix Kantel yet xyanikoj ix ch'en yinh ssat, ha'tik'a tu' shunil tzetet ¡xpak'ihayoj!.
Xpak'ihayoj te' haq'b'al yinh hunq’ahannixhtej ch’ik kaw nimejal ssup sti'
Q’anjilni xuluj yatut ix, lahwitu' nimannhah xuhkaniloj.
wal ya' smi' ix -yet lanhan stihoxhlihiltij ya' yul sti' te' nhah tu'-shelelojsq’ab’ ya’, sxik’xaya’ slupletij,  haka’kajch’elep yiloti.
Hune' tz'ayik tu' xyohtajnhe ix Kantel hune' niman tzetet: xyohtajnhe ix, ta yet chyanojikoj ix ch'en ni'an nen tu', tzan tzet chuh yilnoj ix.
¡Hachxa ti'nanh !
txumtxunujab’hak’ul hawatx’enhunuj hanen, yinh hej tzetet chnachahoj hawuh yul hawatut.
¡Hanik'!, oxhimi k'ulnhe xuh hawul yul watut han.
Hinmi', hinman b'oj naj Chenah, ay hink'atanh han.
Te' xhilah q'a' k'ul yul watut han, wet yeh te' han.
Kaw chwoche tz'onhoj yulnhah han.
¡Telan sk'ulal!
Kaw wanab' yeh xo' Chenah han.
Lahwi yel xo' yinh kuyum, hun-hun tz'ayik wechman xo' watut han, yuhnhe kosajchi han.
Machojab' ha' ha', sajinnhetik'a han.
Mach yexhtohoj chin axnhelax sxol ha' ha' yeb' xapun haka' ho' Tumaxh han.
Mach mak tet chawala ta eb'ab'il hinb'ah wuh b'et ti' han...Hune', kab'eb', oxeb'... ¡hach wet-xa han ni'an tx'ow!
Tohnhetik'a chin smay hinmi' han yet chwinitij itah chnachah wuh sxol te' haq'b'al han.
Chuh wah k'otzk'on swi' hej te' te' han.
Nahatta chin tx'ejwi han.
Wohtaj shunil spultahil  te' nhah han.
Kawil yekoj naj Sanhjuh winh han, tonhetik'a chiny yeta naj han.
Ay hej el chtit hin-howal yuh naj han.
Al ninoj tet naj Sanhjuh ti' ta no' b'alam yetchik'ilal sb'ah no' yeb' no ' mis.
Al ninoj ta kaw xixi' jisk'aj han, chuh kotzanhwapax han.
Ay hej el telan yel yaw no' nixhtej wetb'ih han.
Yinh hune' q'inal tu' wayojxa chwuh   sk'atanhxa xo' Chena ssat tx'at han.
¿Hawohtaj ta snheh no' mis ti' nanantaj tzet chyaliloj yet chb'ili?Yewal, metx tx'i' yet chsb'ilen metx snheh, tzalalal yeh metx.
No' mis chyikanh no' snheh yet titnaj showal no'.Yet chawilnoj hunuj no' ni'an noq' sb'ilen snheh, chuh hawilnoj tzet yeh no', tonhe chach ok haknoj hawilni kat hatxumnujiloj.
Kaw chyoche no' nich'an nimoxhahaw yila' hej elawe.
Ti'nanh, q'anxa yilot stxikin no'.
Ti'nanh, kajxa huyuh sk'ul no'.¡Ho', kaj huyuh!
Ti'nanh, kajxa yelaw sti' no'.
¡Ho', kaj...!
Ti'nanh, yaxxa yilot sq'ab' no'.¡Yax!
Ti'nanh, yaxxapax stel yichinh no'.¡Yax!
Ti'nanh, kajxa masmo yelaw yoj no'.¡Kaj masmo!
¡Nimanxakanoj yelaw no' nich'an oxhahaw!
¡Ay cho'!, ¿haka yelaw no' xin, b'ay xtokoj?
Ohh, telan sk'ulch'anil yilot xo' ni'an ti'.Jila' ta chin schab' xo' yinh facebook ti' han...
Ay, ¿mak ich ti'?, ¿taxka chin chah naj han?Mach kaw chjal jilni naj, yaja', hinchab'na naj han...
mmm, ¿Taka chin sultuj naj han xin?, machojnahi, xam yil naj ta xax hinchah naj han...
-Hanik'!
-K'ulnhe-Kaw k'ul xin                                                           -Ho', yuch'antihoxh.
-Kaw k'ulch'an hach jilni, kaw chwoche hach wila' han.
-Suk... kaw chew ni'an wanmah ti' han, machxa mak chuh yoktoj yul...
mmm, kaw tx'oj yinh hakti', tanhetik'am chwilwe' han, mach stxumal, kaw ay mak aq'nhe yab'oj yanmah xo' ni'an ti' chjila.
-Kaw chach woche han, taxka sjeh hak'ul hawaq'ni ni'an hawanmah wet han?-Haka' ch'en b'ay ayiktoj ni'an wanmah ti' han, ta chawoche, yilal hapohnitoj ni'an ch'en tu'...
Mach mak chin ochen han, mach chin yochepax xo' ni'an ti' han...
¿Taka chwilwe b'oj naj ti' han xin, wak'am tonhe ch'etlipax naj winh han?
Titanh il hin han, ta chawoche, hinjeb'na tawet han, jila' b'ay chonh apnojikoj...
Juhjajay, niman tzalalal, chin yeb' tet xo' ni'an ti' han, tzet jochen hunuj ix ix, oxhimi chin k'ojoj hin-hajnoj ni'an yanmah xo' tu' han.
Oxhimi ta nixhtej kab'wanh anmah ti', sxahannhe' sb'ah, kat yochen sb'ah, b'oj ta mach chxiw syeni tet hun-hun ta chyoche sb'ah.
Chin kolwahoj ninoj yinh han, yaja' ha' q'a' yilal yanojikoj yet yinh.
Hun ni'an tz'ul sajcheh ma-ok yinh hune' anhek'ol xuh sxol te'lajb'al.
Xb'ab'i  no' yinh ssat no' Xhik.
X'ek'pax no' yinh ssat no' pachamkanh...
X'ah tx'ejnah no', haktu' xuh yekt'oj tz'itnah no' yib'anh ha' yojomal ha'.
Anhe x'ek'toj no' yib'anh hune' b'itz'ab' huyanxahayoj.
B'ayk'anab' ayah, xlekta no' yinh hune' ch'en ch'en ayayoj sxol nixhtej telaj, nahatta x'apni t'ijnah no'.
X-hukchakanojkanh no' yoq'i.
Yet xswetz'ni no' max yoj no', haktu' xuh sxtitpax t'ulna ha' ha' yul ssat no' hunekxa.
X'ok no' saj oxhahaw yiq'nojkanh no', yaja', machtik'a xtukikanoj no' yoq'i.
X'apni smi' no' xin, xyalni no': "ila la wunin, komaq'a' ich ch'en ti', ha' xkach uteni".
Xspajtzenpax ni'an sajcheh: "oh, machoj mi', ch'oq'ojpax sk'ul ch'en".Xtzeb'ikanh smi' no', haktu' xuh stohpax nhisnah sti' no' ni'an sajcheh stzeb'i.
-
"Kaw chwoche lupwuj haka' no' nam han" xhi no' ni'an txitam
"¡Tonh winh han!
", xhi no' ni'an nam.
B'isk'ulaltajnhe yeh no', xyalni no': "¡Yaja', mach hinxik' han, mach chuh hinlupwi han!
".
"¡Ah, wohtajxa han, te' sxaj ch'ib' ti' chwaq'a'ikoj hinxik'oj han!"
"¡Ichanhikoj hab'ilen haxik' xin, yuhnhe chuh halupwikanh!
", xhi no' ni'an nam tet no' txitam.
"Ehh, mach chuh hinlupwi han la", xhi no' ni'an txitam.
"Wilwe hunekojxa han" xhipax no'.
"¡lk'anab'i, xa huh hinlupwi han!
xhi no' ni'an txitam yet xtz'itwikanh no' yib'anh hune' te' sxe' te'.
"¡Oh, nab'nhe chwa'le han!
mach chuh hinlupwi han, haxkami mach hinxik' haka' hawet han.
"...sukaltik'ami, yuh xin chwochekoj tawinh han, taq'an nanan slow jekantij ssat yib'anh q'inal ti'" xhi no'.
Hataxtik'a tu', machxa hunekoj x'ah yaw no' ni'an txitam ti' slupwi.
Kaw tzalalalxanhetik'a yehkanoj no'.
Kaw chtaj hinti', yuh xin x'el hinwayanh aq'b'alil han.
Chwoche wuk'u' ninoj ha' ha '.
Chin ichikoj hinsayni hinxanhab' yalanh tx'at yeb' ...
¡Chyab'e komam jahaw!
ay hune' no' b'alam yalanh hintx'at han.
Ti'nanh xin, ¿tzet yetwanoj wuni han?
¿Taxka chwawte hinmi' han?
¿Taka ch'awi no' b'alam xin?
¿Yetwanoj wokpaxoj wayoj han?
yaja' machxa chtit hinwayanh han.
Kaw k'uxan yinh hune' q'inalil tu' ay mak xjepchankoj tzejtah.
ayikanh hinmi' sti' pultah han.
"¿Tzet haweyi wunin?¿Xin hawawte han?
"Xq'amb'en ya' mi'e.
Xyenitoj naj b'ay ay no' b'alam.
¡X'ay jahnoj ya' mi'e yeb' xin xyiniltij ya' no' b'alam yalanh tx'at!
¡Ay!
.. Yaj mach b'alamoj hunti'.
Hunti', hinpix pim, q'an b'oj q'ej han.
Tohxanhe stzejla no' b'aj haka sb'aq' ssat no 'b'alam ayikoj yinh.
¡Kaw yinh nab'a'ilnhe xin xiw han!Chawitij ninoj wa' han mi'.
Ti'nan xin chin wayoj han.
¡Chin wayke' no' yax b'alam sxol hunuj q'eb'taj han.
Mach hab'anoj b'alamil ti '.Ho ', kaw k'ulch'an b'oj kaw cómo no'.
Yaja ', kaw nimejal b'oj kaw alpax sk'ul no' b'alam ti '.
Yuh tu ', kaw ya'taj snachah yitah no' yuh.
Yinh hunk'al el chyilwe sb'ah no' b'alam ti', huneknhe chuh yuh no'.
¡Yet ch'ek koloh hunuj no' b'alam sxol hunuj q'eb'tajlaj,¡Uju'!, ¡Uju'!, ¡Uju'!
Mayanxanhe yawi no' max, haka' yet chk'ajachb'i snuq' hun ya' icham winaj.
¡Uju '!, ¡Uju'!, ¡Uju '!
¡AHUUU!
¡AHUUU!
Walpax no' sajcheh, ¡Kochxanhe hunuj metx tx'i' xiwnaj yawi no'.
¡AHUUU!
¡AHUUU!
¡CH', CH', CH '!No' sajcheh tz'ib'inhtajnhe haka' nixhtej ch'ik kaw tz'ulik yawi no'.
¡CH ', CH', CH'!
Shunil sxol q'eb'taj, ohtajb'il ta hat ay no' b'alam.
¡JJJJJJJ!
¡JJJJJJJ!
Mach yohtajoj no' b'alam b'ay xtokanikoj nixhtej noq' yeb'a 'sb'ah.
¿Mak hex ti' heyohtaj tzet yelapnoj yeh te' ek '?-Hayin Han ...
K'ultik'a xin, kam chjala' teyet han ...
Yet payxa tu ', xsq'umla sb'ah heb' ya' icham winaj, xyalni heb' ya' yaq'a' yuch'antihoxh tet ya' Xahanlaj mi', haxkami makolchah konhob' yuh ya' ... mach anmah xkam yul sq'ab' heb' naj wes.
... tolob' tx'ihal hej tzetet xyitij anmah, yaja' ha' te' ek' q'a' x'ek' yiq'a' tzet chyal yanmah heb' ya'.
Aq'ank'ulal chyaliloj yelaw te'...
Tolob' konhob' chyaliloj yoj te'.
Hun-hun stuxtumal te', tolob' chyaliloj hun-hun nhahil anmah, yuh xinto, hanhk'anhe heb' ya' icham winaj yilal yinitoj te' yatut tihoxh.
Xeyab'e chaltu', hanhk'anhe heb' ya' icham winaj yilal yinitoj te' yatut tihoxh, haxkami heb' ya' ayikoj swi'aloj hun-hun nhahil anmah.Hanhk'anhe tet ya' Xahanlaj mi' yilal yilaxtoj te '.
Tonhe ch'ek' txumtxun hink'ul han, ta ay hunujxa mak lahan hin b'oj han.
Ta lahan wilot b'oj han.
...ta lahan wawi b'oj han.
B'oj ta lahan nixhtej kok'otol han...
Ta lahan nixhtej sb'aq' kosat han,ta lahan sk'erikanh nixhtej kotxikin han.
B'oj ta lahan kotzeb'i han...
Hunuj mak kaw k'ul yuhni haka' b'ay k'ul hin han.
b'oj ta lahan b'ay chonh mahlan juhni han.
Yuhnhe snachah hunuj mak lahan hin b'oj han, shunil b'ay xkin ek' sayson han.Xin b'eyaytoj yul paxhyalb'al han,  xin ek' sayson sxol sxaj hej te' te' han.
Xin b'eyatoj wila' schunhkul hej te' te' han  yeb' yalanh tx'otx'.
Kaw xin matz'e  shunil sate han...
... yaja', mach hunuj mak xnachah wuh han.
¡Mach hunuj mak lahan hin b'oj han!¡Kaw yel chwal han, hayinnhe hakti' wilot han!
Hun tzet chwal tawet ti' han, ¡mach hayinojnhe haktu' weh han!Hayach ti', tzalahanh tawinh haxkami mach hunujxa mak lahan hach b'oj, ¡kaw hachnhepaxoj!
Tonhe ch'ek' txumtxun hink'ul han, ta ay hunujxa mak lahan hin b'oj han.
Ta lahan wilot b'oj han.
...ta lahan wawi b'oj han.
B'oj ta lahan nixhtej kok'otol han...
Ta lahan nixhtej sb'aq' kosat han,ta lahan sk'erikanh nixhtej kotxikin han.
B'oj ta lahan kotzeb'i han...
Hunuj mak kaw k'ul yuhni haka' b'ay k'ul hin han.
b'oj ta lahan b'ay chonh mahlan juhni han.
Yuhnhe snachah hunuj mak lahan hin b'oj han, shunil b'ay xkin ek' sayson han.Xin b'eyaytoj yul paxhyalb'al han,  xin ek' sayson sxol sxaj hej te' te' han.
Xin b'eyatoj wila' schunhkul hej te' te' han  yeb' yalanh tx'otx'.
Kaw xin matz'e  shunil sate han...
... yaja', mach hunuj mak xnachah wuh han.
¡Mach hunuj mak lahan hin b'oj han!¡Kaw yel chwal han, hayinnhe hakti' wilot han!
Hun tzet chwal tawet ti' han, ¡mach hayinojnhe haktu' weh han!Hayach ti', tzalahanh tawinh haxkami mach hunujxa mak lahan hach b'oj, ¡kaw hachnhepaxoj!
-
Ha' hune' ti' yik'ti'al no' ni'an snoq'al kab' x-hitziloj yinh smam smi', b'ayk'anab' ayah xk'aytoj no' yinh heb' ya', lahwitu', machxa yohtajoj b'ay ay sb'elal yatut.
B'isk'ulal yehkanoj no' b'oj kaw chhukchakanoj no' yoq'i.
"Ay, tx'oj wekoj han, xin k'aytoj han.
¡Machxa chnachah watut wuh han!
"¡Mam pachamkanh,wak'am chuh hin hakolni ninoj han!
xhi no' ni'an snoq'al kab', kaw ch'oq'kanoj no' yuh b'isk'ulalhaxkami xk'aytoj no' yinh smam smi'.
Haktu' xuh yok no' pachamkanh skolnoj no'.
Ma'ahtoj no' yib'anh no',ma'ichikoj no' saywal.
"¿Ha' hune' ti' hawatut la?"
xhi no' pachamkanh tet no'.
"¡Machoj mamin, hune' ti', yatut no' ch'ik yehi", xhi no'.
Ha'xa yet ma'okapnoj no' yulhun ich niman nhahch'enxin, masq'anb'enpax no'pachamkanh: "¿Yul hun nhahch'en ti' ay hawatut?
xhi no'.
"¡Oh, machoj mamin!
hune' nhah ti', yet no' kaxhpal".
Haktu' xuh stzumb'eniltij no' kaxhpal no' pachamkanh yeb' no' ni'an snoq'al kab' ti' yulich niman nhahch'en.
Lanhanxa stohkanoj komam tz'ayikxin, yayxa numnahi, yet mayilnino' hune' sq'uq' hej no' snoq'alkab'.
Yuh xin, ma'ok no'pachamkanh sq'anb'enoj:"¿Haka hune' ti' xin la, ha'hawatut?".
xhi no'.
"Ho' wuxhtaj, ha' hune' ti' watut han" xhi no' ni'an snoq'al kab' yet xnachah yatut no'.
"Yuch'antihoxh wuxhtaj pachamkanh, ni'antihoxh tawet xin hakolni han", xhi ab' no' ni'an snoq'al kab' ti' tet no' pachamkanh.
Kaw tzalalalxa yehkanoj no'.
"Mach tzet chyala wuxhtaj, tonhe chin taq'e tawet han ta mach nananojnhe tzet chawuh b'oj aris chawute hab'ah, waltu' mach hunekojxa chach k'ayojtoj".xhikan no' pachamkanh tet no' ni'an snoq'al kab' ti'.Hakti' xuh yohtajnhen sb'ah no' pachamkanh b'oj no' snoq'al kab' ti',  xyuxhtajnhekanoj sb'ah no'.
Kaw yetb'ikanoj sb'ah ix ni'an Shanti yeb 'naj ni'an Arun .
Kaw ssajchikanoj skawanhil.
Stzotel ewantajil yulb'al schani kuyum.
Xyaq 'anheh skawanhil masanta x'apnikanoj yul yatut.
Tonhetik'a tz'alalal yekanoj.
Hune 'tz'ayikalil, x'oktoj ix ni'an Shanti yul kuyum, yaja' chijankanayoj ssat ix.
Kaw b'isk'ulal jilnikanoj ssat ix.
-¿Y mak xax mayni?
- xhih naj ni'an Arun .
Tonhe xb'ile ix swi '.
X'ay ix tz'onhnoj yaja 'machtik'a xyikanh ix ssat.
Machka xtak'wi ix todavía xyawten ya 'kuywahom Sona sb'ih ix.
X'awipaxkanh ya 'kuywahom yaja' q'a 'xyikanh ya' yul snuq ', "¡ Shanti Kumar !"
Haktu 'xuh yinikanh ix ni'an   Shanti sq'ab'.
- "¿Ya 'yul hanuq'?"
- xhih ya 'kuywahom.
Tonhe xb'ilepaxoj ix ni'an Shanti swi '.
Kaw kajkanoj sq'otx ix b'oj xin kochenhe ayikoj q'a 'yinh ix jilni.
"¿K'ul hawab'en hab'ah?"
Xhih ya 'kuywahom.
Ho 'xhih ix ni'an Shanti yaja' machtik'a xk'oji ix yilnikanh.
¿Tzettaxka yuh kaw b'isk'ulal jilnikanoj ix ni'an Shanti ?
-¿K'ul yeh ni'an hanoh?
- ¿K'ul yeh ni'an hatx'i '?
-¿K'ul yeh hami 'ixnam?
Ho 'xhipax ix, yaja' tonhe xsb'ile ix swi 'tet hun-hun nixhtej yetb'i, yaja' machtik'a xyikanh ix ssat.
Naj ni'an Arun kaw ay yaka 'naj stzeb'I ix.
¡Xnanb'iloj yuh naj!
Ay tzet xyihtij naj yul stx'uy.
Xtoh naj syeb 'tet ix ni'an Shanti yalni, yaja' todavía x'ok anheh yuh naj, x'eltoj yul sq'ab 'naj.
Xyilni ix ni'an ta ay tzet lanhan yapni lupwu sk'atanh ix, stzab'nihayoj ix.
¡Taq'an hune 'niman, yax eteb'e pahtza'!
Kaw nimej xukaniloj sb'aq 'ssat ix ni'an Shanti.
Haktu 'xuh stzeb'ikanojkanh ix.
¡Haktu 'xuh yilni naj ni'an Arun b'oj yaq'b'ilxa nixhtej yetb'I ix tzet yuh mach stzeb'i ix yeb' stzotel ix shunilb'al tz'ayik!.
¡Taq'an kanheb 'yeh ix ay sataj x'ayk'ayi!
Hune' ik'ti' ti' xhpich'laxoj yuh ya' Antil.
-
Hanik ', chin hawil han?
skanh wetij yinh hun txol ti' han.
Mek, watx', mek, watx' ... Mach hunuj mak ch'awi yet ay honhikoj yinh b'el han.
¿Heyohtaj?¡Q'a' k'ultu hintoj hinsaynoj kab'eb'oj setsel han, yuhnhe q'a' anhexa chin ek'oj han!
Mach kaw chonh awi haka' yaq'b'ilxa hej no' noq' han.Yinh hej sham tzetet  chonh tzujnuj han.
Jila'k'anab'i, nanan tzet chyaliloj hun-hun sham tzetet ti' jet han:Haka'na hune' ti' la: "Tonhwej, okanhwej tzujnuj winh han, haxkami ay hune' xuq'la itah b'et tu' la", ha' chyoche yala' hune' ti'.
Aypaxoj hunq'ahan ch'alni ta mach k'uluj jekoj han: "xh, xh, xh mach chex tohi, ¡ay hune' stx'ojal b'et tu'!
Telan wochen ixim panq'inh han yeb' shunil hej chi'la peq'al...
¿Chawoche hawila' hantaj wip han?
Tamika pehan hej pultah, tzan b'ay chuh kotx'apniktoj kob'ah han.Chuh joktoj yul nixhtej ssajil q'inal kaw tz'ulik han.
Tom cheyaq' yuluj hek'ul mato machoj, yaja', kaw tzalalal jeh sxol jetb'ih han.
Kokuyu'wej ak' tzoti':Tz'ulik-nimejManyatajnhe-anheTz'ulik stel-nimej stelB'aj-b'aq'ichKaw-piq'inhTelanh yawi-haknheti' yehiHunq'ahan tzoti' ti' skajke sb'ah.¿Chuh hawatx'en hunuj txoltzoti' yinh hun-hun?Yewal: Tz'ulik no' sanik.Nimejal no' pachamkanh.
"Jilkob'ah, chjila' kob'ah hekal pahtza'"
"Chjila' kob'ah hekal sajcheh"
"Chjila' kob'ah hekal Max"
"Chjila' kob'ah hekal me'"
"Chjila' kob'ah hekal yaxtunuk"
"Chjila' kob'ah hekal wakax"
"Chjila' kob'ah hekal kohwakax"
"Chjila' kob'ah hekal pachamkanh"
﻿¿Maka?
¡Hunq'ahan nixhtej wetb'ih han!
Awtehiktij, wa'ojab'i.
¡Wal ti'nanh, hintohxa kuyum han.
Chjila'wej kob'ah... mmmm... hunujxa tz'ayikal!
Kaw chjoche kotoh jilnoj skonhob' hin-helel han.
Ay hune' te' manhku' sxol te' haq'b'al tz'unb'il yuh hin-helel han.Telan no' nixhtej ch'ik ay swi' te'.
Kaw chwoche web'a' hinb'ah swi' te' manhku' han.Mach mak chuh hin yilni b'ey ti' han.
Chin ssay hinmam sk'atanh yoq'al ha' ha' han.
Wal hinmi' han, ayikoj ya' hin ssayni sk'atanh yatut no' wakax han.
Yaja', machtik'a xin nachah han.
¡Ay machoj!, wal ti'nanh, xin nachahkanoj yuh stx'i' hin-helel han.
Ti'nanh, yilal waytoj han.
Haxkami chin slaq'a' hin-helel han.
Chtoh hun no' pachamkanh yuk'u' ha'...
Kab'konh no' tx'anhnuq' chtoh uk'u' ha'...
Oxk'onh no' kohwakax yeb' kanhk'onh no' ch'ik chtoh uk'u' ha'...
Hok'onh no' sajcheh b'oj sxoltelajil txitam lanhan stoh b'ay ay ha' ha'...
Wajk'onh no' tz'ilib'cheh ch'anhewitoj b'ay ay ha' ha'...
Waxajk'onh no' pahtza' yeb' b'alunhk'onh no' kay ch'ek'aytoj laho yul ha' ha'.
Ch'awi hune' no' kajkoh.
Chyochepax no' uk'u' ha'.
¿Mak chxiw tet no' kajkoh?
Chyuk' hun no' pachamkanh ha' ha' b'oj no' kajkoh.
Ni'an sb'it ya' mi'e lab'an, chi'.
chyabé naj Chandu  xwayk'oj naj.Yinh swayik naj, chlupwi naj.
Chlupwi naj, chlupwi najyib'anh stxotxal te' haq'b'al.
¡ilk'anab'i!
Hune' nam, kaw K'ulch'an.xyalni no' nam: "¡hanik?
ha weyi?
"Kaw K'ul, yich'antiyoxh", xta'wi naj Chandu.
Xlupwikanh naj ni'anxa.
Xlupwi naj, xlupwi naj.
Xschani naj hune' no'q'anch'ik.¡Hanik' haweyi xhi no' .
"Kaw K'ul yich'antiyoxh" xhi naj Chandu.
Xlupwipaxkanh naj Chandu ti' ni'an xa.
Chlupwi naj, chlupwi naj, xschanihayoj naj hune' no' t'iw.
"¡Hanik' wuxhtaj!
¡Hanik' ha weyi?
xsq'amb'e no' t'iw .
"Kaw k'ul wab'en hinb'a han " xi naj Chandu.
Naj Chandu nixhtejalnhe yahkan na ssat kanh.
Hab'antajnhe.
Chlupwi naj, chlupwi naj.
kaw nahatxa ch 'a naj xhitzkoj naj sk'atanh hune' ch'en ch'ik ch'en.
"'ab'e, Chandu, ¿Hanik' yek'i?"
sq'amb'e ch'en ch'k ch'en."K'ul.
¡K'ulnhe chu ha wapnoj!"
Lemb'ilnhe xta'wi naj.
Lemb'ilnhe x 'akan naj nahat sataj yet hunepxa.
Chlupwi, chlupwi hanoj.Hune' ch'en ah chto ssatkanh xhul yila' naj.
"Hanik' mamin, ¿hanik' haweyi?
Xi ch'en ah.Kaw K'ul," xstzeb'i naj Chandu.
yaja' nahatxa ch 'ah naj , ti'nah nananxanhe b'ay chmujlikanti tx'umel.Chtzeb'iti   yinh ssat naj Chandu, haka'tik'a stz'aj yekoj naj yinh.
"¿Hanik' ha wab'en hab'a Chandu xhi hune' tx'umel tet naj.
"1Kaw saq'al!"
Xi naj ChanduLawutu', tx'umel x 'ichikoj sb'ili.. Xyukxikanh.
﻿Smi' naj Chandu, ch 'iniloj swayanh.
"¿Amamin hanik' haweyi?
"Xslaq'nihayoj naj ya' xyalni naj, "¡mach hunekoj k'ul xu wab'en hinb'ah sssataj ti 'nah han!"
Hun hun aq'b'al yalni hinmi' hun hun ik'ti' wet.
Ay hune' ik'ti' yib'anhiloj hune' no' Pahtza' chuh stzoteli.
Ay hunxa ik'ti' yib'anhiloj hune' ya' yahaw konhob' kaw nimejal sxil sti'.
Ayej el chyal ya' yik'ti'al hune' no Pachamkanh chuh slupwi
Yinh hune' ik'ti' la yetb'ih sb'ah hune' no' pay b'oj huene' no' b'alam.Hune' tz'ayikal xtohk'ay no' b'alam yul hune' holan
﻿﻿¿Tzet taxka xuh yahtij no' b'alam yul hune' holan tu'?
ta'an no' arisla pay xkolni no' b'alam.Hun ik'ti' tu' kaw chwoche han.Chwuab'e hune' ik'ti' tu' kat hinwayk'oj han
