Charo anahendza p'aka.
Ko nyumbani kwakwe kuna p'aka anji.
Charo ana p'aka mwiru.
P'aka yuyu anarya nyama nyinji zhomu.
Charo ana p'aka wa kitumbotumbo.
P'aka yuyu anarya kila kit'u.
P'aka wa hahu, anakwera dzulu za muhi.
P'aka yuyu anashindwa kuthima.
Charo anakwera dzulu za muhi.
Anakwama kuko na p'aka wa hahu.
Mameye Charo ana aviza kuthima kula ko dzulu za muhi.
Charo ana p'aka airi akaha.
P'aka aa manaoha dzuwa siku yosi.
Charo ana p'aka ahahu mario mana chadi.
P'aka aa managwira panya jikoni kila usiku.
Charo ana k'uro mumwenga.
K'uro yuyu anaifwaÂ Ndokolani.
Ndokolani k'ana asena.
K'ana raha bule.
P'aka a Charo k'amamwendzi Ndokolani.
Manamuinga kula ko nyumbani.
Ndokolani anavura malo.
Charo anamupata Ndokolani na kumudzya mudzini.
P'aka osi kamana raha.
K'amendzi kumona Ndokolani kaheri.
Yuno Charo ana p'aka angahi?
Ana p'aka anane.
Yuno Charo ana k'uro angahi?
Ana k'uro mumwenga.
Yuno Ndokolani a hiko vino?
We una p'aka angahi ko mudzini kwenu?
Una k'uro angahi ko mudzini kwenu?
Nzovu mumwenga anenda akanwe madzi.
Th'iya airi manenda makanwe madzi.
Nyahi ahahu na unyama wa kubururuka une manenda makanwe madzi nao.
Usa utsano na magw'ase mahandahu manenda ko madzini.
Maforo mafungahe ganavura malo kwenda ko madzini.
Zhula vinane na makumba chenda manabuma  mo madzini.
Simba mumwenga anaruruma.
Anamala kunwa madzi.
Ni hani amwagohaye simba?
Nzovu ananwa madzi hamwenga na simba.
Charo anahendza p'aka.
Ko nyumbani kwakwe kuna p'aka anji.
Charo ana p'aka mwiru.
P'aka yuyu anarya nyama nyinji zhomu.
Charo ana p'aka wa kitumbotumbo.
P'aka yuyu anarya kila kit'u.
P'aka wa hahu, anakwera dzulu za muhi.
P'aka yuyu anashindwa kuthima.
Charo anakwera dzulu za muhi.
Anakwama kuko na p'aka wa hahu.
Mameye Charo ana aviza kuthima kula ko dzulu za muhi.
Charo ana p'aka airi akaha.
P'aka aa manaoha dzuwa siku yosi.
Charo ana p'aka ahahu mario mana chadi.
P'aka aa managwira panya jikoni kila usiku.
Charo ana k'uro mumwenga.
K'uro yuyu anaifwa Ndokolani.
Ndokolani k'ana asena.
K'ana raha bule.
P'aka a Charo k'amamwendzi Ndokolani.
Manamuinga kula ko nyumbani.
Ndokolani anavura malo.
Charo anamupata Ndokolani na kumudzya mudzini.
P'aka osi kamana raha.
K'amendzi kumona Ndokolani kaheri.
Yuno Charo ana p'aka angahi?
Ana p'aka anane.
Yuno Charo ana k'uro angahi?
Ana k'uro mumwenga.
Yuno Ndokolani a hiko vino?
Sami a thayari kwenda tauni madzach'a ga rero.
Mameye anatseka, "Ro basi rindafika saa tahu kamili za madzach'a."
Sami adzarauka zhomu, adzafika masaa mairi mapema!
Sami na mameye mafika kituo cha basi saa mbiri na dakika mirongo mine na ts'ano za madzach'a.
At'u angine nao makudza ho kituo cha basi kabila ya saa t'ahu za madzach'a.
Baada ya nusu saa mere machere manandhariza.
Sami were ana wasiwasi.
Wakala anaaza kukala hangine ro basi ridzanongeka.
"Hangine k'afundakwenda ko tauni vivi rero.
Hangine sindapata nguo mbisha za sikuli."
Irihofika saa t'ahu na dakika mirongo mine za madzach'a, at'u angine makikata thamaa.
Makikwacha kuuya midzini kwao.
Sami waandza kurira.
Mameye akimwamba, "Richa fundharize vichache."
Vichache, zhenye makisikira mururumo.
Basi rikudzani!
Basi rafika saa ne kamili za madzach'a.
"Ngirani!
Ngirani!"
Dhereva anaiha.
"Fudzachelewa zhomu rero!"
At'u machangira kwenye basi na kukelesi vihini.
Basi rinauka kituoni were ni saa ne na dakika kumi za madzach'a.
Mameye Sami wauza, "Rino basi ra mutsana rinambola saa nyingahi?"
Ye dhereva akimudzigidzya akiamba, "Ro basi ra rangi ya buluu rinambola tauni saa nane na nusu za mutsana."
Sami anaaza, "Fundafika tauni saa ts'ano kamili za madzach'a."
Vidhe fundakala na mudha wani ko tauni kabila ya ro basi kuuya?"
Sami anangalala.
Jembere rere ni futi zhomu.
Muryango wa nyumbaye were u ts'ini zhomu.
Kitandache nacho chere ni kifuti.
Basikiliye nayo were ni futi zhomu.
Mut'u yuyu were ni mure zhomu.
Watengeza jembe renye muhini mure.
Watengeza muryango wenye mimo mire.
Watengeza kitanda kire zaidhi.
Wagula basikili nyire.
Wakelesira kihi kire.
Warya na uma mure zhomu.
Wambola nyumbani kwakwe achenda toa kwenye tsaka bomu.
Waishi miaka minji.
A hiko ye p'aka wangu?
Simona ye p'aka wangu.
Dzamumala kila hat'u ela simona bule.
P'aka wangu a hiko?
Vidze a muvunguni?
H'aah'a, anenda nze ya chumba.
P'aka wangu a hiko?
Vidze a dzulu za kabati?
H'aah'a, a ho ts'ini ya kabati.
P'aka wangu a hiko?
Vidze a ho nyuma ya kochi?
H'aah'a, a ho muhalani.
P'aka wangu a hiko?
Vidze a hehi na dzalani?
H'aah'a, anathuluka na dhirishani.
P'aka wangu a hiko?
Vidze a mo  kikahanani?
H'aah'a, a mo bokisini.
P'aka wangu a hiko?
Vidze a ko muhalani?
H'aah'a, a nyuma ya pazia.
P'aka wangu a hiko?
Thiyu hano.
Adzadzifitsa mumu kabatini.
