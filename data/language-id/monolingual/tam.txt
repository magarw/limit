இன்று நின் பள்ளியின் முதல் நாள்.ஆனால் நின் தனது சீருடையை தனியாக அணிய முடியாது!
﻿  ﻿
அவள் உதவிக்காக தன் தாயிடம் ஓடுகிறாள்.
மாமா, என் சீருடையை அணிய உதவுவீர்களா?” நின் கேட்கிறார்.
"நான் சமைத்து முடிக்கும்போது உங்களுக்கு உதவுவேன்" என்று மா.
உதவக்கூடிய வேறொருவரைக் கண்டுபிடிக்க நின் வெளியே ஓடுகிறார்.
"பாப்பா, என் சீருடையை அணிய உதவுவீர்களா?"
நின் கேட்கிறார்"நான் வாத்துகளுக்கு உணவளிப்பதை முடிக்கும்போது நான் உங்களுக்கு உதவுவேன்" என்று பாப்பா கூறுகிறார்.
"தாத்தா, என் சீருடையை அணிய உதவுவீர்களா?"
நின் கேட்கிறார்.நான் கால்நடைகளை வயலுக்கு அழைத்துச் செல்கிறேன்.
நான் திரும்பி வரும்போது உங்களுக்கு உதவுவேன், ”
"பாட்டி, என் சீருடையை அணிய உதவுவீர்களா?"
நின் கேட்கிறார்.
"நான் முற்றத்தில் இருந்து இலைகளை துடைத்தவுடன் நான் உங்களுக்கு உதவுவேன்" என்று பாட்டி கூறுகிறார்.
“சகோதரர் லா!
என் சீருடையை அணிய உதவுவீர்களா?
” நின் கேட்கிறார்.“கிணற்றிலிருந்து தண்ணீர் எடுப்பதை முடிக்கும்போது நான் உங்களுக்கு உதவுவேன்” என்று சகோதரர் லா கூறுகிறார்.
யாரும் எனக்கு உதவ முடியாது, நின் சோகமாக நினைக்கிறார்.
எல்லோரும் மிகவும் பிஸியாக இருக்கிறார்கள்!
நின் தனது சீருடையை அணிய முடிவு செய்கிறாள்.முதலில், அது உள்ளே உள்ளது.பின்னர், பின்புறம் முன்னால் உள்ளது!
பின்னர், நின் தனது காலணிகளை அணிய முயற்சிக்கிறார்.
ஒன்பது கண்ணாடியில் தெரிகிறது.ஓ இல்லை!
அவளுடைய சீருடை எல்லாம் தவறு!
அவளுடைய குடும்பத்தினர் அவளைப் பார்த்து சிரிக்கிறார்கள்.
"நான் உங்களுக்கு உதவுவேன்," என்கிறார் மா.
"நாங்கள் உங்களுக்கு உதவுவோம்!"
சகோதரர் லா மற்றும் பாப்பா என்று கூறுங்கள்.
இப்போது, நின் இறுதியாக பள்ளிக்கு தயாராக உள்ளார்.ஒரு சிறந்த முதல் நாள், நின்!
வீட்டுக்குள் எலி ஒன்று புகுந்துவிட்டது.
அதைமுதலில் பாட்டிதான் பார்த்தார்.
”எலி!” என்று கத்தியபடி அவர் சோஃபா மீது தாவி ஏறிக்கொண்டார்.
அதில் இருந்தகுட்டித் தலையணைகள் எல்லாம் கீழே விழுந்தன.
”எங்கே?” என்று கேட்டபடி அப்பா ஜன்னலில்ஏறினார்.
அவர் இழுத்ததில் திரைச்சீலைகள் எல்லாம் கீழே விழுந்தன.
”அங்கே!” என்று கத்தியபடி மேசையின் மீது தாவினார் அம்மா.
அதில் இருந்ததட்டுகள் கீழே விழுந்து உடைந்தன.
”எலியைப் பிடி” என்று பூனையைப் பார்த்துக் கத்தினான் மிதுன்.பூனை எலியைப் பார்த்தது,  பின் ஓடிப்போய்க் கட்டிலுக்கு அடியில் புகுந்துகொண்டது.”எலி!” என்று கத்தியபடி பூனைக்குப் பின்னால் ஓடினான் மிதுன்.
”நான்அந்த எலியை விரட்டுறேன்” என்று தைரியமாகச் சொன்னார் அம்மா.
ஒரு துடைப்பத்தை எடுத்து அங்கும் இங்கும் குத்தினார்.”உனக்குப் பின்னாடி எலி” என்று கத்தினார் அப்பா.
அம்மா எலியைப் பார்த்தார், அவரும் கட்டிலுக்கு அடியில் ஒளிந்துகொண்டார்.
”இந்த எலியை எப்படி விரட்டணும்னு எனக்குத் தெரியும்!” என்றபடி சோஃபாவில் இருந்து குதித்து இறங்கினார் பாட்டி.
ஒரு செய்தித்தாளை உருட்டி, அதைவைத்து அங்கும் இங்கும் குத்தினார்.
”எலி!” என்றார் அப்பா.
ஜன்னலில் இன்னும் கொஞ்சம் மேலே ஏறிக்கொண்டார்.”உங்களோட இடது பக்கம்!” பாட்டி எலியைப் பார்த்தார்.
அவரும் ஓடிவந்து கட்டிலுக்கு அடியில் ஒளிந்துகொண்டார்.
”அடடா!” என்றார் அப்பா.
அதற்கு மேலே அவரால் ஏற முடியவில்லை.
மெதுவாக ஜன்னலில் இருந்து இறங்கினார்.
எலியின் கண்ணில் படாமல் கட்டிலுக்குஅடியில் ஒளிந்துகொண்டார்!
”எலி!
எலி!” என்று எல்லாரும் ஒன்றாகக் கத்தினார்கள்.
அந்தச்சத்தத்தில் பாப்பா விழித்துவிட்டாள்.
அவள் படுக்கையில் எழுந்து உட்கார்ந்து கண்களை மெதுவாகத் தேய்த்துக்கொண்டாள்.
அட,அங்கே தலையணையில் என்னது?
அதற்குஇரண்டு கண்கள், நான்கு கால், ஒரு நீண்ட வால் இருந்தது.
”எலி!” என்று மகிழ்ச்சியாக கை தட்டினாள் பாப்பா.பாப்பா எலியைப் பார்த்தாள், எலி ஓட ஆரம்பித்தது.
பாப்பாவும் பின்னாடியே ஓடினாள்!
சோஃபாவில் ஏறி, ஜன்னலில் தாவி, மேசை மேல் குதித்து, தலையணைகளில் உருண்டு...
...திரைச்சீலைகளுக்கு இடையே புகுந்து, தட்டுகளில் தடுமாறி, கதவைத் தாண்டி வெளியே ஓடிவிட்டது!
இங்கே இல்லை, அங்கே இல்லை.
எங்கே போனாய்?
சோபா மேல் இல்லை கட்டிலுக்கு அடியிலும் இல்லை .
பெட்டியிலும்  இல்லை .என் சகோதரியின் பாராக் அடியிலும் இல்லை .
என் தலையணை அடியிலும் இல்லை.என் பையிலும் இல்லை .ம்ம் எங்கே போனாய்?
எல்லா  ரூமிலும் பார்த்தேன்.புத்தக அடியிலும் பார்த்தேன் .
நாற்காலி அடியிலும் பார்த்தேன்.ஸ்டூல் அடியிலும் பார்த்தேன்.எங்கே போனாய்?
பாட்டி நடை பயிற்சி முடிந்து வந்தார்.இங்கே பார் பூங்காவில் கிடைத்தது.
முன்னும் பின்னும் ஆடும்.துள்ளும்.சுற்றும்.தொங்கும் .ஹாஹா ஹீ ஹீ  இளித்தாள்.
ஒ பாட்டி மிக்க நன்றி.என் யோயோ நீ கண்டுபிடித்து விட்டாய்.
யோயோ என்ன வேடிக்கையான பெயர் .என்ன வேடிக்கையான பொம்மை .நான் விளையாட போகிறேன் .எனக்கு இது மிகுந்த மகிழ்ச்சியாக உள்ளது.
ஹி ஹி ஹி  அன்று முழுவதும் பாட்டி அந்த சிறிய பொம்மையுடன் விளையாடினார்
ஹய்யா !
சுன்னு மற்றும் முன்னுவின் குளியல் நேரம் அது!இன்று அம்மா சின்னு மற்றும் முன்னுவிற்கு ஒரு புதிய பாட்டு பாடுகிறாள்.லா லா லா லா...
சுன்னு மற்றும் முன்னுவின் குளியல் நேரம் அது!அம்மா சின்னு மற்றும் முன்னுவை அழுக்கு போகும்படி குளிப்பாட்டுகிறாள்சர் சர் சர் சர் ...
சுன்னு மற்றும் முன்னுவின் குளியல் நேரம் அது!
சோப்புக் குமிழிகளும் சந்தோஷமும் சுன்னுவிற்கும் முன்னுவிற்கும் தப்!
தப்!
தப்!
சுன்னு மற்றும் முன்னுவின் குளியல் நேரம் அது!
குறும்புக்கார சுன்னுவையும் முன்னுவையும் பிடிக்க அம்மா ஓடுகிறாள் ஹா ஹா ஹா ஹா ...
சுன்னு மற்றும் முன்னுவின் குளியல் நேரம் முடிந்தது,சுத்தப் பத்தமான சுன்னுவையும் முன்னுவையும் அம்மா அணைக்கிறாள் ம்ம்ம்ம்ம்...
சுன்னு மற்றும் முன்னுவின் குளியல் நேரம்  முடிந்தது,ஆனால் சுன்னுவிற்கும் முன்னுவிற்கும் பைஜாமா போட்டுவிடுவது கடினம் ஓ ஓ ஆ...
சுன்னு மற்றும் முன்னுவின் குளியல் நேரம்  முடிந்தது,ஹய்யா!
சின்னு மற்றும் முன்னுவின் இரவு உணவு வேளை அது ருசியோ ருசி...
சுன்னு மற்றும் முன்னுவின் இரவு உணவு வேளை முடிந்தது,தாத்தாவும் பாட்டியும் சின்னு முன்னுவிற்கு முத்தம் குடுப்பதற்காக  காத்துக்கொண்டு இருக்கிறார்கள் உம்மம்மா உம்மம்மா உம்மம்மா...
இன்றைய விளையாட்டு நேரம் சுன்னு முன்னுவிற்கு முடிந்தது,சுன்னு முன்னுவிற்கு இப்போது அமைதியாக தூங்கும் நேரம் கொர்ர்ர்ர்ர்...
என்ன நடக்கும்…
...நான் என் தொப்புளை அழுத்தினால்?
புஸ்ஸ்ஸ்!
தட்டை சுனிதாவால் மூடியிருக்கும் கதவுக்கு அடியில் நழுவிச் செல்ல முடியும்.
நான் இந்த தக்காளி விதைகளை எல்லாம் சாப்பிட்டால் என்ன நடக்கும்?
ஊஊஷ்ஷ்ஷ்!
தக்காளிக் கொடிச் சிறுமி சுனிதாவை வந்து பாருங்கள்!
நான் மூச்சை ஆழ ஆழ இழுத்தால் என்ன நடக்கும்?
உப்ப்ப்ப்!
நான் பலூன் சுனிதா!
துள்ளி உருண்டு, துள்ளி உருண்டு.
துள்ளி, துள்ளி.
உருண்டு, உருண்டு.
நான் என் கண்களை இறுக்கமாக, மிக இறுக்கமாக, மிக மிக இறுக்கமாக மூடினால் என்ன நடக்கும்?
அப்பப்பா!
நான் யார் கண்ணுக்கும் தெரியாத சுனிதா!
நான் இங்கிருப்பது யாருக்கும் தெரியாது.
நான் என் காதுகளை இழுத்து நீட்டினால் என்ன நடக்கும்?
வீல்ல்ல்ல்ல்!
நான் பறக்கும் சுனிதா.
பறவைகளோடு உயரத்தில் சுற்றுவேன்.
ஆனால், உஷ்ஷ்!
நீங்கள் யாரிடமும் தட்டை சுனிதா, தக்காளி கொடிச் சிறுமி, பலூன் சுனிதா, கண்ணுக்குத் தெரியாத சுனிதா, பறக்கும் சுனிதா பற்றியெல்லாம் சொல்லிவிடாதீர்கள்.
ஒரு நாள், என் சக்திகள் எல்லாம்                                                     என்னை சூப்பர் சுனிதாவாக மாற்றும்.
அப்போது நான் உலகத்தைக்                                               காப்பாற்றுவேன்!
காலைப்பொழுது.
காகே தன்னுடைய கூட்டில் கண் விழித்து, பொழுது போகாமல் சுற்றும் முற்றும் பார்த்தது.காகே என்பது ஒரு காக்கை!
தன்னுடைய தொண்டையை சரி செய்து கொண்டு, கா, கா என்று சில முறை கரைந்தது.
திடீரென்று காதுகளை தீட்டிக் கொண்டு கேட்டது எங்கோ அருகாமையில் ஒரு குயில் இனிமையாகப் பாடுவது அதற்குக் கேட்டது.
கொஞ்ச நேரம் பாடலை காகே ரசித்தது.
பிறகு அதற்குக் கோபமாக வந்தது.
இது நியாயமில்லை!
அந்தக் குயில் முட்டையாக இருந்த போது, அடைகாத்து குஞ்சு பொரித்தது இந்தக் காக்கைதான்.
ஆனால் குயிலுக்கு காகேயை விட எத்தனை இனிமையான குரல்!
“நான் பொறாமை படக் கூடாது” தனக்குத்தானே சொல்லிக் கொண்டது காகே!
குயிலிடமிருந்து பாடுவது எப்படி என்று கற்றுக் கொள்வதே சரியான வழி என முடிவு செய்தது.
காகே குயிலைத் தேடி சென்றது.
கண்டு பிடித்தது.
குயில் காக்கையை சந்தேகத்துடன் பார்த்தது.
ஆனால் காகே குயிலை கௌரவத்துடன் பார்த்து, “எனக்கு பாடச் சொல்லித் தருகிறாயா?
என்று விநயமாகக் கேட்டது.“சொல்லித் தருகிறேன், ஆனால் ஒரு நிபந்தனை” என்றது குயில்.
“தினம் அதிகாலையில் பொழுது புலரும் நேரம் நீங்கள் இங்கே வர வேண்டும்” தொடர்ந்து சொன்னது குயில்.
காகே தலையை ஆட்டியது.“அப்படியானால் நாளையே பயிற்சியை ஆரம்பித்து விடுவோம்” என்று சொல்லி விட்டு, குயில் தன் வேலைகளை கவனிக்க பறந்து சென்றது.
காகேக்குத் தூங்குவதென்றால் மிகவும் பிடிக்கும்.
சூரிய உதயத்திற்கு முன் விழித்ததில்லை.
ஆனாலும் அடுத்த நாள் பொழுது புலரும் நேரம் பாட்டுப் பயிற்சி இருக்கிறதே!
அதனால் படுக்கப் போகும் முன், மறுநாள் எழுவதற்கு கடிகாரத்தில் சரியான நேரத்திற்கு அலாரம் வைத்தது.
குறிப்பிட்ட நேரத்தில் அலாரம் அடித்ததும், காகே படுக்கையிலிருந்து துள்ளிக்குதித்து எழுந்து, கண்களிலிருந்து தூக்கத்தைத் துடைத்து எறிந்து விட்டு, பாட்டு வகுப்புக்குக் கிளம்பியது.
குயில் பொறுமையிழந்து காத்துக் கொண்டிருந்தது.
காகே அடுத்த கிளைக்கு வந்து அமர்ந்த உடனேயே, பாடல் பயிற்சியைத் தொடங்கியது.“சரி!
முதலில் இதைப் பாடுங்கள்” என்று கூறி, “கூ... .. கூ..  ..” என்று குயில் பாடியது.
ஆர்வத்துடன் காகேயும் பாட முயற்சி செய்தது.
ஆனால் என்ன முயற்சி செய்தாலும், அதனால் ‘கா.. ..கா...  ..கா’ என்றுதான் பாட முடிந்தது.
கொஞ்ச நேரம் பொறுத்துப் பார்த்த குயிலுக்கு, போதுமென்று ஆகிவிட்டது.“உங்களால் முடியாது” என்று சொல்லி, “நீங்கள் வேறு ஆசிரியரைத் தேடிக்கொள்ளுங்கள்” என்ற அறிவுரையோடு பறந்து சென்று விட்டது.
காகேவுக்கு பெருத்த ஏமாற்றம்.
பொங்கி வந்த துக்கத்துடன், தன் கூட்டிற்குத் திரும்பி வந்தது.
“மயிலே!
மயிலே!
எனக்கு நாட்டியமாட சொல்லித் தருவாயா?” என்று மயிலை காகே கேட்டது.“நிச்சயமாக!
நான் செய்வதைப் பார்த்து அதே போலச் செய்” என்றது மயில்.
காகே தன் வால்பக்க சிறகுகளை விரித்தது.
தாளத்திற்கேற்ப குதித்தது.
“மயிலே!
மயிலே!
எனக்கு நாட்டியமாட சொல்லித் தருவாயா?” என்று மயிலை காகே கேட்டது.“நிச்சயமாக!
நான் செய்வதைப் பார்த்து அதே போலச் செய்” என்றது மயில்.
காகே தன் வால்பக்க சிறகுகளை விரித்தது.
தாளத்திற்கேற்ப குதித்தது.
“இது சரியாக இல்லை” என்றது மயில்.
“நான் செய்வதை கவனமாகப் பார்” எனச் சொன்னது மயில்.காகே மீண்டும் மீண்டும் முயற்சி செய்தது.
ஆனால் சரியாக மயில் போல் ஆட முடியவில்லை.
மயிலுக்கோ ஒரே கோபம்.“உனக்கு நாட்டியமாடவே வராது போ” என்று கடிந்து பேசிவிட்டு, பறந்து போனது.
காகே மிகுந்த வருத்தம் அடைந்தது.
அதற்குப் பாட வரவில்லை, ஆட முடியவில்லை!
சரி, ஒரு நல்ல கூடு கட்டவாவது தெரிந்து கொள்வோமென்று எண்ணி ஒரு குருவியிடம் சென்றது.
ஆனால் குருவி காகேயின் விருப்பத்தைக் கேட்டதும், “நீயா?
உனக்கு ஒரு நாளும் என்னைப்போல கூடுகட்ட முடியாது” என்று கர்வத்துடன் கூறி, காகேவைத் திருப்பி அனுப்பிவிட்டது.
காகேவுக்கு மிக வருத்தமாக இருந்தது.
ஏதேனும் ஒன்றில் சிறப்பு பெறுவது எப்படி?
தனது கூட்டிலிருந்து கீழே பார்த்தது.
கீழே இருந்த வீட்டின் பின்புறம் ஒரு அரிசிக்குவியல் தெரிந்தது.
உடனே சத்தமாக ‘கா!
கா!’ எனக் கரைந்து, தன் குடும்பத்தினரையும், நண்பர்களையும் அழைக்கத் தொடங்கியது.
எல்லோரும் வந்து வயிறு புடைக்க சாப்பிட்டார்கள்.
அப்பொழுதுதான் அதற்கு ஒரு உண்மை புரிந்தது.
தன்னால் நன்றாகப் பாட முடியாது, அழகாக ஆடமுடியாது, சிறப்பாகக் கூடுகட்ட முடியாதுதான்.
ஆனால் வேறு எந்த பறவை உணவைக் கண்டதும் காக்கைகளைப்போல எல்லோருடனும் பகிர்ந்து உண்கின்றன?
குயில் இல்லை, மயில் இல்லை, குருவி நிச்சயமாக இல்லை.
தன்னையும், தன் இனத்தவரையும் தவிர யாருமே இல்லை.
தன்னைப்பற்றிய இந்த விஷயத்தைத் தானே தெரிந்து கொண்டதில் காகேவுக்கு மிகுந்த ஆனந்தம்.
இப்படிப்பட்ட தாராள மனம் கொண்ட குடும்பத்தில் தானும் இருக்கிறோம் என்பது அதற்குப் பெருமையாக இருந்தது.
மற்ற காக்கைகள், காகே மிகுந்த உற்சாகத்துடன் இருப்பதைப் பார்த்து, “என்ன காகே!
கல்யாணம் ஆகப்போகுதா கொஞ்ச நாளிலே?” என்று கிண்டல் செய்தன.
காகே வெட்கப்பட்டது.
உங்களுக்குப் பிடித்த வகையில் வண்ணம் தீட்டுங்கள்.
ரீத்தியின் விடுமுறைகள் தொடங்கிவிட்டன.
ஆனால், ரீத்தி மகிழ்ச்சியாக இல்லை.
அவளுக்கு விடுமுறை என்றாலே பிடிக்காது.
அவளுக்கு பள்ளிக்குச் செல்லத்தான் விருப்பம்.பள்ளியில் அவளுக்கு நிறைய நண்பர்கள்  இருந்தனர்.
வீட்டில் அவளோடு விளையாட யாருமே இல்லை.
அவளுக்கு பொம்மைகளும் புத்தகங்களும் கொண்டுவந்து, கதைகளைச் சொல்ல  அப்பா இருந்தார்.
ரீத்திக்கு அது மிகவும் பிடிக்கும்.
அவள் அப்பா தினமும் காலைவேளையில் யோகா செய்வார்.
ரீத்திக்கு அதுவும் பிடிக்கும்.
தானும் அதுபோலச் செய்ய முயல்வாள்.
அவளுக்கு கவிதை எழுதக்கூடிய, கம்ப்யூட்டரில் வேலை செய்யும் அம்மா இருந்தார்.
ரீத்திக்கு அவள் அம்மாவுடன் சேர்ந்து கம்ப்யூட்டரைப் பார்ப்பது பிடிக்கும்.
அதோடு அவள் அம்மாவின் வயிற்றைப் பார்க்கவும் அவளுக்குப் பிடிக்கும்!
அம்மாவின் வயிறு பெரியதாகவும் வட்டமாகவும் ஆகிக்கொண்டு வந்தது.
ஏனென்றால், அதற்குள் ஒரு பாப்பா இருந்தது.“சீக்கிரமே உன்னோடு விளையாட ஒரு சின்னத் தம்பியோ தங்கையோ வரப்போகிறார்கள்” என்று அவள் அம்மா சொன்னார்.
ரீத்திக்கு அது பிடித்திருந்தது.
ஆனால், இப்போது அவளோடு விளையாட யாருமில்லை.
அவள் வீட்டின் அருகே அவளுடைய நெருங்கிய நண்பர்கள் ஒருவர் கூட இல்லை.
பிறகு ஒரு சாயங்கால வேளையில் அழைப்பு மணி ஒலித்தது.
அவர்களுடைய பக்கத்து வீட்டுக்காரரான தாஸ் மாமா, பச்சைநிறக் கிளி ஒன்று இருந்த கறுப்புக் கூண்டை வைத்துக்கொண்டு நின்று கொண்டிருந்தார்.
“நாங்கள் ஊரை விட்டுப் போகிறோம்” என்றார் தாஸ் மாமா.
“உனக்கு செல்லப்பிராணியாக எங்களுடைய மித்து வேண்டுமா?
அவனால் பேச முடியும்!”அப்பாவும் அம்மாவும் ஒருவரையொருவர் பார்த்துக்கொண்டனர்.
பறவைகளைக் கூண்டில் அடைப்பதை அவர்கள் விரும்புவதில்லை.
ஆனால், ரீத்திக்கு சந்தோஷம் தாங்கவில்லை.
“ஆமாம் மாமா!” என்று ஒரு பெரும் புன்சிரிப்புடன் அவள் சொன்னாள்.
இப்படியாக மித்து, ரீத்தியின் புது நண்பனாக ஆனான்.
“ஹலோ மித்து!” என்றாள் ரீத்தி.மித்து அவளைப் பார்த்து, “ஹலோ!
ஹலோ!” என்றான்.
ரீத்தி ஆச்சரியமடைந்தாள்.
“உன் பெயர் என்ன?
“ என்று கேட்டாள்.“ஹலோ” என்றான் மித்து.“இல்லை” என்றாள் ரீத்தி.
“உன் பெயர் மித்து.
சொல்லு மித்து.”“ஹலோ” என்றான் மித்து.
“இல்லை!
இல்லை!” என்றாள் ரீத்தி, தலையை ஆட்டியபடி.
“மீண்டும் முயற்சி செய்வோம்.
என் பெயர் ரீத்தி.
மித்து, கவனமாகக் கேள்.
என் பெயர் ரீத்தி.
என் பெயர் என்ன?”“ஹலோ” என்றான் மித்து.“இல்லை!” ரீத்தி சிரித்தாள்.
“மித்து, நீ ரொம்ப குறும்புக்காரன்!”தினமும் ரீத்தி மித்துவிற்கு புது வார்த்தைகளைக் கற்றுக்கொடுக்க முயற்சி செய்வாள்.
“சொல்லு அப்-பா, சொல்லு அம்-மா, சொல்லு ரீ-த்தி.”ஆனால் மித்து “ஹல்-லோ” என்பதை மட்டுமே சொல்வான்.
ஒருநாள் அம்மா ரீத்தியை நகரத்தின் இன்னொரு பகுதிக்கு அவள் நண்பனின் பிறந்தநாள் பார்ட்டிக்கு அழைத்துச் சென்றார்.
ரீத்தி தன் நண்பர்களை எல்லாம் சந்தித்து மகிழ்ந்தாள்.
மித்துவுக்கு பிறந்தநாள் கேக்கின் ஒரு துண்டை எடுத்துவந்தாள்.
ஆனால் அவன் எங்கே?“அம்மா, மித்து எங்கே?” அழுதபடியே ரீத்தி கேட்டாள்.
ஒவ்வொரு அறையாக  ஓடினாள் அவள்.“எனக்குத் தெரியாது” என்றார் அம்மா.
“ஆனால் கவலைப்படாதே.
அவனைக் கண்டுபிடிக்கலாம்!”
அப்போது அப்பா வீட்டுக்கு வந்தார்.
அவர் கையில் மித்து தன்னுடைய கூண்டில் இருந்தான்.“ஹலோ!” என்றான் மித்து.“நான் உன்னுடைய நண்பனை கொஞ்சம் வெளிக்காற்றை சுவாசிப்பதற்காக பூங்காவிற்கு அழைத்துச் சென்றேன்” என்றார் அப்பா.ரீத்திக்கு நிம்மதியாக இருந்தது!
அவள் மித்துவுக்கு பிறந்தநாள் கேக்கைக் கொடுத்தாள்.
ஆனால், அவனுக்கு அது பிடிக்கவில்லை.
ரீத்தியின் விடுமுறை நாட்கள் முடிவுக்கு வந்த சமயம், பச்சைக்கிளிக் கூட்டம் ஒன்று அவள் ஜன்னலின் வெளிப்புறம் இருந்த பெரிய மரத்தில் வந்து உட்கார்ந்தது.
அவை தங்களுக்குள் கூச்சலிட்டுக் கொண்டும் பேசிக்கொண்டும் இருந்தன.
மித்து அவனுடைய கூண்டிற்குள் பரபரப்பாக    அங்குமிங்கும் உலவிக்கொண்டு இருந்தான்.
ரீத்தி, கூண்டை ஜன்னலுக்கு அருகில் கொண்டுபோய் வைத்தாள்.
அவன் கூச்சலிட்டான்.
மேலும் கீழும் குதித்து இறக்கைகளை படபடவென்று அடித்துக்கொண்டான்.ரீத்தி அதைப் பார்த்து “அவர்கள் உன்னுடைய நண்பர்களா, மித்து?
“ என்று கேட்டாள்.
மித்து பதில் ஏதும் சொல்லவில்லை.
அவன் மரத்தில் இருந்த கிளிகளையே பார்த்துக்கொண்டு இருந்தான்.வந்தது போலவே கிளிகள் வேகமாகப் பறந்தும் விட்டன.“அவர்கள் சொன்னது என்ன, மித்து?” ரீத்தி கேட்டாள்.“ஹலோ!
ஹலோ!” என்று வருத்தத்துடன் சொன்னான் மித்து.
ரீத்தியின் விடுமுறைகள் நிறைவடைந்தன.
அன்று பள்ளியின் முதல் நாள்.
ரீத்தி அவள் நண்பர்களையும் ஆசிரியர்களையும் சந்தித்தாள்.உணவு இடைவேளையின்போது அவள் நண்பர்களுடன் சந்தோஷமாக விளையாடினாள்.
பள்ளியின் விளையாட்டு மைதானத்தைச் சுற்றி இருந்த பெரிய மரங்களில் கீச்சிடும் பறவைகள் நிறைந்திருந்தன.
ரீத்தி பள்ளி முடிந்து வீட்டிற்குச் சென்றவுடன், மித்து கூண்டில் அமைதியாக உட்கார்ந்து இருப்பதைப் பார்த்தாள்.“ஹலோ மித்து!” என்று மெல்லச் சொன்னாள்.
அவன் அவளைப் பார்த்தான் ஆனால் ஏதும் சொல்லவில்லை.
ரீத்தி அவள் பள்ளிப் பையைக் கீழே வைத்தாள்.
ஜன்னலைத் திறந்தாள்.
பிறகு கூண்டின் கதவை திறந்தாள்.“போ, மித்து!” என்றாள் அவள்.
“போய் உன் நண்பர்களோடு சேர்ந்துகொள்.”அவன் அவளைப் பார்த்தான்.“போ, மித்து!” அவள் மீண்டும் சொன்னாள்.
“பறந்து போ!”
மித்து கூண்டைவிட்டு வெளியே வந்தான்.
கடைசியாக ஒருமுறை ரீத்தியை பார்த்து, “ஹலோ” என்றான்.
பின், இறக்கைகளை விரித்து தன் நண்பர்களை நோக்கிப் பறந்து சென்றான்.
யாருக்கு செல்லப்பிராணி தேவை?
தன்மீது அன்பு செலுத்தக் கூடிய, விசுவாசமான நண்பர்களை விரும்பும் எவருக்கும் ஒரு செல்லப்பிராணி தேவைப்படுகிறது.
நீங்கள் தனிமையாகவோ, தொலைந்துபோனது போன்றோ அல்லது பித்துப் பிடித்தாற் போலவோ உணருகிறீர்கள் என்றால் ஒரு செல்லப்பிராணி  கட்டாயம் எதையாவது செய்து உங்களை மகிழ்ச்சிப்படுத்தும்.
ஒரு செல்லப்பிராணி உங்களுடன் விளையாடும்.
உங்களை நல்லவிதமாக உணரச்செய்யும்.
பல முக்கியமான விஷயங்களைக் கற்றுக்கொடுக்கும்.
உங்கள் வாழ்வில் முடிவில்லாத சந்தோஷத்தை அளிக்கும்.
யார்தான் இவற்றை விரும்பமாட்டார்கள்?
நீங்கள் செல்லப்பிராணி வைத்திருக்க வேண்டுமா, வேண்டாமா?செல்லப்பிராணிகள் மகிழ்ச்சியைத் தரும்போதிலும், உடனடியாக அவற்றைப் பெற முயற்சி செய்யவேண்டாம்!
நிதானமாக யோசியுங்கள்.• உங்கள் பெற்றோர்கள், நீங்கள் செல்லப்பிராணி வளர்ப்பதை விரும்புவார்களா?• உங்களுக்கு நிஜமாகவே செல்லப்பிராணி வேண்டுமா?
செல்லப்பிராணி என்பது வாழ்நாள் முழுவதும் வைத்திருக்க வேண்டிய ஒன்று என்பதை நினைவில் கொள்ளுங்கள்.
சலிப்படைந்ததும் தூக்கி எறியும் விளையாட்டுப் பொருள் அல்ல அது.• செல்லப்பிராணிகளுக்கு உணவு, சுத்தமான தண்ணீர், உடற்பயிற்சி, மற்றும் அன்பு தேவை.
அவைகளுக்குப் பயிற்சி அளிக்கவேண்டும்.
அவற்றை கால்நடை மருத்துவரிடம் அழைத்துச் செல்லவேண்டும்.
குளிப்பாட்டிவிட வேண்டும்.
ஒவ்வொரு நாளும் இவை அதிகமான வேலை வாங்கும் விஷயங்கள்.
உங்களுக்கு அதற்கான நேரம் இருக்கிறதா?• உங்கள் செல்லப்பிராணி சேறு படிந்த தன் கால்களால் இருப்பிடத்தை அசுத்தப்படுத்தும் போதும், உங்களுடைய விருப்பமான ஷூக்களை மென்று தின்னும்போதும் உங்களால் அவற்றை மன்னிக்க இயலுமா?
நான் செல்லப்பிராணி வளர்ப்பதற்குத் தயாராக இருக்கிறேனா?
உங்களுடைய நெருங்கிய நண்பர் செல்லப்பிராணி வைத்திருக்கிறார்.
உங்களுக்கு அதைப்போன்ற ஒன்று உங்களிடமும் இருக்கவேண்டும் என்று விருப்பம்!
எனவே நீங்கள் ஒரு நாயையோ, பூனையையோ, ஏன் ஒரு எலியையோ செல்லப்பிராணியாக வைத்திருக்கலாமா என்று யோசிக்கிறீர்கள்.
கொஞ்சம் பொறுங்கள்.
ஒரு செல்லப்பிராணியைத் தேர்ந்தெடுக்கும் முன்னர் இந்தக் கேள்விகளைக் கேட்டுக்கொள்ளுங்கள்.எனக்கு ஒரு செல்லப்பிராணியை வளர்க்க நேரம் இருக்கிறதா?செல்லப்பிராணி வளர்ப்பு என்பது ஒரு பெரிய பொறுப்பு.
பயிற்சி அளிப்பதற்கும், உணவு கொடுப்பதற்கும் அல்லது அதன் மேல் அன்பு செலுத்துவதற்கும் நீங்கள் செல்லப்பிராணியுடன் நேரம்-அதிக நேரம்- செலவிடவேண்டும்.
ஒரு செல்லப்பிராணிக்கு என் வீட்டில் இடம் இருக்கிறதா?பூனைகள், மீன்கள் மற்றும் பறவைகள் போன்ற சிறிய செல்லப்பிராணிகள் எந்த அளவு வீடாக இருந்தாலும் அதற்கு ஏற்றபடி தன்னுடைய வாழும் முறையை மாற்றிக்கொள்ளும்.
ஆனால் நாய்களுக்கு ஓடுவதற்கும் உடற்பயிற்சி செய்வதற்கும் அதிக இடம் தேவைப்படும்.
எந்த மாதிரியான செல்லப்பிராணி எனக்குத் தேவை?
உங்களுக்கு ஒரு குறிப்பிட்ட வகைச் செல்லப்பிராணி வேண்டுமென்றால், ஒரு கால்நடை மருத்துவரிடமோ அல்லது அதுபோன்ற செல்லப்பிராணி வளர்ப்பவரிடமோ பேசிப்பாருங்கள்.
அவை என்ன சாப்பிடும், அவற்றின் பழக்கவழக்கங்கள் என்ன என்பதை அறிந்துகொள்ளுங்கள்.
அதன்பின் அவை உங்களுக்கு ஒத்துவருமா என்பதை நன்கு யோசியுங்கள்.செல்லப்பிராணி வளர்ப்பதற்குத் தகுந்த வசதி என்னிடம் இருக்கிறதா?
எல்லா செல்லப்பிராணிகளுக்கும் உணவும் இருப்பிடமும் தேவை.
அதன்பின், பரிசோதனைக்காகவும், தடுப்பூசிகளுக்காகவும், செல்லப்பிராணிகளுக்கு உடல் நிலை சரியில்லாத போதும் கால்நடை மருத்துவரிடம் அழைத்துச் செல்லவேண்டும்.உங்கள் வீட்டில் செல்லப்பிராணிகளுக்கு வரவேற்பு இருக்குமா?
உங்களுக்கு விலங்குகளைப் பிடித்திருக்கலாம்.
ஆனால் உங்கள் குடும்பத்தில் உள்ள மற்றவர்களுக்கும் அதேபோன்ற உணர்ச்சிகள் இருக்குமா?
செல்லப்பிராணியைத் தேர்ந்தெடுப்பதற்கு முன் உங்கள் குடும்பத்தாரோடு இதுபற்றி நான்கு கலந்து பேசி முடிவெடுங்கள்.
ஒருநாள் திப்பு காலையில் சீக்கிரமே எழுந்து விட்டான்.
“இன்று குளத்துக்குப் போய்க் கொஞ்சம் மீன் பிடித்து வந்தால்நல்லது”  என்று கொட்டாவி விட்டுக் கொண்டே சொன்னான்.
திப்பு குளத்துக்குப் போகும்வழியில் குப்புவைப் பார்த்தான்.
திப்புவும் குப்புவும் நல்ல நண்பர்கள்.
நாள் முழுவதும்சேர்ந்து விளையாடுவார்கள்.
திப்புவும் குப்புவும் மீன் பிடிக்கும் தூண்டிலைத் தூக்கிக்கொண்டு நடந்து போவதைக் குட்டிப் பெண் அப்பு பார்த்தாள்.
“அப்பு!
நாங்கள் குளத்துக்குமீன் பிடிக்கப் போகிறோம்.
நீயும் வருகிறாயா?” என்று திப்பு கேட்டான்.
குட்டிப் பெண் அப்பு கொஞ்ச நேரம் யோசித்தாள்.
பிறகு “ஐயோ!
தண்ணீர் இல்லாமல் மீன் செத்துப் போய் விடும், அதனால் மீன் பிடிக்கப் போக வேண்டாம்!”என்று சொன்னாள்.
திப்புவும் குப்புவும் அப்புசொன்னதைக் கேட்கவில்லை.
அவர்கள் நேராகக்  குளத்துக்குப்போனார்கள்.
திப்புவும் குப்புவும் குளத்தின்கரையில் உட்கார்ந்து தூண்டில் போட்டுக் காத்திருந்தார்கள்.
இரண்டு மீன்கள் அங்கே நீந்திவந்தன.
முதல் மீன் ஒல்லியான மீன்.
இரண்டாம் மீன் உருண்டையான மீன்.
பிறகு மூன்றாவதாக ஒரு மீன் நீந்தி வந்தது.
அது மிகப் பெரியது.
அவர்கள் பார்த்ததிலேயே அதுதான் பெரிய மீன்.
அப்பு “இந்த மீன் எங்கள் அப்பாவின் காலைவிடப் பெரிதாக இருக்கிறது” என்று சொல்லிச் சிரித்தாள்.
திப்புவும் குப்புவும் தங்கள் தூண்டில்களைக் கெட்டியாகப்பிடித்து இழுத்தார்கள்.
“இது என் மீன்” என்று திப்பு கத்தினான்.
“இல்லை, இது என் மீன்”என்று குப்புவும் கத்தினான்.
திப்பு தூண்டிலைப் பிடித்துவலிமையாக இழுத்தான்.
குப்புவும் தூண்டிலைப் பிடித்து இன்னும் வலிமையாக இழுத்தான்.
பட்ட்ட்!!
என்று இரண்டு தூண்டில்களும் உடைந்து விட்டன.தட்ட்ட்!!
என்று திப்பு தரையில் விழுந்தான்.
தொப்ப்ப்!!
என்று குப்பு தண்ணீருக்குள் விழுந்தான்.
என்ன ஆச்சு தெரியுமா?
அந்த அறிவாளி மீன்கள் திப்புவின் தூண்டில் கயிறையும் குப்புவின்தூண்டில் கயிறையும்  சேர்த்துக் கட்டி வைத்துவிட்டன.
ஒருநாள் விவசாயி சிருங்கேரி சீனிவாசன், தன்னிடமிருந்த சிறந்த பசுக்களுடன் மாட்டுச் சந்தைக்குக் கிளம்பினார்.
ஒரு புதிய, பெரிய தேசிய நெடுஞ்சாலை அவருடைய கிராமத்துக்கு அருகே போடப்பட்டிருந்தது.
அவர் அதையொட்டி நடக்க வேண்டியிருந்தது.
அந்த பெரிய சாலையில் ஏராளமான கார்களும் லாரிகளும் ஓடிக்கொண்டிருந்தன.
எல்லா ஓட்டுநர்களும் சத்தமாகவே ஹார்ன் அடித்தார்கள்.
பாம் பாம்!
பாம் பாம்!
பசுக்களுக்கு அந்தச் சத்தம் பிடிக்கவில்லை.
எனவே அவை வீட்டுக்கே திரும்பிச் செல்ல முடிவு செய்தன.சிருங்கேரி சீனிவாசன் கைகளை ஆட்டி, டிரைவர்களிடம் ஹார்ன் சத்தத்தை நிறுத்தும்படி கெஞ்சினார்.
அதனால் எந்தப் பலனும் இல்லை.
அவரைப் பார்த்துவிட்டு, இன்னும் சத்தமாக ஹார்ன் அடித்தார்கள்.
அந்த ஹார்ன் சத்தம் அவருடைய தலைக்குள்ளே சென்று, அங்கேயே தங்கிவிட்டது.
அவருக்கு அன்றைய நாள் சரியில்லை.
பசுக்களுடன் வீடு திரும்பிவிட்டார்.
மாஆ... பசுக்களுக்கு திரும்பவும் கொட்டகைக்கு வந்ததில் மகிழ்ச்சி.
ஆனால் அந்த ஹார்ன் சத்தம் அவர் தலைக்குள்ளேயே தொந்தரவு செய்தது.
பாம் பாம்!
பாம் பாம்!
அது பயிற்சியற்ற இசைக்குழு வாசிப்பது போல இருந்தது.
அவரைச் சுற்றியிருந்த வேறு சத்தங்களும் அதனுடன் சேர்ந்துகொண்டன.
தினமும் கேட்கும் சாதாரண ஓசைகள்கூட இப்போது சிருங்கேரி சீனிவாசனுக்கு ரொம்பச் சத்தமாகக் கேட்டன.
ரிப்பிட்... ரிப்பிட்... தவளையின் சத்தம் இரைச்சலானது.சில்வண்டின் கிர்க்... கிர்க்... சத்தமோ அதிக இரைச்சலாகக் கேட்டது.
அலறும் ஆந்தைகளை விரட்ட விரும்பினார் சிருங்கேரி சீனிவாசன்.
அதிகாலை 4 மணிக்கு கத்திய குயில்கள் மீதும் கோபம் வந்தது.
மாஆ என்று 5 மணிக்கு அழைத்த பசுக்கள் மீதும் கோபம்.
யார் காலையில் கூவி சேவல்களை அலாரக் கடிகாரமாகச் சொன்னது?
இந்த அறிவுகெட்ட புலி!
போதும் அதன் உறுமல்!
பாவம் சிருங்கேரி சீனிவாசன்.
அவரது காதுகள் புது காயத்தைப் போலச் சிவந்திருந்தன.
அவர் சத்தமின்றி எல்லாமும் இருக்க எவ்வளவோ முயன்றார்.
சத்தமாகப் பேசிய குழந்தைகள் மீது எரிந்து விழுந்தார்.
சமையல் அறையில் குக்கர் விசில் அடித்த போது மனைவி பர்வதம்மாவை முறைத்தார்.
சிருங்கேரி சீனிவாசனுக்கு அமைதி மட்டுமே தேவைப்பட்டது.
எல்லோரும் உதவ முயன்றனர்.
பர்வதம்மா குழந்தைகளைத் திட்டுவதை நிறுத்திவிட்டார்.
பிள்ளைகளும் சத்தமில்லாமல் ஒரு மிருதுவான பந்தை வைத்தே கிரிக்கெட் விளையாடினார்கள்.
பசுக்கள் கத்துவதை நிறுத்திவிட்டன.
சில்வண்டுகளும் ஆந்தைகளும் வேறு கிராமத்துக்குச் சென்றுவிட்டன.
புலிகூட உறுமுவதை நிறுத்திவிட்டது.
ஆனாலும் சிருங்கேரி சீனிவாசன் மகிழ்ச்சியாக இல்லை.
எல்லாரும் சத்தமின்றி இருக்க முயலும் சத்தம்கூட அவருக்குக் கேட்டது!
ஒருநாள் காலை, “நான் இந்த ஊரை விட்டுப் போகிறேன்” என்றார்.“தயவுசெய்து போகாதீர்கள்.
எங்கே உங்களுக்கு அமைதி கிடைக்கும்?” என்றார் பர்வதம்மா.சிருங்கேரி சீனிவாசன் அவரை முறைத்துவிட்டு அந்தக் கிராமத்திலிருந்து வெளியேறி நடந்தார்.
விரைவில், அவர் இன்னொரு ஊரை அடைந்தார்.
அந்த இரைச்சலான ஊரில் சத்தம் போடும் மக்களை பார்த்துக்கொண்டிருந்தார்.
ஓர் இளைஞன் அவரைக் கடந்து சென்றான்.
அவன் காதில் சில வயர்கள் தொங்கின.
சிருங்கேரி சீனிவாசனுக்கு ஒரு ‘டிங் டாங் டிங் டாங்’ சத்தமும் கேட்டது.
அந்த இளைஞன் மகிழ்ச்சியாக இருந்தான்.
அருகில் அலறிய லாரிகளின் ஹார்ன் சத்தத்தைக் கூட அவன் கவனிக்கவில்லை!
“என்ன இது?” என்று அந்த இளைஞனிடம் கேட்டார்.
“இது என் ஹெட்ஃபோன்கள்.
உபயோகித்துப் பாருங்களேன்” என்றான் அவன்.
அவன் அதனை சிருங்கேரி சீனிவாசன் காதில் மாட்டினான்.
இசை!
டிங் டாங் டிங் டாங்.
ஹார்ன் ஒலி இல்லை.
“ஆஹா!
இதுதான் எனக்கு வேணும்!” என்றார் சிருங்கேரி சீனிவாசன்.
சிருங்கேரி சீனிவாசன் அந்த ஊருக்குள் சென்றார்.
சிறந்த பெரிய ஹெட்ஃபோன் ஒன்றை வாங்கி மாட்டிக்கொண்டார்.
அப்பாடா!
இனி இரைச்சல் இல்லை.
புதிய, பெரிய ஹெட் ஃபோன்களுடன் தனது கிராமத்துக்குத் திரும்பினார்.
அவரைப் பார்த்ததில் அவருடைய மனைவிக்கு மகிழ்ச்சி!
சிருங்கேரி சீனிவாசனும் அவரைப் பார்த்து பெரிதாகப் புன்னகைத்தார்.
அவரது குழந்தைகள் ஹெட்ஃபோனில் நல்ல, மகிழ்ச்சியான இசை கேட்க அவருக்கு உதவினார்கள்.
இப்பொழுது சிருங்கேரி சீனிவாசனுக்கு, கார்களாலோ தவளைகளாலோ கோபம் வந்தால் உடனே ஹெட்ஃபோனை மாட்டிக்கொண்டு அமைதியையோ நல்ல இசையையோ இரசிக்கிறார்.
கிராமத்தில் திரும்பவும் பசுக்கள் கத்துகின்றன, குயில்கள் திரும்பி வந்துவிட்டன.
தவளைகள் ரிப்பிட் ரிப்பிட் ﻿என்றன.
சில்வண்டுகள் கிர்க் கிர்க் என்றன.
ஆனால் கார்கள் இன்னமும் நெடுஞ்சாலைகளில் ரொம்பச் சத்தம் எழுப்புகின்றன.
பாம் பாம்!
பாம் பாம்!
அது நல்ல சத்தம் இல்லை.விரைவில் சிருங்கேரி சீனிவாசன் தன் பசுக்களை சந்தைக்கு அழைத்துச்செல்ல வேண்டும்.
அவற்றுக்கும் ஹெட்ஃபோன்கள் தேவைப்படுமா?
ஹமிஸிக்கு புதிய பள்ளிச் சீருடை தேவைப்படுகிறது.
அவனது தந்தை அவனை கடைவீதிக்கு அழைத்துச் செல்கிறார்.
ஹமிஸி,  ஒரு சிறுவன் அழகான சட்டை அணிந்திருப்பதைப் பார்க்கிறான்.
"அந்த சட்டை மிடவும் நேர்த்தியானதாக இருக்கிறதே" என எண்ணுகிறான்.
தன் தந்தையிடம், "அப்பா, அந்தப் பையன் போட்டிருக்கும் சட்டை போல எனக்கும் வேண்டுமென ஆசையாக இருக்கிறது" என்றான் ஹமிஸி.
"அதோ, அங்கே பாருங்கள்.
அதே போன்ற அழகான சட்டைகள்" என்றான் ஹமிஸி. "
எனக்கும் தயவு செய்து ஒன்று வாங்கிக் கொடுங்கள் அப்பா" என்றான்.
அப்பாவோ, "ஹமிஸி, உனக்கு  சீருடை வாங்க வேண்டும்" என்கிறார்.
"அது போன்ற சட்டை வாங்க என்னிடம் போதிய பணமில்லை" என்கிறார் அப்பா.
ஹமிசியின் தந்தை சீருடை வாங்கினார்.
வாங்கிய பின்னர், மீதமிருந்த பணத்தைப் பார்த்து மிகவும் ஆச்சர்யமுற்றார்.
அவரிடம் அந்தச் சட்டை வாங்க போதிய பணம் இருந்தது.
அன்றைய நாள் ஹமிசிக்கு மிகவும் அதிர்ஷ்டம் நிறைந்த நாள்.
ஹமிஸி எந்தச் சட்டையை தேர்ந்தெடுப்பான்?
"எல்லாரும் வரிசையிலே நில்லுங்கள்!
நாம் இப்போது பூங்காவுக்குப் போகிறோம்” என்றார் லைலா மிஸ்.
இதைக்கேட்ட மாணவர்களுக்கு மகிழ்ச்சி தாங்கவில்லை.
அனைவரும் கலகலவென்று பேசியபடி கை கோர்த்துக்கொண்டு வரிசையில் நின்றார்கள்.ஆனால், காவ்யா மட்டும் தனியே நின்றாள்.
அவள் இந்தப் பள்ளிக்குப் புதியவள்.
இங்கே அவளுக்கு நண்பர்கள் யாருமில்லை.
"கம்பளிப்பூச்சி வளர்ந்ததும் என்ன ஆகும்ன்னு உங்களுக்குத் தெரியுமா?"
என்று கேட்டார் லைலா மிஸ்.
காவ்யா படபடத்தாள்.
காரணம், இந்தக் கேள்விக்கு அவளுக்கு விடை தெரியும்.
ஆனால், அதை சொல்லலாமா, வேண்டாமா?
இந்தப் பள்ளி மட்டுமல்ல, இந்த ஊரே காவ்யாவுக்குப் புதிதுதான்.
அவளும் அவளுடைய குடும்பத்தினரும் இப்போதுதான் அவர்களுடைய கிராமத்திலிருந்து பெங்களூருக்கு மாறி வந்திருந்தார்கள்.
காவ்யாவின் பெற்றோர் கட்டட வேலை செய்துகொண்டிருந்தார்கள்.
அந்தக் கட்டடத்திலேயே அவர்கள் வசித்தார்கள்.
பாதி கட்டப்பட்ட கட்டடத்தில் வசிப்பது மிகவும் சிரமம்.
காற்றில் புகைவாசம் அடிக்கும், இரவிலும் கார்களின் ஹார்ன் சத்தம் தொடர்ந்து கேட்டபடி இருப்பதால், தூக்கமே வராது.
பெங்களூரில் எங்கு பார்த்தாலும் உயரமான கட்டடங்கள், விரைந்தோடும் கார்கள், சுறுசுறுப்பான மனிதர்கள்... இதையெல்லாம் பார்க்கும்போது காவ்யா தனக்குள் சுருங்கிப்போனாள்.
காவ்யா பள்ளியில் சேர்ந்து ஒரு வாரம்தான் ஆகிறது.
இன்னும் அவள் யாரிடமும் பேசக்கூட இல்லை.உண்மையில், மற்றவர்களிடம் பேசுவதற்கு காவ்யா மிகவும் பயந்தாள், "ஒருவேளை, என்னுடைய கிராமத்துப் பேச்சை அவர்கள் கேலி செய்வார்களோ?
நான் இதுவரை பள்ளிக்கே சென்றது கிடையாது என்று தெரிந்துகொண்டு என்னைக் கிண்டலடிப்பார்களோ?"
ஆனால், பெங்களூரு போன்ற ஒரு இரைச்சல் மிகுந்த நகரத்தில் காவ்யா எவ்வளவு நாள்தான் மௌனமாக இருக்கமுடியும்?
அவள் உள்ளே நடுக்கத்தோடு மெல்ல கையைத் தூக்கினாள்.
"கம்பளிப்பூச்சிகள்வளர்ந்தவுடன்,பட்டாம்பூச்சிகளாக மாறும்" என்றாள் காவ்யா.
"சரியாகச்சொன்னாய் காவ்யா!"
என்றார் லைலா மிஸ்.
"கம்பளிப்பூச்சிகள்சில வாரங்களுக்குதான் கம்பளிப்பூச்சிகளாக இருக்கும்.
அப்போது அவைநாள் முழுக்க இலைகளைத்தான் சாப்பிட்டுக்கொண்டிருக்கும்" என்று விளக்கினாள் காவ்யா.
அந்த வகுப்பிலிருந்த மேரி என்ற பெண்ணுக்கு இதில் ஆர்வம் பிறந்தது, ”இப்படிஎந்நேரமும் இலைகளைச் சாப்பிட்டால் கம்பளிப்பூச்சிகள் மிகவும் குண்டாகிவிடுமே?” என்றுகேட்டாள்.
"ஆமாம்!
அவை சிலவாரங்களுக்குள் நன்கு வளர்ந்து பெரியவை ஆகிவிடும்" என்றாள் காவ்யா.
"இப்படி நிறையஇலைகளைச் சாப்பிட்டபிறகு, கம்பளிப்பூச்சிகள் செடிகளின்பக்கங்களில் பட்டுக்கூடுகளைக் கட்டுகின்றன, அதற்குள் தங்கிக்கொள்கின்றன.
இந்தக் கூட்டுப்புழுக்கள்தான் பிறகு பட்டாம்பூச்சிகளாக மாறுகின்றன" என்று காவ்யா விளக்கிமுடித்தாள்.
"உண்மைதான் காவ்யா.
இந்தப் புழுக்கள் சுமார் இரண்டு வாரங்களுக்குக் கூட்டுக்குள் இருக்கும், அதன்பிறகு, அவை பட்டாம்பூச்சிகளாக மாறி வெளியே வரும்!"
என்றார் லைலா மிஸ்.
"ஆஹா, நாம் பூங்காவுக்கு வந்துவிட்டோம்!"
என்றாள் மேரி.
பூங்காவைப் பார்த்த காவ்யா ஆனந்தத்தில் திக்குமுக்காடினாள்.
காரணம், அங்கே எங்குபார்த்தாலும் பட்டாம்பூச்சிகள்!நதியின் நிறத்தில் நீலப் பட்டாம்பூச்சிகள், சூரியனின் நிறத்தில் மஞ்சள் பட்டாம்பூச்சிகள், பழுத்த பப்பாளிப்பழம் போல ஆரஞ்சுப் பட்டாம்பூச்சிகள், வானத்தையும் நட்சத்திரங்களையும் நினைவுபடுத்தும் கருப்பு-வெள்ளைப் பட்டாம்பூச்சிகள்!இந்த நிறங்களையெல்லாம் காவ்யா அவளுடைய கிராமத்தில்தான் பார்த்திருக்கிறாள்.
இப்போது அவற்றை மீண்டும் கண்டதால் அவளுடைய உள்ளம் படபடத்தது.
"உங்களுக்குத் தெரியுமா?
இந்தப் பட்டாம்பூச்சிகளெல்லாம் ஆயிரக்கணக்கான கிலோமீட்டர் தொலைவிலிருந்து இங்கே வந்திருக்கின்றன.
ஒவ்வொரு வருடமும் இவை இவ்வளவு தூரம் பயணம் செய்து இங்கே வருவது ஏன் தெரியுமா?
அவற்றுக்கு அதிக உணவு தேவை,  நல்லவிதமானகாலநிலை தேவை, முட்டையிடுவதற்கு ஏற்ற பாதுகாப்பான இடங்கள் தேவை.
அதற்காகத்தான் இவை இப்படி இடம் மாறி வருகின்றன, இதை நாம் இடப்பெயர்வு என்று அழைக்கிறோம்" என்றார் லைலா மிஸ்.
"இவ்வளவு தூரம் பறந்து வந்தால் இந்தப் பட்டாம்பூச்சிகள் களைத்துவிடாதா?
பாவம், சிறகடித்து சிறகடித்து அவற்றுக்கு வலிக்குமே!"
என்று யாரோ கேட்டார்கள்.
"காற்று பலமாக வீசும்போது, பட்டாம்பூச்சிகள் சிறகடிப்பதில்லை.
அவை தங்களுடைய சிறகுகளை விரித்துக்கொண்டு அப்படியே காற்றில் மிதந்து வரும்!"
என்று காவ்யா விளக்கினாள்.
"மிகவும் சிரமமான பயணம்தான்" என்று காவ்யாவின் காதில் கிசுகிசுத்தாள் மேரி.
இதைக் கேட்டதும், தான் பேருந்தில் பெங்களூருக்கு வந்ததை நினைத்துக்கொண்டாள் காவ்யா.அவர்கள் வந்த பேருந்தில் உட்கார இடமே இல்லை.
பெட்டிகளுக்கு நடுவே சிரமப்பட்டு அமர்ந்தபடி மணிக்கணக்காகப் பயணம் செய்யவேண்டியிருந்தது.
போதாக்குறைக்கு, பேருந்து வந்த சாலையும் சரியில்லை, தூக்கித்தூக்கிப் போட்டது!ஒருவேளை, காற்று பலமாக வீசும்போது, இந்தப் பட்டாம்பூச்சிகளும் அப்படித்தான் உணருமோ?
"பட்டாம்பூச்சிகள் ஓர் இடத்திலிருந்து இன்னோர் இடத்துக்குச் செல்லும்போது, நதிகள்தான் அவற்றுக்கு வழிகாட்டுகின்றன" என்றார் லைலா மிஸ்.
"பறந்துவருகிற வழியில் அவை அவ்வப்போது நதிக்கரைகளில் இறங்கி ஓய்வெடுக்கும், அங்குள்ள கனிமங்களைத் தங்கள் காலில் தோய்த்துக்கொள்ளும்.
நாங்கள் இதனைச் சேற்றில் ஆடுதல் என்போம்."
"ஆஹா, பட்டாம்பூச்சிகள் இஷ்டம்போல் சேற்றில் ஆடலாமா, அவை கொடுத்துவைத்த பிராணிகள்தான்" என்றாள் மேரி.
"சேற்றில் ஆடுவது மிகவும் மகிழ்ச்சியான விஷயம்" என்று சிரித்தாள் காவ்யா, "ஆனால், இப்போதெல்லாம் சேற்றுக்குட்டைகளையே காணமுடிவதில்லையே!"
காவ்யாவின் கிராமத்தில் ஒரு நதி உண்டு.
ஆனால், அந்த நதியின் கரையிலிருந்த மண்ணையெல்லாம் வண்டிகள் வந்து வாரிச்சென்றுவிட்டன.
இதனால், வெப்பம் அதிகரித்தது, மழை குறைந்தது, நதி வறண்டுபோனது.
இதன் விளைவாக, அங்கே இப்போது சேற்றுக்குட்டைகளும் இல்லை, பட்டாம்பூச்சிகள் காலைத் தோய்க்க இடமும் இல்லை.
காவ்யாவின் குடும்பம் விவசாயத்தில் ஈடுபட்டுவந்தது.
ஆனால், தண்ணீர் இல்லாததால் அவர்கள் தொடர்ந்து பயிர்செய்ய இயலவில்லை.அதனால்தான் அவர்கள் பெங்களூருக்குக் குடிபெயர்ந்துவிட்டார்கள்.
"காவ்யா, உனக்குப் பட்டாம்பூச்சிகளைப்பற்றி நிறைய விஷயங்கள் தெரிந்திருக்கிறதே" என்றார் லைலா மிஸ்.
"உண்மைதான் மிஸ், எனக்குப் பட்டாம்பூச்சிகளை மிகவும் பிடிக்கும்" என்றாள் காவ்யா.
"உனக்கு ஏன் பட்டாம்பூச்சிகளைப் பிடிக்கும்?"
ஆவலுடன் கேட்டாள் மேரி.
இதற்கு ஒரு வரியில் எப்படிப் பதில் சொல்வது என்று யோசித்தாள் காவ்யா.
இந்தச் சின்னஞ்சிறிய பட்டாம்பூச்சிகளில்தான் எத்தனை சிறப்புகள்!
புள்ளிவைத்த தோற்றம், வரிவரியான தோற்றம், நீளமான மூக்கால் பூவில் தேன் குடிக்கும் அழகு, மகரந்தத்தைப் பரப்பி மலர்களை வளரச்செய்வது... எல்லாமே சிறப்புதான்.
"பட்டாம்பூச்சிகள் தொலைதூரத்திலிருந்து வந்தாலும், அப்படி வந்த இடத்தில் புதிய நண்பர்களை உருவாக்கிக்கொள்கின்றன" என்றபடி மேரியின் கையைப் பற்றினாள் காவ்யா, "அவை சிறிய பூச்சிகள்தான், ஆனால், மிகவும் தைரியமானவை.
""உன்னைப்போலதான் காவ்யா" என்றார் லைலா மிஸ்.காவ்யா புன்னகைத்தாள்.
அந்தப் புன்னகை, ஒரு பட்டாம்பூச்சியின் சிறகுகளைப்போலப் பரந்து விரிந்திருந்தது.
பட்டாம்பூச்சிகளுக்கான ஓய்விடம் ஒன்றைக் கட்டுங்கள் இந்தியப் பட்டாம்பூச்சிகள் வருடத்துக்கு இருமுறை இடம்பெயர்கின்றன.
ஆனால், அவற்றின் பயணம் நாளுக்கு நாள் கடினமாகிக் கொண்டிருக்கிறது.
காரணம், நம்முடைய காடுகளும் நதிகளும் காணாமல் போய்க்கொண்டிருக்கின்றன.
இதனால், பட்டாம்பூச்சிகள் ஓய்வெடுக்கப் போதுமான இடங்கள் இல்லை.
பல பட்டாம்பூச்சிகள் இந்தப் பயணத்தின்போது களைத்துவிடுகின்றன.
ஆகவே, பட்டாம்பூச்சிகள் ஓய்வெடுப்பதற்கும் நன்றாகச் சாப்பிடுவதற்கும் ஏற்ற பாதுகாப்பான இடங்களை நாம் அமைக்கலாம், அவற்றுக்கு உதவலாம்.
பட்டாம்பூச்சிகளுக்கான ஓய்விடம் அமைப்பது எப்படி?உயரமான விளிம்புகளைக் கொண்ட ஒரு தட்டையான பாத்திரத்தை எடுத்துக்கொள்ளுங்கள்.
உதாரணமாக, ஒரு தட்டு அல்லது தாம்பாளம்.பட்டாம்பூச்சிகளுக்குப் பிரகாசமான நிறங்கள் பிடிக்கும்.
அந்தப் பாத்திரத்துக்குச் சிவப்பு, மஞ்சள் அல்லது ஆரஞ்சு நிறம் பூசுங்கள்.அந்தப் பாத்திரத்தில் பட்டாம்பூச்சிகளுக்கான உணவை நிரப்புங்கள்.
அந்த உணவைத் தயாரிப்பது மிக எளிது: நான்கு தம்ளர் தண்ணீரில் ஒரு தம்ளர் சர்க்கரையைக் கலந்தால் போதும்.
நன்கு கனிந்த பழத் துண்டுகளை இதில் சேருங்கள், குறிப்பாக, வாழைப்பழம், கொய்யாப்பழம், மாம்பழம், பப்பாளிப்பழம் மற்றும்     ஆரஞ்சுப்பழம் ஆகியவை பட்டாம்பூச்சிகளுக்கு மிகவும் பிடிக்கும்.
இந்தப் பாத்திரத்தை உங்கள் வீட்டின் வராண்டாவில்     அல்லது, ஜன்னல் அருகே, அல்லது வெளியே வேறு எங்கேனும் வையுங்கள்.
இரண்டு அல்லது மூன்று நாள்களுக்கு ஒருமுறை     பாத்திரத்தைச் சுத்தப்படுத்தி மீண்டும் நிரப்புங்கள்.
உங்கள் வீட்டுக்கு இன்னும் அதிகப் பட்டாம்பூச்சிகள்     வரவேண்டுமானால், பட்டாம்பூச்சிகளுக்குப்     பிடித்த பூக்களை வளர்க்கலாம்.
உதாரணமாக, வெர்பெனா, ஜெரானியம், டாலியா அல்லது சூரியகாந்திப்பூ.
இதற்கு உங்களுக்கு     நிறைய இடம் தேவையில்லை: பூச்செடிகளைத் தொட்டியில் வளர்க்கலாம், அல்லது தரையில் வளர்க்கலாம், அல்லது ஜன்னலோரங்களில்     வளர்க்கலாம்.
எங்க வீட்டில் ஓர் அழகான மாடு இருக்கிறது பாருங்களேன்!
அதற்கு ஒற்றைக் கொம்பு மட்டுமே இருக்கிறது.
வாலே இல்லாத மாடு.
கொழுகொழுவென்று இருக்கும்அந்த மாட்டுக்குவயிறு பெரியது.
அது, மிகவும்பலசாலியான மாடு.
மாட்டைப் பாராமரிப்பவர், அதை அதிகம் நேசிக்கிறார்.
மற்ற மாடுகள் அடர்ந்த புல்வெளியில்கூட்டமாக மேயும்போது, அது மட்டும்தனியாகவே இருக்கிறது.
இது சண்டைக்காரமாடு என்பதால்,மற்ற மாடுகள் அதைத் தனியாக விட்டுவிடுகின்றன.
அப்படியொரு மாட்டை நீங்கள்பார்த்திருந்தால்  என்ன செய்திருப்பீர்கள்சொல்லுங்களேன்!
எங்கள் குடும்பத்தில் நாங்கள் நான்கு பேர்.
நான் சிங்குவை எல்லா இடத்திற்கும் தொடர்ந்து செல்வேன்.
சிங்குவை கவனித்துக் கொள்ளும் பொறுப்பு என்னுடையது.
ஏன் என்றால் நான் தான் இங்கு மூத்தவன்.
சில நேரம் சிங்கு கவனக்குறைவாக இருப்பான்.
அப்போது வீட்டைப் பார்த்துக்கொள்வது என் கடமை.
நாங்கள் எல்லாவற்றையும்  ஒன்றாகத் தான் செய்வோம்.
நாங்கள் ஒன்றாக படிப்போம்.
நாங்கள் ஒன்றாக விளையாடுவோம்.
அம்மாவிடம் திட்டு வாங்குவதும் ஒன்றாகத் தான் வாங்குவோம்.
சிங்கு பள்ளிக்குச் சென்றிருக்கும் போது, நான் அம்மாவிற்கு உதவுவேன்.
காகங்கள் அப்பளத்தை நெருங்காமல் பார்த்துக் கொள்வேன்.
இன்று சிங்கு என் ஆசிரியராக இருப்பான்.
நான் புதிதாக ஏதோ கற்றுக் கொள்ளப் போகிறேன்.
நான் ஒரு நல்ல நாய் குட்டி.
நான் பூனைகளை விரட்ட மாட்டேன்.
நீங்கள் சிங்குவின் நண்பரா?
அப்போது நீங்கள் என் நண்பரும் கூட.
பின்வரும் செயல் வாக்கியங்களை படியுங்கள்.
இவற்றில் உங்களுக்கு என்னவெல்லாம் செய்ய பிடிக்கும்?எனக்கு நடனம் ஆட பிடிக்கும்.எனக்கு நீச்சல் அடிக்க பிடிக்கும்.எனக்கு தாவி விளையாடுவது பிடிக்கும்.எனக்கு ஓவியம் வரைவது பிடிக்கும்.
எனக்கு சைக்கிள் ஓட்டுவது பிடிக்கும்.எனக்கு மலை ஏறுவது பிடிக்கும்.சில நேரம் நாம், "நாய் போல விசுவாசம்", என்று கூறுவோம்.
நாய் தன் உரிமையாளரை தொடர்ந்தே செல்லும் என்பது தான் இதற்கு காரணம்.
நாய், வழி தவறி போனாலும், அது தன் வீட்டிற்கு வந்து சேர்ந்துவிடும்.
என் பெயர் நீலுக் குட்டி எனக்கு ஒரு பெரிய குடும்பம் இருக்கு!
இவங்க என் செல்ல அம்மா!
இவர்தான் என்னோட அன்பு அப்பா!
இங்க பாருங்க....இவன் தான் என் அண்ணன் நந்து.
இவள் என் அக்கா மீனு.
என்னோட தாத்தா பாட்டியும் வராங்க.
அப்பச்சி-அப்பத்தா, சிய்யா- அம்மத்தா
எங்க அம்மாவுக்கு மூன்று சகோதரிங்க.
அவங்க என் பெரியம்மா சித்தி!
என் அப்பாவுக்கு நாலு சகோதரர்ங்க.
அப்பாவோட ரெண்டு அண்ணன்களும் எனக்கு பெரியப்பா....அப்பாவோட ரெண்டு தம்பிகளும் என்னோட சித்தப்பா....
என்னோட  பெரியம்மாக்க..என்ன்னோட சித்திகள்...
எங்க குடும்பத்துல அஞ்சு செல்லக் குழந்தைக இருக்காங்க
நாங்க ஒன்னு சேர்ந்துட்டா கத்தி ரகளை பண்ணி விளையாடிக்கிட்டே இருப்போம்!
பார்த்திங்களா, என் குடும்பம் எவ்ளோ பெரிசுன்னு...!
ஏய் மணி வெளிய போ...எப்பப் பார்த்தாலும் வாலை ஆட்டிக்கிட்டு வௌவ்..வௌவ்.. னு குரைச்சுக்கிட்டே திரிவான்...!
ஏன் வானம் நீல நிறமாக இருக்கிறது?
அது எப்போதும் நீல நிறமாக இல்லை, அப்படியா?
ஏன் இலைகள் பச்சையாக இருக்கின்றன?
அவை எப்போதும் பச்சையாக இல்லை, அப்படியா?
ஏன் வாழைப்பழங்கள் மஞ்சள் நிறமாக இருக்கின்றன?
வாழைப்பழம் மஞ்சள் நிறம்.
வாழைக்காய் பச்சை நிறம்.
ஏன் குடை கறுப்பு நிறம்?
குடைகள் பல நிறங்களில் உள்ளன.
ஏன் இரத்தம் சிவப்பு நிறம்?
இரத்தத்தில் உள்ள இரும்பு அதற்கு சிவப்பு நிறத்தைக் கொடுக்கிறது.
ஏன் உப்பு வெள்ளை நிறம்?
எனக்குத் தெரியாது.
நடந்து செல்வது எனக்குப் பிடிக்கும்.
அதிலும் என் அத்தையுடன் நடந்து செல்வது ரொம்பப் பிடிக்கும்.
அத்தை என் கையைப் பிடித்துக்கொண்டு வருவது எனக்குப் பிடிக்கும்.
அவர் என் கையை விட்டுவிடும் போதோ... இன்னும் ரொம்பப் பிடிக்கும்.
நாங்கள் வேகமாக நடக்க மாட்டோம்.
அடிக்கடி நின்று ஹலோ சொல்லுவோம்…
ஒரு நாய்க்கு, ஒரு பூனைக்கு, ஒரு எலிக்கு, ஒரு காக்காவுக்கு, ஒரு மரத்துக்கு.
அத்தைக்கு தெருவில் பூக்களைப் பொறுக்குவது பிடிக்கும்.
எனக்கு கற்களைப் பொறுக்குவது பிடிக்கும்.
பெரிய கற்கள், சின்ன கற்கள், வட்டமானவை, தட்டையானவை.
ஆனால் இவற்றில் இருப்பதிலேயே சின்னவைதான் சிறந்தவை.
என் பைக்குள்ளேயே தொலைந்துவிடும் அளவுக்கு, மிகமிகச் சின்னவை.
அத்தையுடன் நடந்துவிட்டு வந்தபின் என் பைகள் நிரம்பி இருக்கும்.
இன்று, பாட்டி அவரது கூடையிலிருந்து ஒரு பட்டாணிக்காய் கொடுத்தார்.
திலீப் அண்ணா அவரது மாயாஜாலக் கடையிலிருந்து இந்த கவ்வியைக் கொடுத்தார்.
நிர்மல் அக்கா நான் அமைதியாக... அமைதியாக... காத்திருந்ததற்காக இந்த ஸ்டிக்கரைக் கொடுத்தார்.
அன்ஜும் ஆன்ட்டி அவருடைய பெரிய பொத்தான் ஜாடியிலிருந்து இந்த பொத்தானைக் கொடுத்தார்.
வீட்டுக்கு வந்ததும், என் பைகளில் இருக்கும் எல்லாவற்றையும் எடுத்து என் மஞ்சள் பெட்டியில் போட்டு வைத்துக்கொள்வேன்.
என் பையில் அந்த சின்னக் கல்லை கண்டுபிடித்தால், அதை என் அத்தைக்குக் கொடுப்பேன்.
இது என் வீடு.
அம்மா, அப்பா மற்றும் சேனா இங்கு வாழ்கிறார்கள்.
வீட்டின் சிறந்த நாற்காலி எனக்கு இருக்கிறது.
ஆனால் மடியில் உட்கார்ந்து இருப்பது இன்னும் நன்றாக இருக்கிறது, இல்லையா?
சேனா என் சிறந்த தோழி.
ஆவள்பள்ளியில்  இருந்து திரும்புவதற்காக நான் காத்திருப்பேன்.
நான் தண்ணீர் இல்லாமல் சுத்தம் செய்கிறேன்.
டாமி போல எனக்கு  குளியல் தேவையில்லை.
ஷூ  ... நான் இங்கே  மறைந்து கொண்டிருக்கிறேன் என்று யாரிடமும் சொல்லாதே.1 ... 2 ... 3 ... பிடித்து  விட்டேன்!
நான் தோட்டத்திலிருந்த ருசியான உணவை கொண்டுவந்தால், அம்மா  சத்தமிடுவார்கள்
நான் மரங்களை ஏற முடியும்.
நான் குதிக்க முடியும்.
எனக்கு இங்கே அனைத்து குறுகிய பாதைகளும் தெரியும்.
சஞ்சு எங்கள் வீட்டீன் அருகில் வசிக்கிறான்.
அவன் என்னை கிண்டல் செய்கிறான்.
இது எனக்கு மிகவும் கோபமாக இருக்கிறது
சஞ்சயிடம் தயவு செய்து  சொல்லுங்கள், புலி  எங்கள் பூனை குடும்பத்தில் இருந்து வருகிறது.
எங்களுக்கு கூர்மையான நகங்கள் உண்டு.
சில சமயங்களில் என் நண்பர்கள்  இரவில் நிறைய சத்தம் செய்கிறார்கள்.
நான் படுக்கையில் அமைதியாக இருக்கிறேன்.
வால்கள் பேசலாம்!விலங்குகள் மற்றும் பறவைகள் தங்கள் வால்களைப் பயன்படுத்துவதன் மூலம் நமக்கு என்ன சொல்லுகின்றன என்று உங்களுக்குத் தெரியுமா?மகிழ்ச்சியாக இருக்கும் போது ஒரு நாய் அதன் வால் ஆட்டுகிறது.
அது கோபமாக இருக்கும் போது ஒரு பூனை அதன் வாலை தூக்குகிறது பெரும்பாலும் நாம், "ஒரு பூனையை போல  சுத்தமாக" என்று கூறுகிறோம்.
ஏனெனில்பூனைகளுக்கு தண்ணீரை பிடிக்காது.
அதனால் அவை தங்களை நக்கீ நக்கீ சுத்தமாக வைத்திருக்கின்றன.
நீ என் வீட்டு பாடம் எழுதவில்லை?
டீச்சர், அது எல்லாம் பூனையின் தப்பு!
!
அந்த பூனை மரத்தின் உச்சியில் போய் சிக்கிக்கொள்ளவில்லை என்றால், நான் மரத்தின் மீது ஏற ஏணியை எடுத்திருக்க மாட்டேன்.
நான் மரத்தின் மீது ஏற ஏணியை எடுக்கவில்லை என்றால், அதைச் சரி செய்ய வேண்டிய தேவை இருந்திருக்காது.
அதை நான் சரி செய்யவில்லை என்றால், குழந்தை தூக்கத்திலிருந்து எழுந்திருக்காது.
குழந்தை எழவில்லை என்றால், அம்மா சமையலறையிலிருந்துஓடி வந்திருக்க மாட்டார்கள்.
அம்மா சமையலறையிலிருந்து ஓடி வரவில்லை என்றால், குரங்கு வீட்டிற்குள் வந்திருக்காது.
குரங்கு வீட்டிற்குள் வரவில்லை என்றால், சமையலறையிலிருந்த உணவை சாப்பிட்டு இருக்காது.
குரங்கு சாப்பிடவில்லை என்றால், அப்பா கடையிலிருந்து சப்பாத்தியும் கோழியும் வாங்கி வந்திருக்க மாட்டார்.
அப்பாகடையிலிருந்து சப்பாத்தியும் கோழியும் வாங்கி வரவில்லை என்றால், அவரை நாய் வீடு வரை துரத்தி இருக்காது..
அவரை நாய் வீடு வரை துரத்தவில்லை என்றால், அது என் வீட்டுப்பாடத்தைத் தின்றிருக்காது..
நீ என்ன சொல்ல வருகிறாய்?
நாய் உன் வீட்டுப்பாடத்தைத்தின்றதா?
ஆமாம் டீச்சர், இது எல்லாமே பூனையின் தப்பு தான்!!
!
நாங்கள் விளையாட்டு மைதானத்திற்குச் செல்ல விரும்பினோம்.
எப்படிச் செல்வது?
நாங்கள் மிதி வண்டியில் செல்லலாம்.
நாங்கள் மோட்டார் பைக்கில் செல்லலாம்.
நாங்கள் மூன்று சக்கர வாடகை வண்டியில் செல்லலாம்.
நாங்கள் குதிரை வண்டியிலும் செல்லலாம்.
நாங்கள் மாட்டு வண்டியிலும் செல்லலாம்.
நாங்கள் பந்தயக் காரிலும் செல்லலாம்.
நாங்கள் பெரிய வண்டியைக்கூட ஓட்டிச் செல்லலாம்.
நாங்கள் படகு ஓட்டிக் கொண்டு கூடச் செல்லலாம்.
நாங்கள் யானை மேல் ஏறிக் கூடச் செல்லலாம்.
வேண்டாம்!
நாங்கள் நடந்துதான் போக வேண்டும்.
யானை    ஒன்று  நீர் குடிக்க குட்டைக்கு சென்றது.
அங்கே, ஒட்டகச்சிவிங்கி     இரண்டு    நீர் குடித்துக் கொண்டிருந்தது.
மூன்று     எருமை நீர் குடித்துவிட்டு இளைப்பாறியது.அவைகளிடம்    நான்கு   பறவைகள் விளையாடியது.
ஐந்து    மான்கள் போட்டியிட்டு நீர் நிலைக்கு செல்ல, அருகில்     ஆறு      வராகம்  குடும்பமாக நீர் குடிக்க வந்தது.
﻿          ஏழு     வரிக்குதிரை புழுதி பறக்க ஓடி வந்தது
எட்டு    தவளைகள் சத்தம் செய்து நீரினை கலக்கியதுஅந்த     ஒன்பது   மீன்கள் துள்ளி துள்ளி நீரினுள் நீந்தியது
குட்டைக்கு வந்த சிங்கத்தால், மொத்த விலங்கு இனம்       பத்து     என ஆனது,.
அதன் கர்ஜனை கேட்டு அத்தனை விலங்கும் ஓட்டம் கண்டது.
காலை நேரம்.
காட்டில் சூரியனின் மென்மையான வெளிச்சம் பரவியது.
பறவைகள் தூங்கி எழுந்தன.
ஒரு பெரிய இலைக்குக் கீழே ஒரு மரவட்டை சுருண்டு படுத்துத் தூங்கிக்கொண்டிருந்தது.
பறவைகளின் சத்தத்தைக் கேட்டு அது எழுந்தது.
அந்த மரவட்டைக்கு இன்னும் தூக்கம் கலைந்திருக்கவில்லை.
மெல்ல முனகியது, “நான் இன்னும் சிறிதுநேரம் தூங்கவேண்டும்.
ஏன் கத்துகிறீர்கள்?
என்னைத் தூங்கவிடுங்கள்” என்று பறவைகளிடம் சொன்னது.
ஒருவழியாகத் தூங்கி எழுந்த மரவட்டை, இலைக்குக்கீழேயிருந்து கொஞ்சம் வெளியே வந்தது.
தன்னுடைய பதினைந்து ஜோடிக் கால்களையும் நீட்டிப் பெரிதாகக் கொட்டாவி விட்டது.
அந்த மரவட்டைக்கு மிகவும் பசித்தது.
உணவைத் தேடி நடக்க ஆரம்பித்தது.
அவசரமாக நடந்ததால், அது ஒரு பாறையின்மீது தடுக்கி விழுந்துவிட்டது.
“அய்யோ!
என் கால் உடைந்துவிட்டது” என்று கத்தியது.
அங்கே ஒரு சிட்டுக்குருவி தானியங்களைப் பொறுக்கிக்கொண்டிருந்தது.
அது இந்த மரவட்டையைப் பார்த்து, “ஏன் கத்துகிறாய்?
உனக்குதான் இத்தனை கால்கள் இருக்கிறதே, அதில் ஒன்று உடைந்தால் என்ன போச்சு?” என்று அலட்சியமாகக் கேட்டது.
“சிட்டுக்குருவி, எனக்கு உதவி செய்வாயா?” என்று கெஞ்சியது மரவட்டை.
“காலை நேரத்தில் எனக்கு ஆயிரம் வேலைகள் இருக்கின்றன.
உனக்கு உதவி செய்ய எனக்கு நேரமில்லை” என்று சொல்லிவிட்டு அங்கிருந்து பறந்துசென்றது சிட்டுக்குருவி.
அடுத்து, அங்கிருந்த தேனீக்களிடம் உதவி கேட்டது மரவட்டை.
அவை மலர்களில் தேன் சேகரிப்பதில் மும்முரமாக இருந்தன, மரவட்டைக்கு உதவவில்லை.
மரவட்டை சில தட்டாம்பூச்சிகளிடம் உதவி கேட்டது.
அவை அதனைத் திரும்பிக்கூடப் பார்க்கவில்லை.
சத்தம் போட்டபடி அங்கிருந்து சென்றுவிட்டன.
ஒரு நத்தை மரவட்டையின் அருகே வந்தது, “நீ ஏன் வேகமாக நடந்தாய்?
அதனால்தான் உன் கால் உடைந்துவிட்டது.
நீ என்னைப்போல் மெ-து-வா-க நடக்கக் கற்றுக்கொள்ளவேண்டும்” என்றது.பட்டாம்பூச்சியொன்று மரவட்டையை நெருங்கிப் பறந்தது, “உனக்குதான் இத்தனை கால்கள் இருக்கிறதே, அதில் ஒன்று உடைந்தால் என்ன கஷ்டம்?
சும்மா நடிக்காதே” என்றது.
இப்போது, மரவட்டை மிகவும் சோகமாகிவிட்டது, “எனக்கு யாரும் உதவமாட்டீர்களா?
நான் மீண்டும் எப்படி எழுந்து நடப்பேன்?”
அப்போது, அங்கே மகிழ்ச்சியாக வலை பின்னிக்கொண்டிருந்தஒரு சிலந்தி, மரவட்டையின் அழுகுரலைக் கேட்டது, “ஏன் அழுகிறாய்?” “என் கால் ஒன்று உடைந்துவிட்டது, அது மிகவும் வலிக்கிறது”என்றது மரவட்டை.
“நீ எனக்கு உதவி செய்வாயா?”
“கவலைப்படாதே, நான் உனக்கு உதவுகிறேன்” என்றது சிலந்தி.
”ஆனால், “இத்தனை காலில் உடைந்த கால் எது என்று எனக்குத் தெரியவில்லையே!” என்று சொன்னது
“நான் அதைக் கண்டுபிடிக்கிறேன்” என்றது மரவட்டை.
தன் கால்களை எண்ணத் தொடங்கியது, “ஒன்று... ஏழு... இருபத்து மூன்று... ஐம்பத்து எட்டு... தொண்ணூற்று இரண்டு... நூற்றுப் பதினைந்து…” என்று எண்ணிக்கொண்டே வந்தது.
திடீரென்று மரவட்டை அலறியது, “இந்தக் கால்தான், என்னுடைய நூற்று முப்பத்து ஏழாவது கால்தான் உடைந்திருக்கிறது.”
சிலந்தி மரவட்டையின் அருகே வந்தது.
தன் வலையிலிருந்து பட்டு இழைகளை எடுத்து அந்த நூற்று முப்பத்து ஏழாவது காலைச் சுற்றிக் கட்டியது.
“இப்போது எப்படி இருக்கிறது?” என்று கேட்டது சிலந்தி.
மரவட்டை மகிழ்ச்சியாகச் சிரித்தது.
“சிலந்தியே, உனக்கு நன்றி” என்றது மரவட்டை.“பரவாயில்லை.
ஆனால், இனிமேல் கவனமாகப் பார்த்து நட, எங்கேயும் தடுக்கி விழாதே” என்று சொல்லிவிட்டுக் கிளம்பியது சிலந்தி.
மரவட்டையும் தன் புதிய நண்பனைப் பார்த்து மகிழ்ச்சியுடன் கையசைத்தது.
சுக்கைய்யாதாத்தா பிதௌனா என்ற கிராமத்தில்  வாழ்ந்து வந்தார் .
பிதௌனா கிராமம்  இனிமையான பாடகர்களுக்காக பெருமை பெற்றது .
எந்த ஊர்  திருவிழாவிலும் சுக்கைய்யா தாத்தாவின்  இனிமையான பாடல்   இல்லாமல் இருக்காது.
இன்று  அவரை ஜலோரா கிராமத்திற்கு பாட அழைத்திருந்தார்கள்.
சுக்கைய்யா தாத்தா  தன் மீசையை  முறுக்கிக்கொண்டு கிளம்பினார்.வழியில்  கல்யாணி ராகத்தில் ஒரு  பாட்டு பாடினார்.
“வா மழை மேகமே வா..!”
திடீரென  தப்ப  தப்  தப்ப  தப்!
என சத்தம்  கேட்டது.
இந்த  பாட்டுக்கு யார்  தாளம் போடுவது ?
தீனு எனும்  டைனோசர் அவர்  பாட்டை கேட்க  ஓடி வந்தது!
அதை  பார்த்து சுக்கைய்யா  தாத்தாவிற்க்கு பெரும் மகிழ்ச்சி.
பின்ன !
இவ்வளவு  பெரிய ரசிகன்  எல்லா நாளும்  கிடைக்குமா ?
“வா மழை  மேகமேவா… தூறல்  போடு வா!”சுக்கைய்யா தாத்தாவும் தீனுவும் சேர்ந்து ஆடி - பாடி மகிழ்ந்தன.
இந்த  பாடலை கேட்காமல்  போகுமா மேகம் ?
மின்னல்  மின்ன, காற்று வீச, கார்மேகங்கள்  கூடி வந்தன !
சுக்கைய்யா தாத்தாவும்  தீனுவும் சந்தோஷத்தில்  சிரித்தன.
மழை  வந்ததும், சுக்கைய்யாதாத்தாவும், தீனுவும்  ஒரே  குடையைபகிர்ந்தனர் .
அப்புறம்  அவர்கள்  சூடான  வடை  சாப்பிடஜலோராவை  நோக்கி  பாடிக்கொண்டே  சென்றனர்"ஓநன்றி  மேகமே... ஓ நன்றி  மழையே...ஓ  லா...ல ...லா !
“
இனிய  வாசகர்களே,நீங்கள்  டைனோசர்களை  பார்த்துள்ளீர்களா?டைனோசர்கள் பாட்டு  பாடும்  என்று  நினைக்கிறீர்களா?
மழையில்  உங்களுக்கு  என்ன  செய்ய  பிடிக்கும்?
மழை  பெய்யும்பொழுதுஎன்னென்ன  சாப்பிட  பிடிக்கும்?
#6FrameStoryChallenge:A Carnival of ArtThe illustrations in this book were created as part of the #6FrameStoryChallenge, an online campaign run by Pratham Books to build a rich bank of illustrations for StoryWeaver.
The essence of the #6FrameStoryChallenge was to tell a good story using just 6 illustrations.
The campaign inspired nearly 70 illustrators to donate their time and skills to India’s first open-source story-publishing platform for children.
What started out as an experimental campaign soon blossomed into a carnival of art, birthing nearly 500 new illustrations.
These wordless narratives cut across language barriers, opening up a world of possibilities, encouraging StoryWeaver’s growing community to dream up multiple stories around these images.
The #6FrameStoryChallenge is a powerful reminder of the need for collaboration, to get closer to our mission: “A Book in Every Child’s Hand.”
முதலில், நான் ஒரு பாலம் கட்டுவேன்.
பிறகு, ஒரு மிக உயரமான கோபுரத்தை உருவாக்குவேன்.
அதன்பின், உலகின் மிக நீளமான சாலையை உருவாக்குவேன்.
அது என் வீட்டில் தொடங்கி நேராக நிலவுக்குச் செல்லும்!
இந்தக் கட்டமைப்புகளை உருவாக்கும்போது, ​​நான் ஒரு கட்டடப் பொறியாளராக இருப்பேன்.
நான் இயந்திரப் பொறிகளையும் உருவாக்குவேன்.
சில இயந்திரப் பொறிகள் ராக்கெட்டுகளிலும், சில விமானங்களிலும் இருக்கும்.விமானங்கள் நம்மை பல நாடுகளுக்கு அழைத்துச் செல்லும், ராக்கெட்டுகள் நம்மை ஏற்றிக்கொண்டு செவ்வாய் கிரகத்துக்குப் பறந்து செல்லும்.
எல்லாப் பயணங்களிலும் என் பாட்டி கூடவே வருவார்!
பறக்கும் பொறிகளை உருவாக்கும்போது, ​​நான் ஒரு விண்வெளிப் பொறியாளராக இருப்பேன்.
அத்துடன் நிறுத்திவிட மாட்டேன்.
சிறிய துகள்களிலிருந்து மின்சாரம் தயாரிப்பேன்.
ஒரு சிறிய துகள் எங்கள் கிராமம் முழுவதையும் ஒளிரச் செய்யும்.
பாட்டி மகிழ்ச்சியின் உச்சத்தில் பெரிய விருந்திற்கு ஏற்பாடு செய்வார்!
அத்தகைய சக்தியை உருவாக்கும்போது, நான் ஒரு அணுசக்திப் பொறியாளராக இருப்பேன்.
நான் கடலைச் சுத்தம் செய்ய ஓர் இயந்திரத்தை உருவாக்குவேன்.
காற்றைச் சுத்தம் செய்யும் இயந்திரம் ஒன்றும் உருவாக்குவேன்.
விலங்குகள் ஆரோக்கியமாக இருக்கும்.
மக்கள் எளிதாக சுவாசிப்பார்கள்.
நான் என்னுடைய இயந்திரங்களால் பூமியைக் காப்பாற்றுவேன்!
பூமியைச் சுத்தம் செய்ய இயந்திரங்களை உருவாக்கும்போது, நான் ஒரு சுற்றுச்சூழல் பொறியாளராக இருப்பேன்.
நான் பெம்பெம்மிற்காக ஒரு புதிய காதை உருவாக்குவேன் (அவள் ஒரு சண்டையில் அதை இழந்துவிட்டாள்... அவ்வ்வ்வ்வ்).
பின்னர் பாட்டிக்கு புதிய பற்களை உருவாக்குவேன்.
இறுதியாக, எனக்காக இறக்கைகளை உருவாக்குவேன்!
செயற்கை உடற்பாகங்களை உருவாக்கும்போது, நான் ஒரு உயிரியல் மருத்துவப் பொறியாளராக இருப்பேன்.
அதன்பிறகு நான் மேலும் உருவாக்க வேண்டிய பல விஷயங்களைத் தேடி உலகம் முழுக்கப் பறந்து திரிவேன்!
ஸ்ரீரங்கத்து ஸ்ரீனிவாசன் வருடத்திற்கு ஒரு முறை மட்டுமே முடி வெட்டிக்கொள்பவன்.
அன்று அவனது முடி வெட்டும் நாள்.
எப்போதும் போல வீட்டிலிருந்து அருகில் இருக்கும் நாவிதனிடம் (barber) முடி வெட்டிக்கொள்ளச் சென்றான்.
ஆனால், நாவிதனோ, "இவ்வளவு நீளமான முடியை வெட்ட எனக்கு இன்று நேரமில்லை!"
என்று சொல்லி அவனை திருப்பி அனுப்பிவிட்டான்.
அதை கேட்ட ஸ்ரீரங்கத்து ஸ்ரீனிவாசன் மிகவும் வருத்தப்பட்டான்.
வீட்டிற்குச் சென்று தன் மனைவியிடம் உதவி கேட்டான்.
ஆனால், அவனது மனைவியோ , "இவ்வளவு நீளமான முடியை வெட்ட எனக்கு இன்று நேரமில்லை!"
என்று சொல்லிவிட்டாள்.
அதனால் சிறிது ஆத்திரப்பட்ட ஸ்ரீரங்கத்து ஸ்ரீனிவாசன், தன்னுடைய தையற்கார நண்பனிடம் உதவி கேட்டுச் சென்றான்.
ஆனால், அவனது தையற்கார நண்பனோ, "இவ்வளவு நீளமான முடியை வெட்ட எனக்கு இன்று நேரமில்லை!"
என்று சொல்லிவிட்டான்.
இப்போது கொஞ்சம் வருத்தப்பட்ட ஸ்ரீரங்கத்து ஸ்ரீனிவாசன், தன்னுடைய இன்னொரு நண்பனான தச்சு வேலை செய்பவரிடம் உதவி கேட்டுச் சென்றான்.
ஆனால், அவனது தச்சு வேலை செய்யும் நண்பனும் கூட, "இவ்வளவு நீளமான முடியை வெட்ட எனக்கு இன்று நேரமில்லை!"
என்று சொல்லிவிட்டான்.
பாவம் ஸ்ரீரங்கத்து ஸ்ரீனிவாசன்!
வருடத்திற்கு ஒரு முறை மட்டுமே முடி வெட்டிக்கொள்ளும் அவனுக்கு இன்று உதவி செய்ய யாருமே இல்லை!
அழுது கொண்டே அவன் தனியாக காட்டு வழியே நடந்து சென்றான்.
அங்கே ஒரு குகைக்கு பக்கத்தில் உட்கார்ந்து கொண்டு, பலமாக அழ ஆரம்பித்தான் .
"இன்றைய நாள் முடியவே போகிறது.
என்னால் எப்படி முடி வெட்டிக்கொள்ள முடியும்?
கடவுளே, எனக்கு உதவ மாட்டாயா?"
என்று சத்தம் போட்டு அழுது கொண்டிருந்தான்.
அவன் போட்ட சத்தத்தினால் அந்த குகைக்குள் நிம்மதியாக தூங்கி கொண்டிருந்த புலியின் தூக்கம் களைந்து விட்டது.
உடனே ஆத்திரமடைந்த அந்த புலி உறுமிக்கொண்டே குகையிலிருந்து வெளியே வந்து அவன் மீது பாய்ந்தது.
பாவம் ஸ்ரீரங்கத்து ஸ்ரீனிவாசன்.
புலியை கண்டு மிகவும் பயந்து போனான்.
பயத்தில் அவனுடைய தலை முடி எல்லாம் கொட்டி விட்டது.
ஸ்ரீரங்கத்து ஸ்ரீனிவாசன் திரும்பி அவனுடைய கிராமத்திற்கே ஓட்டம் பிடித்தான்.
புலியும் திரும்ப உறங்கச் சென்று விட்டது.
இனி ஸ்ரீரங்கத்து ஸ்ரீனிவாசனுக்கு பல மாதங்களுக்கு முடி வெட்டிக்கொள்ள வேண்டிய அவசியமே இல்லை!
ஹல்லோ!!
நான் இங்கே இருக்கேன்!
வரிசையில் நாலாவதாக நிற்கிறேன்.
என்னை பார்த்தியா?
லெப்ட், ரைட்   ,லெப்ட், ரைட்.
நாங்க வரிசையா நடக்கிறோம்... சத்தமே போடாம!
எனக்கோ ஒண்ணு தோணுது.
வேகமா போகணும்.
அதுக்கு நாலு வீல் பூட்டிக்க போறேன்.
வேறே விலங்குகள் மாதிரி நாங்க சத்தம் போட மாட்டோம்.
எங்க மொழி வாசனை தான்.
ஓரூ வாசனைச் சொல்லும்..."என் பின்னாடி   வா - ஒரு விருந்து  வா...
இன்னோரு வாசம் சொல்லும், "அங்கே போகாதே!
ஆபத்து !!"
எனக்கும் உன்னை மாதிரியே கேக் பிடிக்கும்.
எல்லா இனிப்பும் பிடிக்கும்.
நான் வேலை செய்வதை பார்க்கணுமா?
நான் குட்டியா இருக்கலாம்.
ஆனா நான் ரொம்ப பலசாலி.
கதவு அடைத்திருந்தால் என்ன?
நான் சின்ன ஓட்டையில் கூட போவேனே!
நம்பினால் நம்புங்கள்.
நாங்க பல நூறு பேர்  கூடஒண்ணா ஒரே  வீட்டிலே இருக்கோம் .... சந்தோஷமா... ஒத்துமையா..
சில புது வார்தைகள் படிக்கலாம்.சிறிய - பெரியமெதுவாக - வேகமாக குள்ளம்-உயரம்ஒல்லி-குண்டுகடினமான -மெல்லிய (அ) கடினம்-மென்மைசத்தம் - அமைதி
குளிர்காலம் நெருங்குகிறது.
ஒரு பறவை கூடு கட்ட முடிவு செய்கிறது.
அவள் சிறிய கிளைகளை சேகரித்து கவனமாக தன் கூட்டை கட்டுகிறாள்.
நிறைய கவனிப்பு மற்றும் கடின உழைப்புக்குப் பிறகு, கூடு தயாரானது.
கூடு சூடாகவும் வசதியாகவும் உள்ளது.
பறவை மகிழ்ச்சியாக இருக்கிறது.
அவள் படுத்துக் கொண்டு வசதியான குளிர்காலத்தை கனவு காணத் தொடங்குகிறாள்.
அவள் அயர்ந்து தூங்குங்கும்போது, ஏதோ நடுங்குவதை உணர்கிறாள்.
"காற்று கூட்டை சிறிது அசைக்கக்கூடும்."
என பறவை நினைத்தது.
ஆனால் கூடு குலுங்கி நடுங்கி இன்னும் நிறைய குலுங்கியது.
பறவை கூட்டை விட்டு வெளியே பறந்தது.
அடுத்த கணம், கூடு தரையில் விழுந்தது.
பறவை ஒரு யானை மரத்தைப் பயன்படுத்தி முதுகு சொறிவதைப் பார்க்கிறாள்.
அவள் மிகவும் எரிச்சலடைகிறாள்.
யானையே நீ செய்வது மிகவும் முரட்டுத்தனமாக இருக்கிறது என்று கோவமாக சொல்லிவிட்டு, அவள் பறந்து சென்றாள்.
அவள் ஒரு புதிய இடத்தைத் தேட ஆரம்பித்தாள்.
யானைகள் அவளை நெருங்க முடியாத இடமாக.
அவள் ஒரு புதிய கூட்டை கட்டத் தொடங்கினாள்.
கடின உழைப்பு மற்றும் கவனிப்புடன், அவள் ஒரு வீட்டைக் கட்டுகிறாள்.
சோர்வாகவே, அவள் அதில் தூங்கினாள்.
அவள் கண்களை மூடிக் கொண்டிருக்கும்போது, ​​இரண்டு பெரிய, வட்டமான கண்களைப் பார்க்கிறாள்.
அவை இரண்டும் அவளை பார்த்துக்கொண்டிருந்தது.
அது ஒரு ஓவியர்.அவன் அவள் கூட்டை எடுத்து எறிந்து விடுகிறான்.பின்னர் அவன் ஒரு தூரிகையைஎடுத்துக்கொண்டு சுவற்றில்ஓவியம்  வரைய தொடங்கினான்.
பறவை மிகவும் கோபமுற்றது.
"உன்னுடைய செயல் மிகவும் முரட்டுத்தனமாக இருக்கிறது, மனிதனே!"
என அவள் கோபமாக அவனிடம் சொல்லிவிட்டு பறந்து செல்கிறாள்.அவளுடைய இதயம் கவலையுடன் கனமானது.
அவள் பறக்கும்போது, ​​பலூன் காற்றில் மிதப்பதைக் காண்கிறாள்.
மற்றொன்று!
அவள் கீழே பார்க்கிறாள், நிறைய, நிறைய பலூன்களைப் பார்க்கிறாள்!
பலூன்களைப் பார்த்தவுடன் பறவைக்கு ஒரு யோசனை வருகிறது.
கடின உழைப்பு மற்றும் கவனிப்புடன், அவள் ஒரு புதிய கூட்டை கட்டுகிறாள்.
இப்பொழுது, யாரும் அவளை தொந்தரவு செய்ய முடியாது.
ரோஜா சோகமாக இருக்கிறாள்.
அவளுடைய தாயார் வேலைக்குப் போகிறார்.
"நீ தூங்குவதற்கு முன்பு நான் வந்துவிடுவேன் கண்ணாம்மா", என்று அம்மா சொன்னார்.
"எத்தனை மணிக்கு நீ வருவாய்?"
என்று ரோஜா கேட்டாள்.
"சரியாக 9 மணிக்கு!"
என்றாள் அம்மா.டிக் டாக்!
டிக் டாக்!இப்போது நேரம் காலை 6 மணி.
"அம்மாதான் பால் கொடுக்க வேண்டும்", என்று ரோஜா அப்பாவிடம் பிடிவாதமாகக் கூறினாள்.டிக் டாக், டிக் டாக்!
இப்போது நேரம் காலை எட்டு மணி.
"உருளைக்கிழங்கு வாங்கலாம் தாத்தா", என்று ரோஜா சொன்னாள்" நேற்றுதான் நாம் உருளைக்கிழங்கு வாங்கினோம்!
இன்று கத்திரிக்காய் வாங்கலாமா?"
என்று தாத்தா கேட்டார்.டிக் டாக்!
டிக் டாக்!
நேரம் காலை 10 மணி.
"பாட்டி, நாம் சாப்பிடலாம், தாத்தா அப்பளம் பொறிக்கிறார்", என்று ரோஜா கத்தினாள்.டிக் டாக், டிக் டாக்!
நேரம் பிற்பகல் 1 மணி.
பிப்பீம்!
பிப்பீம்!
ரோஜாவின் அக்கா பள்ளியிருந்து வருகிறாள்.
"நான் இந்த  வருடம் உன்னுடன் பள்ளி செல்லுவேன், என்று பாட்டி சொன்னார்"
"வீட்டிற்கு செல்ல நேரம் வந்துவிட்டது ரோஜா!"
என்று அப்பா அழைத்தார்.
"இதோ ஒரு முறை  விளையாடுகிறேன்" ரோஜா கூறினாள்.டிக் டாக், டிக் டாக், நேரம் மாலை 5.டிக் டாக், டிக் டாக், நேரம் டிக் டாக்,டிக் டாக் நேரம் மலை மணி 5"வீட்டிற்கு செல்ல நேரம் வந்துவிட்டது ரோஜா!"
அப்பா அழைத்தார்.
"இதோ கடைசியாக விலையாடிகிறேன்
"செல்வி, தோசையை விரைவாக சாப்பிடு!அப்போது தான் நீ பெரியதாக மற்றும் வலுவாக இருக்கலாம்", ரோஜா கூறினாள்.டிக் டாக், டிக் டாக், நேரம் இரவு 7 மணி.
"தொப்பி விற்பனையாளர் அவர் தொப்பியை எறிந்தார்.குரங்குகள் தொப்பியை எறிந்தான, " என்று அப்பா கதை படித்தார்.
"அம்மா, அம்மா!"
ரோஜா மகிழ்ச்சியாக கூச்சலிட்டாள்.
"இன்று நீ என்ன செய்தாய் ரோஜா?"
என்று அம்மா கேட்டார்.டிக் டாக்!
டிக் டாக்!இப்போது நேரம் இரவு 9 மணி.
"இன்று நான் நிறைய மகிழ்சசியான காரியம் செய்தேன்.அப்பா உணவு ஊட்டிவிட்டார்.நான் தாத்தாவுடன் கத்திரிக்காய் வாங்கினேன்.தாத்தா அப்பளம் செய்தார்.
"நான் அக்காவை பள்ளி பேருந்துலிருந்து அழைத்து வந்தேன்.நான் விளையாட்டு பூங்காவில் விளையாடினேன்.நான் செல்விக்கு தோசை கொடுத்தேன்.அப்பா கதை படித்தார், நீங்கள் இப்போது வந்துவிட்டீர்கள்!"
என்று ரோஜா மிக்க மகிழ்ச்சியுடன் கூறினாள்.
டிக் டாக்!
டிக் டாக்!நேரம் இரவு 9 மணி!
என்னுடைய நாள்ரோஜா இன்று பல வேலை செய்தாள்.நீ இன்று என்ன செய்தாய்?1.
ரோஜா 8 மணிக்கு காலை உணவு சாப்பிட்டாள்.
நீ  நேற்று 8 மணிக்கு என்ன செய்தாய்?2.
ரோஜா 10 மணிக்கு கடைக்கு சென்றாள்.
நீ நேற்று 10 மணிக்கு என்ன செய்தாய்?3 ரோஜா 1 மணிக்கு மதிய உணவை சாப்பிட்டாள்.
நீ நேற்று 1 மணிக்கு என்ன செய்தாய்?
4.
ரோஜா 3 மணிக்கு அக்காவை பள்ளி பேருந்துலிருந்து அழைத்து வந்தாள்.
நீ நேற்று 3 மணிக்கு என்ன செய்தாய்?5.
ரோஜா மாலை 5 மணிக்கு பூங்காவில் விளையாடினாள்.
நீ நேற்று 5 மணிக்கு என்ன செய்தாய்?6.
ரோஜா மாலை 7 மணிக்கு செல்விக்கு தோசை கொடுத்தாள்.
நீ நேற்று 7 மணிக்கு என்ன செய்தாய்?
பந்து
என் பந்து
என்னுடைய சிகப்புபந்து
என்னுடைய பெரிய சிகப்பு பந்து
நான் உதைக்கிறேன்
என்னுடைய பந்தை நான் உதைக்கிறேன்
என்னுடைய சிகப்பு பந்தை நான் உதைக்கிறேன்
என்னுடைய சிகப்பு பந்தை நான் கடுமையாக உதைக்கிறேன்
எங்கே?
என் பந்துஎங்கே?
என் பந்து  இப்போதுஎங்கே?
என் சிகப்பு பந்து   இப்போதுஎங்கே?
அது உயர்ந்தது
அது ரொம்ப உயர்ந்தது
அது வானில் உயர்ந்தது
அது வானில் உயர்ந்ததுஇது நிலாவுக்கும் மேல் உள்ளதுஅது போய்விட்டது!
தெற்குத் தைவானின் கோஸோங் நகரில் 'பான் பின் ஷான்' என்ற மலை இருந்தது.
அதற்கு 'ஒரு பாதி' என்பது பொருள்.
மலைக்கு இப்படி ஒரு பெயர் இருப்பது விந்தையாக இருக்கிறதல்லவா.
ஆனால் அந்த மலையைப் பாருங்கள் பாதி மலையை யாரோ வாள் கொண்டு சரியாகப் பெயர்த்து எடுத்தது போலில்லை.
இப்போது பெயர்க்காரணம் உங்களுக்குத் தெரிந்திருக்குமே.
இனி இதற்குப் பின்னிருக்கும் கதையைக்  காண்போமா.வெகு காலத்திற்கு முன்பு 'பான் பின் ஷான்' ஒரு முழுமையான மலையாக இருந்தது.
அதற்குக் கீழே கிராமம் ஒன்று இருந்தது.
ஒரு நாள் அந்த கிராமத்திற்கு ஒரு வயதான தாத்தா தலையில் ஒரு பெரிய பானையை சுமந்தபடி வந்தார்.
தாத்தாவின் தலைமுடியும், தாடியும் வெள்ளை வெளேரென்று பனித்துகள் போல நரைத்திருந்தது.
முகம் முழுவதும் சுருக்கங்கள் இருந்தது.
அவரது அணிந்திருந்த பழைய உடையோ நைந்து இருந்தது.
அவர் தலையின் மீதிருந்த பானையை கிராமத்தின் நடுவில் அனைவரும் கூடும் இடத்தில் இறக்கி வைத்து விட்டு பானையின் மூடியைத் திறந்தார்.
அந்த இடத்தில் இனிப்பான கொழுக்கட்டையின் நறுமணம் பரவியது.
"சூடான கொழுக்கட்டை!
சுவையான கொழுக்கட்டை" சத்தம் போட்டு கூப்பிட்டார் தாத்தா "ஒன்று ஒரு காசு, இரண்டு ரெண்டு காசு, மூன்று வாங்கினால் இலவசம்"கிராமத்தினர் வியப்படைந்தனர்.
இவ்வளவு சுவையான மணமுள்ள கொழுக்கட்டையை இலவசமாகக் கொடுக்கும் இந்த மனிதன் என்ன முட்டாளா என்று பார்த்தனர்.
மீண்டும் தாத்தா உரக்கக் கத்தினார்  "சிகப்புப் பயிரும், எள்ளும் கலந்து செய்த சுவையான கொழுக்கட்டை.
ஒன்று ஒரு காசு, இரண்டு ரெண்டு காசு, மூன்று வாங்கினால் இலவசம்"அவரை சுற்றி மக்கள் சூழ்ந்து கொண்டனர்.
தங்களுக்குள் பேசிக் கொண்டனர்.
"இதில் ஏதாவது சூழ்ச்சி இருக்கும்.
எப்படி மூன்று கொழுக்கட்டைகளை இலவசமாகத் தர முடியும்?"
"ரொம்ப ருசியாக இருக்கும்" என்றபடி பெரிய அறிவாளி வாங்கிடம் முதல் கொழுக்கட்டையைக் கொடுத்தார்.
அது கோழி முட்டையின் அளவிற்கு பெரிதாய் இருந்தது.
வாங் அதை ருசித்து உண்டதை அனைவரும் பார்த்தனர்.
வாங் இரண்டாவது கொழுக்கட்டையை உண்டவுடனேயே வயிறு முழுவதும் நிறைந்துவிட்டது.
இருந்தாலும் அவன் தாத்தாவை பார்த்து "நான் மூன்றாவது கொழுக்கட்டையை சாப்பிட்டால் பணம் தர வேண்டாம் அல்லவா?""ஆமாம்.
மூன்று கொழுக்கட்டைகளை உண்டால் பணம் தர வேண்டாம்" என்றார் தாத்தா.
அறிவாளி வாங் மூன்றாவது கொழுக்கட்டையை வாயில் திணித்துக் கொண்டான்.
இப்போது உணவு இலவசம் அல்லவா.
தாத்தா சொன்ன வாக்கைக் காப்பாற்றினார்.
வாங் வயிறு புடைக்க உண்டு விட்டு மகிழ்ச்சியாகச் சென்றான்.
விரைவில் அங்கிருந்த மக்கள் அனைவரும் ஆளுக்கு மூன்று கொழுக்கட்டைகளை இலவசமாக சாப்பிட்டனர்.
விரைவில் பானை  முழுவதும் காலியாகிவிட்டது.
சிலர் உணவு கிடைக்காமல் ஏமாற்றமடைந்தனர்.
"உங்கள் கிராமத்தினர் அனைவரும் காலி செய்துட்டாங்களே" என்று அவர்களுக்கு பதில் அளித்து விட்டு வெறும் பானையை சுமந்தபடி கிளம்பிச் சென்றார்.
எதிர்பாராதாவிதமாக, மூன்று கொழுக்கட்டைகளை விழுங்கிய கழுகுப் பார்வை சான் கதறினான் "அங்க பாருங்க, மலையில் பாதியைக் காணோம்"
"உளறாதே" என்றனர் கிராமவாசிகள் "வயிறு முட்ட கொழுக்கட்டையை சாப்பிட்டது உன் மூளை வேலை செய்ய மாட்டிங்குது" அனைவரும் அவனைப் பார்த்து சிரித்துவிட்டுக் கிளம்பினர்.
சான் நீண்ட நேரம் அங்கேயே நின்று மலையை வெறித்துப் பார்த்தான்.
அன்று மாலை கிராமம் முழுவதும் தாத்தாவைப் பற்றியே பேச்சு "அந்த ஆள் சரியான முட்டாள்.
யாராவது மூன்று கொழுக்கட்டைகளை இலவசமாகத் தருவாங்களா" என்று சொல்லி நகைத்தனர்.
"தினமும் அவர் வந்தா நல்லாருக்கும்"மறுநாள் காலை.
தாத்தா மறுபடியும் பானை முழுவதும் கொழுக்கட்டைகளை எடுத்துக் கொண்டு மீண்டும் பொதுமக்கள் கூடும் இடத்திற்கு வந்தார்.
தாத்தா உரக்கக் கத்தினார்  "நிலக்கடலையும், எள்ளும் கலந்து செய்த சுவையான கொழுக்கட்டை.
ஒன்று ஒரு காசு, இரண்டு ரெண்டு காசு, மூன்று வாங்கினால் இலவசம்"
இந்த முறை முதல் நாளை விட சீக்கிரமாகவே பானை காலியாகிவிட்டது.
மக்கள் அனைவரும் ஆளுக்கு மூன்று கொழுக்கட்டைகளை இலவசமாகவே உண்டனர்.
தாத்தாவும் அந்த இடத்தை விட்டு புதிரான சிரிப்புடன் கிளம்பினார்.மூன்றாவது நாள், தாத்தா மீண்டும் வந்தார்.
இந்த முறை கிராமத்தினர் அனைவரும் அவருக்காகக் காத்திருந்தனர்.
அவர்களால் முடிந்த அளவுக்கு இலவச உணவினைத் தின்று தீர்த்துவிட விரும்பினர்.எதிர்பாராத விதமாக அங்கே ஒரு குரல் ஒலித்தது "தாத்தா எனக்கு ஒரே ஒரு கொழுக்கட்டை தர முடியுமா?
"அனைவரும் ஆச்சிரியத்துடன் திறந்த வாய் மூடாமல் யார் இப்படிக் கேட்பது என்று அறிந்துக் கொள்ளத் திரும்பினர்.
மூன்று கொழுக்கட்டைகளே இலவசமாகக் கிடைக்கும் பொழுது ஒரு காசு கொடுத்து ஒன்றினை விலைக்கு வாங்கும் மடையனைப் பார்க்க அனைவருக்கும் அவ்வளவு ஆர்வம்.
அங்கே ஒரு வாலிபன் அமைதியான தோற்றத்துடன் கையில் ஒரு காசை நீட்டிக் கொண்டு நின்றிருந்தான்.தாத்தா பேசினார் "நான் சொன்னதைக் கேட்கவில்லையா.
ஒன்று ஒரு காசு, இரண்டு ரெண்டு காசு, மூன்று வாங்கினால் இலவசம்" "கேட்டேன்.
ஆனால் நான் இரண்டு தினங்களாக உங்களைப் பார்க்கிறேன்.
தினமும் பெரிய பானையை சுமந்து வருகிறீர்கள்.
கொழுக்கட்டைகளை இலவசமாகத் தருகிறீர்கள்.
ஆனால் வெறும் கையுடன் திரும்பிச் செல்கிறீர்கள்.
அதைக் கண்டு எனக்கு வருத்தமாக இருக்கிறது.
உங்களுக்கு ஏதாவது உதவ நினைத்தேன்.
ஆனால் என்னிடம் ஒரு கொழுக்கட்டை வாங்கத்தான் காசு இருக்கு."
அந்த வாலிபன் சொன்னதைக் கேட்டு கிராமத்தினர் அனைவரும் வெட்கித் தலை குனிந்தனர்.
தாத்தா முன்னே வந்து அந்த வாலிபனைக் கட்டி அணைத்ததுக் கொண்டார்.
"கடைசியில் உன்னைக் கண்டுபிடித்து விட்டேன்.
நான்தான் மலையின் கடவுள்.உன்னை என் சீடனாகத் தேர்ந்தெடுக்கிறேன்.
எனக்குத் தெரிந்த மந்திர வித்தைகளை எல்லாம் கற்றுத் தருகிறேன்" என்று கண்களில் கண்ணீர் முகச் சுருக்கங்களில் வழிந்தோடச் சொன்னார்.
கிராமத்தினர் அனைவரும் மலையின் கடவுள் ஓர் கருணையுள்ளம் கொண்ட சீடனைத் தேடி தங்கள் கிராமத்திற்கு வந்திருக்கிறார் என்று உணர்ந்து கொண்டனர்.
அதன் பின்னர் தாங்கள் உண்டது கொழுக்கட்டை இல்லை என்றும் அவை எல்லாம் அந்த மலையிலிருந்து தோண்டிய கல்லும் மண்ணும் மந்திர சக்தியால் இப்படி உருமாறி இருக்கின்றன என்றும் மலை கடவுள் மூலம் தெரிந்துக் கொண்டனர்.
அதைக் கேட்டதும் மக்கள் அனைவரும் ஓடிச் சென்று பானையிலிருந்த கொழுக்கட்டையைப் பார்த்தனர்.
ஆனால் அந்த பானை முழுவதும் களிமண்தான் நிரம்பியிருந்தது.
எல்லாரும் மலையைத் திரும்பிப் பார்த்தனர்.
அங்கு பாதி மலைதான் நின்றுக் கொண்டிருந்தது.
கழுகுக் கண் சான் முன்னரே சொன்னான்.
ஆனால் அவர்கள்தான் கேட்கவில்லை.
மலைக் கடவுள் அவனது சீடனை அழைத்துக் கொண்டு மீண்டும் மலைக்கே திரும்பிவிட்டார்.
கிராம மக்கள் தங்களது பேராசையை எண்ணி குற்ற உணர்வால் வெட்கித் தலைகுனிந்தனர்.
அந்த மலையை  ஒரு பாதி என்று அழைக்கத் தொடங்கினர்.
அத்துடன் இனி பேராசை கொள்வதில்லை என்று முடிவெடுத்தனர்.
இப்போது சொல்லுங்கள், ஒரு தாத்தா சுவையான கொழுக்கட்டைகளுடன் உங்கள் ஊருக்கு வந்து "சூடான கொழுக்கட்டை!
சுவையான கொழுக்கட்டை!
ஒன்று ஒரு காசு, இரண்டு ரெண்டு காசு, மூன்று வாங்கினால் இலவசம்" என்று விற்றால் எத்தனை பேர் வாங்குவீர்கள்?
இந்தக் கதையில் நீங்கள் பார்த்த படங்கள் எல்லாம் அழகழகான தொப்பி அணிந்து இருந்ததைப் பார்த்தீர்கள் அல்லவா.
அந்தப் பாரம்பரிய தொப்பிகளைத் தான் விவசாயிகள் நிலத்தில் வேலை செய்யும் போது வெயிலில் இருந்து காக்க அணிந்து கொள்வார்கள்.
உங்களுக்கும் அது போன்ற தொப்பியை செய்யலாமா.தேவையான பொருட்கள் 1) செய்தித்தாள் அளவுள்ள சார்ட் பேப்பர்.
2) கத்திரிக்கோல் 3) ஓட்டுவதற்கு பசை 4) இரண்டு நீளமான  நூல்கள்.
செய்முறை:1)சார்ட் பேப்பரில் ஒரு வட்ட வடிவத்தை வரைந்து வெட்டிக் கொள்ளுங்கள் 2)படத்தில் குறிப்பிட்டது போல V வடிவத்தை வெட்டிக் கொள்ளவும்.3)படத்தில் வரைந்திருப்பதைப் போல A பகுதியை B பகுதியுடன் இணைத்து ஒட்டிக் கொள்ளவும்.
இப்போது கூம்பு வடிவத்தில் ஒரு தொப்பி கிடைத்துவிடும்.
4)அதன் இரண்டு எதிர் பகுதிகளில் துளையிட்டு நூல் ஒன்றினை இணைக்கவும்.
5)இப்போது வெயிலில் இருந்த பாதுகாக்க ஒரு  அழகான தொப்பி தயார்.
உங்களுக்குப் பிடித்த டிசைனில் அதனை அலங்கரிக்கவும்.
மோருவின் விருப்பு வெறுப்புகள் ஆழமானவை.
அவனுக்கு ஏதேனும் பிடித்தால் மிகவும் பிடிக்கும்; பிடிக்காதது அறவே பிடிக்காது.
அவனுக்குப் பிடித்ததை அவன் செவதை யாராலும் நிறுத்த முடியாது, அதேபோல் அவனுக்குப் பிடிக்காததை செய வைக்கவும் முடியாது.
மோருவிற்கு மரத்தில் ஏறி மாங்கா திருடப் பிடிக்கும்.
அடர்ந்த காட்டில் உள்ள சிறுத்தையைப்போல் பாவித்துக்கொண்டு மரத்தில் ஊரவும், ஒளிரும் தலையுடைய ஊதா பூச்சி, வெட்டுக்கிளி, துகள் உதிரும் மஞ்சள் வண்ணத்துப்பூச்சி போன்றவற்றைப் பிடிப்பதும் அவனுக்கு விருப்பமானது.
பட்டம் விடவும் அவனுக்கு பிடிக்கும்.
உயரமான கூரையில் ஏறி, அவன் தனது பட்டத்தை சூரியனை அடையப் பறக்கும் பருந்துபோல் மேலே பறக்கவிடுவான்.
மோருவின் கற்பனையில் ஒல்லி 1 தனிமையானது; 100 கொழுத்து வளமானது.
9 என்ற அழகி 1ன் அருகில் அமர்ந்து 19 ஆகும்போது மேலும் அழகாவாள்.
எண்கள் முடிவற்ற படிக்கட்டுகள் போல.
அவன் அதில் சில நேரம் 1, சில நேரம் 2, அல்லது 3, அல்லது 4 என்று பந்தயம் போல் தாண்டுவான்.
சோர்வாக இருக்கும்போது படிக்கட்டின் கைப்பிடியில் சறுக்குவான்.
அரைவயிறு நிரம்பும்போதே காலியாகிவிடும் உணவு போலவோ, விளையாட்டு சூடு பிடிக்கும்போது வீட்டிற்கு ஓடிவிடும் நண்பர்கள் போலவோ அல்லாது, எண்கள் எப்போதும் கூடவே இருக்கும்.
முடிவற்ற எண்களை விருப்பம் போல் கூட்டவோ, கழிக்கவோ, இணைக்கவோ, வரிசைப்படுத்தவோ அல்லது கலைக்கவோ முடியும்.
மோருவின் நண்பர்கள் பலரும் பள்ளிக்குச் சென்றதால், அவனுக்கும் பள்ளி செல்வதில் விருப்பம் இருந்தது.
காலையில் எழுந்து எங்காவது செல்வது அவனுக்குப் பிடித்திருந்தது.
வகுப்பறையைவிட விளையாட்டு மைதானம் அவனை ஈர்த்தது.
அவனுக்கு ஆசிரியரைப் பிடிக்கவில்லை.
பிள்ளைகள் கேள்வி கேட்க முடியாது, அங்கும் இங்கும் நகர முடியாது, ஏதாவது சோல்ல விரும்பினாலும் சோல்ல முடியாது.
இதனால் அவன் அடைப்பட்டது போல் உணர்ந்தான்.
மேலும், "ஆசிரியர் கோபக்காரர், அவருக்குப் பிள்ளைகளைப் பிடிக்காது" என்று மோரு நினைத்தான்.
அவருக்கே தான் ஆசிரியரானது பிடிக்குமா என்பது சந்தேகம்!
எதுவானாலும், பிள்ளைகளுக்கு ஆசிரியரைப் பிடிக்கவில்லை.
தினமும் காலையில், ஆசிரியர் கரும்பலகையில் ஏதாவது எழுதுவார்.
உரத்த குரலில் அதை அவர்கள் ஸ்லேட்டில் பதிவு செயும்படி சோல்லிவிட்டு, வெளியே சென்று விடுவார்.
அவர்கள் நன்றாக எழுதியிருந்தால் அதைப் பார்ப்பார்.
அவர்கள் சரியாக எழுதாவிடில் கோபம் கொண்டு அவர்களைத் திட்டுவார்; அதிக கோபம் வந்தால் பலமாக அடிப்பார்.
ஒரு நாள் சில கணக்குகளை கரும்பலகையில் ஆசிரியர் எழுதினார்.
அந்த கணக்குகள் மோருவிற்கு எளிதாக இருந்ததால், அவன் விருப்பத்தைத் தூண்டவில்லை.
மேலும் அவற்றைச் செய அவனிடம் ஸ்லேட்டும் இல்லை.
உடைந்து போன ஸ்லேட்டுக்கு பதில் புது ஸ்லேட் வாங்க அவன் அம்மாவிடம் பணம் இல்லை.
ஆகவே அவன் சுவற்றில் ஏறும் நூற்றுக்கணக்கான எறும்புகளை எண்ணிக்கொண்டிருந்தான்.
வெளியே இருந்த மரத்தில் உள்ள இலைகள் மற்றும் அவற்றின் நிழல்கள் அவன் கவனத்தை ஈர்த்தன.
பள்ளியின் சுற்றுசுவரில் இருந்த உடைந்த செங்கல்கள் எத்தனை என்று மனதில் எண்ணிப்பார்த்த அவன், அவற்றை மாற்றுவதானால் ஒன்று ஐந்து ரூபா வீதம் ஆயிரம் ரூபா தேவைப்படும் என்று கணக்குப் போட்டான்.
"மோரு, நீ ஏன் ஒன்றும் செயவில்லை, உன் ஸ்லேட் எங்கே?"
என்று ஆசிரியர் கோபமாகக் கேட்டார்.
"எனது பழைய ஸ்லேட் உடைந்துவிட்டது; புதிது வாங்க பணமில்லை," என்றான் மோரு.
ஆசிரியர் கோபத்தோடு அவன் கையில் கோலால் பளீர் என ஒரு அடி கொடுத்தார்.
"என்னிடம் ஸ்லேட் இருந்தாலும், அந்த கணக்கை நான் செய மாட்டேன்; எனக்கு செய இஷ்டமில்லை."
என பதிலளித்தான் மோரு.
மேலும் கோபம் அடைந்த ஆசிரியர் அவன் கன்னத்தில் ஒரு அறை கொடுத்ததில் அவன் கன்னம் சிவந்தது.
பொங்கி வந்த கண்ணீருடன் வெளியேறிய அவன், விளையாட்டு மைதானத்தைத் தாண்டி, உடைந்த கதவில் நுழைந்து வெளியே போவிட்டான்.
அடுத்த நாள் காலையில், மோருவின் தாயார் அவனை நேரத்தில் எழுப்பினாள்.
அவன் எழுந்திருக்கவில்லை; மாறாக கண்களை இழுத்து மூடிக்கொண்டான்.
பிறகு, ஒவ்வொரு நாளும் இதே கதைதான்.
எவரும் அவன் மனத்தை மாற்ற முடியவில்லை.
வாரம், மாதம் என நாட்கள் பறந்தன.
மோரு வீட்டின் எதிரே இருந்த சுவரில் வெகு நேரம் உட்கார்ந்திருப்பது வாடிக்கையாகிவிட்டது.
அல்லது மணிக்கணக்காக மார்க்கெட்டில் மறைந்து விடுவதும் வழக்கமாகிவிட்டது.
சில நேரங்களில் அவன் பட்டம் விட முயல்வான், ஆனால் வேறு பட்டமே இல்லாத வானம் அவனுக்கு களிப்பு ஊட்டவில்லை.
அவனது தாயாரின் கோபம், சகோதரனின் கேலி, பாட்டியின் கெஞ்சல், மாமாவின் அன்பளிப்பு, நண்பர்களின் வேண்டுதல் போன்ற எதுவும் பலன் தரவில்லை.
எவராலும் அவனை பள்ளிக்குத் திரும்ப அனுப்ப இயலவில்லை.
மழைக்காலம் வந்தது; கோடை விடுமுறை முடிந்து பள்ளியும் திறந்தது.
எல்லோரும் மோரு மறுபடியும் பள்ளிக்குச் செல்வான் என்று எதிர்பார்த்தார்கள்.
மோரு ‘போகமுடியாது’ என்பதில் திடமாக இருந்தான்.
வருடம் ஒன்றும் கழிந்தது.
எல்லோரும் அவன் மீது இருந்த எதிர்பார்ப்பை, நம்பிக்கையை கைவிட்டுவிட்டார்கள்.
அவனுமே தன்னைக் கைவிட்டுவிட்டான்.
அவன் மற்ற வேலைகளைச் செயத் தொடங்கினான்.
மார்க்கெட்டில் உள்ள காகறி வியாபாரிகளைத் தொந்தரவு செய ஆரம்பித்தான்.
தன்னைப் போல் பள்ளி செல்லாத குழந்தைகளுடன் சேர்ந்து கொண்டு பள்ளி செல்லும் குழந்தைகளை கேலி செது துன்புறுத்தினான்.
நண்பர்களின் நோட்டுப்புத்தகங்களில் இருந்து காகிதங்களைக் கிழித்து விமானம் செதான்.
மாடியில் ஏறி, கீழே போகும் மனிதர்கள் எதிர்பாராதபோது அவர்கள் மீது கவண் மூலம் கல் எறிந்தான்.
ஒரு நாள் பழைய ஆசிரியர் போப் புது ஆசிரியர் பொறுப்பு எற்றார்.
அன்று மோரு சுவரில் அமர்ந்து பள்ளி செல்லும் பிள்ளைகளை வேடிக்கை பார்த்துக் கொண்டிருந்தான்.
எவரும் அவனை எதுவும் கேட்கவில்லை.
தொல்லைக்குப் பயந்து எல்லோரும் அவனை விட்டு விலகிப் போனார்கள்.
ஆசிரியர் அவ்வழியே வந்தார்.
மோரு அவரை நோக்கினான்; அவரும் அவனை நோக்கினார்.
இருவரும் சிரிக்கவோ அல்லது முகம் சுளிக்கவோ இல்லை.
அடுத்த நாள் அதே நேரம், அதே இடத்தில் அமர்ந்து மோரு மேலிருந்து கீழே பார்த்தான்.
ஆசிரியரும் மேலே பார்த்து அவனை நோக்கி புன்முறுவல் பூத்தார்.
மோரு சுவரிலிருந்து குதித்து ஓடி மறைந்தான்.
சில நாட்களுக்குப் பிறகு, ஆசிரியர் அவ்வழியே நடந்து போனார்.
கையில் பெரிய கனமான பையுடன் இருந்த அவர் நடக்க சிரமப்பட்டார்.
சிறிது நேரம் தலையைச் சோறிந்த மோரு, மெல்ல நடந்த ஆசிரியரின் பின்னே ஓடினான்.
எதுவும் சோல்லாமல் அவரது பையின் ஒரு பக்கத்தைப் பிடித்துக்கொண்டான்.
சிரமம் குறைய, ஆசிரியரும் அவனுடன் சேர்ந்து பள்ளியை அடைந்தார்.
பின்னர் வகுப்பறையின் மேசை மீது அந்தப் பையை வைத்தனர்.
பையைத் திறந்த ஆசிரியர் மோருவை அதனுள் பார்க்க அனுமதித்தார்.
வண்ண வண்ண புத்தகங்கள் வெவ்வேறு வடிவிலும், அளவிலும் அதனுள்ளே இருந்தன; புதிய வாசனையுடன் மினுமினுத்தன.
"இவற்றை வெளியே எடுக்க நீ உதவுவாயா?"
என்றார் ஆசிரியர்.
மோரு அவற்றை வெளியே எடுக்க ஆரம்பித்தான்.
அட்டையில் படங்களுடன் கூடிய கதைப் புத்தகங்கள், பெரிய எழுத்து புத்தகங்கள், மற்றும் அதிக இடமில்லாததால் நெருக்கி எழுதப்பட்ட புத்தகங்கள் என பல மாதிரியானவை அவை.
இரண்டு வருடங்களாக புத்தகத்தையே தொடாத அவனுக்கு ஆசை எழத்தொடங்கியது.
அடுத்த நாள், பள்ளி முடிந்து பிள்ளைகள் போகும் வரை மோரு காத்திருந்தான்.
ஆசிரியர் தனியாக இருந்தார்.
சப்தமில்லாமல் உள்ளே சென்று கதவின் அருகில் நின்றான்.
நிசப்தமான பள்ளி பயத்தை கிளப்புவதாக இருந்தது.
அவனை நோக்கிய ஆசிரியர் "நீ வந்தது நல்லது; எனக்கு உன் உதவி தேவை."
என்றார்.பல பிள்ளைகள் உதவ இருக்கையில், அவருக்கு என்ன விதமான உதவி தேவைப்படும் என மோரு ஆவலுடன் சிந்தித்தான்.
மிகவும் யதார்த்தமான குரலில் ஆசிரியர் கேட்டார்: "இந்தப் புத்தகங்களை வரிசைப்படுத்த உதவ முடியுமா?"
மோரு தரையில் புத்தகங்கள் சூழ அமர்ந்தான்.
பல்வேறு புத்தகங்களிலிருந்து விலங்குகளைப் பற்றிய புத்தகங்களைத் தனியாக அடுக்கினான்.
யானைகளும், ஒட்டகங்களும், வேங்கைகளும் ஒருபுறம், கடவுள்களும், தேவதைகளும் ஒருபுறம், வீரச்செயல்கள் ஒருபுறம் என தரம் பிரித்தான்.
அதன் பிறகு எண்கள் குறித்த புத்தகங்களைக் கண்ட போது அவன் வேகம் குறைந்தது.
இளைத்த எண்கள், கொழுத்த எண்களுடன் நடனமாடின.
இரட்டைப்படை எண்கள் ஒன்றின் மேல் ஒன்று அமர்ந்து ஆட்டம் கண்ட கட்டிடம் போல் காட்சி அளித்தன.
பெருக்கல் கணக்குகள் குள்ளமாக தரையில் அமர்ந்து, எண்கள் பெருகப்பெருக மேலும் மேலும் கொழுத்தன.
வகுத்தல் கணக்குகள் அதற்கு நேர்மாறாயிருந்தன.
அவை குறைந்து குறைந்து வால் போல் மெலிந்து, இறுதியில் சிலநேரம் காணாமல் போயின.
ஒவ்வொன்றாக எல்லாம் அவனுக்கு ஞாபகம் வந்தது.
அப்போது இருட்ட ஆரம்பித்தது, மேலும் பள்ளியில் விளக்கும் இல்லை.
"நீ இப்போது வீட்டிற்க்கு போகலாம், மோரு, ஆனால் நாளை திரும்பி வரவேண்டும்.
ஆனால் பிள்ளைகள் இருக்கும்போது வருவாயா?"
என்றார் ஆசிரியர்.
அடுத்த நாள், பள்ளி ஆரம்பித்தவுடன் மோரு வந்துவிட்டான்.
அவனைக் கண்டு ஆச்சரியமுற்ற பிள்ளைகள், சிறிது பயப்படவும் செதனர்.
ஏனெனில் மோரு அந்தப் பகுதியில் பெரிய ‘தாதா’ என்று பெயரெடுத்து இருந்தான்.
"எனக்கு உதவ இப்போது ஒருவர் இருக்கிறார்," என்றார் ஆசிரியர்.
மோருவை சிறிய பிள்ளைகளுடன் அமர வைத்தார்.
அவர்கள், தங்களிடமிருந்த புத்தகத்தில் எழுத வேண்டுமாயிருந்தது.
"இந்தப் பிள்ளைகள், கொடுத்துள்ள எண்களை மேலிருந்து கீழாக இறங்கு வரிசையிலும், கீழிருந்து மேலாக ஏறு வரிசையிலும் எழுத உதவி செய முடியுமா?"
சின்ன பிள்ளைகள் அவனைச் சூழ்ந்து கொண்டனர்.
முரடன் மோருவிற்கு இவ்வளவு தெரியுமா என அவர்கள் வியந்தனர்.மோரு அவர்களை உயரப்படி ஒரு வரிசையில் நிறுத்தினான்.
அவர்கள் ஒவ்வொருவருக்கும் ஒரு எண்ணைக் கொடுத்து பிடித்துக்கொள்ளச் சோன்னான்.
இப்போது எல்லாம் மிகவும் எளிதானது.
எண்களுக்கும், பிள்ளைகளைப் போல குறிப்பிட்ட இடம் இருந்தது!ஒவ்வொரு நாளும், மோரு சிறிது நேரம் பள்ளிக்கு வந்தான்.
ஆசிரியரும் அவனுக்கு கொஞ்சம் கொஞ்சம் பெரிய வேலை கொடுத்தார்.
எண்களின் மேல் அவனுக்கிருந்த ஈடுபாடு அதிகமானது; அவனுடைய ஆர்வமும், திறமையும் அந்த சிறிய பிள்ளைகளைப் பற்றிக்கொண்டது.
ஒருமாதம் கழிந்து ஒருநாள் காலை அவனது தாயார் அவனைத் தேடினார்.
சுவற்றிலோ, மாடியிலோ, மாமரத்திலோ எங்குமே மோருவைக் காணவில்லை.
அவர் மார்க்கெட்டுக்கு போ தேடியபோது அங்கு வியாபாரிகள் எந்த தொந்தரவும் இல்லாமல் வியாபாரம் செது கொண்டிருந்தார்கள்.
கடைசியாக அவர் மேலும் நடந்து பள்ளியின் ஜன்னல் வழியாக உள்ளே நோக்கினார்.
மோரு அங்கே இருந்தான்.
அவன் குனிந்து தனது புத்தகத்தை கவனமாகப் பார்த்துக் கொண்டிருந்தான்.
மிகவும் ஈடுபாட்டுடன், தீவிரமாக, சிந்தனை கோடுகள் முகத்தில் தெரிய, மற்ற பிள்ளைகளுடன் அவன் கணக்கு போட்டுக்கொண்டிருந்தான்.
வெளியே நோக்கிய ஆசிரியர், மோருவின் தாயாரைக் கண்டு இதமான  புன்னகை புரிந்தார்.
தாயாரும் மகிழ்ச்சியுடன் புன்னகைத்தார்.
மோரு மறுபடியும் பள்ளிக்கு வந்துவிட்டான்.
அவன் மேலும் மேலும் படிப்பதோடு மட்டும் அல்லாமல் அதில் அதிக விருப்பமும் காட்டினான்.
ஒரு நீல நிற வண்ணத்துப்பூச்சி சிறகை மெதுவாக அசைத்ததை நான் பார்த்தேன்.
ஒரு மஞ்சள் நிற தேனீ தேநீர் குடிப்பதைப் பார்த்தேன்.
ஓர் பாத்திரத்தில் ஒரு சிவப்பு மீனைப் பார்த்தேன்.
.ஒரு பச்சை நிற தவளை ஒரு நாய் குட்டியுடன் விளையாடுகிறது.
ஒரு ஆரஞ்சு நிற வாத்து எனக்கு நல் வாழ்த்துக்கள் கூறியது.
நான் ஒரு கம்பளி பூச்சி ஊதா நிற பூவுடன் நடனம் ஆடுவதைப் பார்த்தேன்
ஒரு கறுப்பு சாம்பல் நிற பூனை ஆரஞ்சு தொப்பி அணிந்து  இருப்பதைப் பார்த்தேன்.
ஒரு சாம்பல் பழுப்பு நிற சுண்டெலி ஒரு இளஞ்சிவப்பு வீட்டில் மறைந்து உள்ளது.
நான் ஒரு சிவப்பு மற்றும் கறுப்பு நிற நரி ஊதா நிற காலுறை அணிந்து இருப்பதை பார்த்தேன்.
நான் ஒரு பச்சை நிற வெட்டுக்கிளி கறுப்பு மற்றும் வெள்ளை செய்தித்தாள் வாசிப்பதைக் கண்டேன்.
ஒரு கறுப்பு மற்றும் ஊதா நிற ஆடு ஒரு சிவப்பு படகில் பயணம் செய்வதை நான் பார்த்தேன்
ஒரு பச்சை மற்றும் பழுப்பு முதலை எனக்கு ஒரு பெரிய புன்னகை கொடுத்தது.
ஒரு கருப்பு மற்றும் நீல பாம்பு கேக் துண்டு சாப்பிடுவதை நான் பார்தேன்.
ஒரு சிவப்பு மற்றும் மஞ்சள் கோழி ஒரு பேனாவால் எழுதுவதை நான்  பார்த்தேன்.
ஒரு கருப்பு மற்றும் ஆரஞ்சு புலி தண்ணீரில் நிற்பதை நான் காண்கிறேன்.
என் இரண்டு கருப்பு கண்களால் எல்லா வண்ணங்களும் பறப்பதை நான் காண்கிறேன்.
“தாரா!
தூங்கப் போகும் நேரம் இது!
இவ்வளவு நேரமாக எங்கே போயிருந்தாய்?” என்று கோபமாகக் கேட்டார் அம்மா.
“அம்மா!
எங்கள் பள்ளிக்கூடத்தின் வெளியே,  நெடிதுயர்ந்த மரம் ஒன்று இருப்பது தெரியும்தானே?
நான் அதில் ஏறினேன்.
அதுதான் எவ்வளவு உயரம்!
அதன் உச்சி வானத்தைத் தொடுகிறது!” என்று பதிலளித்தாள் தாரா.
“நான் அதன் உச்சியிலிருந்து கீழே பார்த்தபோது மேகக்கூட்டங்கள் பஞ்சுப்பொதிகள் போல் காட்சி அளித்தன.
நான் மேலே பார்த்தபோது சிரிக்கும் இலைகளைக் கண்டேன்!”
“இலைகள் சிரிக்குமா எனவும் யோசித்தேன்.
அப்போதுதான் இலைகளின் நடுவே மறைந்தபடி சிரித்துக் கொண்டிருந்த அணில்களைப் பார்த்தேன்.”
“பெரிய அணில்கள் எனக்கு தின்பதற்கு நிறைய கொட்டைகளைத் தந்தன.
குட்டி அணில்கள் என் தலைமுடிக்குள் ஒளிந்து கண்ணாமூச்சி விளையாடின.”
“நாங்கள் மணிக்கணக்கில் விளையாடிக்கொண்டிருந்தோம்.
அப்போது திடீரென்று வீடு திரும்பும் ஞாபகம் வந்தது.
ஆனால், எனக்கு மரத்திலிருந்து கீழே இறங்கத் தெரியவில்லை!”
“அதனால், அணில்கள் உதவி கேட்டு சத்தம் போட்டன.
அவை எனக்காக எழுப்பிய கூக்குரலை நீங்கள் கூட கேட்டிருப்பீர்கள், அம்மா!
கீ, கீஇ, கீஈ!”
“நல்லவேளை!
அப்போது அங்கே மேலே ஒரு ஊதா நிற விமானம் பறந்து வந்தது.
அணில்கள் போட்ட கூச்சல் அந்த விமான ஓட்டிக்குக் கேட்டது தெரியுமா, அம்மா!”
“அந்த விமான ஓட்டி தாழ்வாகப் பறந்து வந்து என்னை ஏற்றிக் கொண்டார்.
பின்னர் வேகமாகப் பறந்து வந்து என்னை வீட்டில் விட்டார்.
”அதனால்தான் நான் வீட்டிற்கு வர நேரமாகிவிட்டது, அம்மா!” என்றாள் தாரா.
“தாரா!
இது போல கட்டுக்கதைகளை சொல்வதை நிறுத்து!” என்றார் அம்மா.
“கீ, கீஇ, கீஈ!”
சமீரா  தன்  உணவு பாத்திரத்தை திறந்து யோசித்தாள், "யார் இந்த   பராத்தாவையும் கத்திரிக்காயையும்  சாப்பிடுவார்கள்.
நான்  மாட்டேன்".
போன வாரம் அம்மா நூடுல்ஸ் மற்றும் குடைமிளகாயையும்  காரட்டும் கொடுத்திருந்தார்கள்.
"நூடுல்ஸ் பிசு பிசு என்றும் புழுவைப் போல் இருக்கிறது" என்று வீட்டிற்கு போய் சொன்னாள்.
"எனக்கு நூடுல்ஸ் பிடிக்காது".
அடுத்த நாள் அம்மா பட்டாணியும் கடலையும் போட்டு உப்புமா செய்திருந்தார்கள்.
சமீரா கடலையை  மட்டும் சாப்பிட்டுவிட்டு மீதியை வீட்டிற்கு எடுத்துச் சென்றாள்.
ஏன் சாப்பிடவில்லை என்று அம்மா கேட்டதற்கு "உப்புமா ஈர மணல் போல்  இருந்தது" என்றாள் சமீரா.
"உனக்கு இட்லி தரட்டுமா", என்று அம்மா கேட்டார்கள்.
"தாராளமாக!
அவற்றை வைத்து விளையாட அருமையாக இருக்கும்.
தூக்கிப்போட்டு பிடித்து விளையாடலாம்.
ஆனால் நான்  சாப்பிடமாட்டேன் - இட்லி மண்போல்  இருக்கும்" என்றாள் சமீரா.
இப்போது பராத்தாவும் கத்திரிக்காய்  கறியும்.
ஐயோ!
ஐயோ!
உணவு பாத்திரத்தை  டமால் என்று மூடிவிட்டு பள்ளி மைதானத்திற்குச்  சென்றாள் சமீரா.
அங்கே சுவரின் அருகில் சாரையாக ஊர்ந்து செல்லும் எறும்புகள் சமீராவிடம் "சமீரா நீ ஏன் மற்ற குழந்தைகள் போல் மதிய உணவு சாப்பிடவில்லை" என்று கேட்டன.
"எனக்கு பராத்தா பிடிக்காது.
காய்கறி பிடிக்காது.
எனக்கு மதிய உணவு வேண்டாம்" என்றாள் சமீரா.
"ஆமாம்.
காய்கறி சாப்பிடமுடியாது" என்று எறும்புகள் சம்மதித்தன.
பத்திரமாக  எடுத்து வந்த கரப்பின்  இறகைக்  கொடுத்து "இதை சாப்பிட்டு பார், மிகவும் ருசியாக  இருக்கும்" என்றன.
"ஓ முடியாது!
எனக்கு மோசமான கரப்பு  வேண்டாம்" என்று சொல்லி தோட்டத்திற்கு ஓடினாள்.
வண்ண மயமான பூக்கள் தோட்டத்தில் பூத்திருந்தன.
வண்ணத்துப் பூச்சிகள்  ஒரு பூவிலிருந்து மற்றொரு பூவிற்கு   பறந்து கொண்டிருந்தன.
கருப்பு கட்டங்களும்  கோடுகளும் கொண்ட  ஆரஞ்சு நிற வண்ணத்து பூச்சி சமீராவிடம் சொன்னது "சமீரா!
நீ மற்ற குழந்தைகளைப் போல் ஏன்  உணவு சாப்பிடவில்லை"?
"எனக்கு  பராத்தா  பிடிக்காது.
காய்கறி  பிடிக்காது.
எனக்கு மதிய உணவு  வேண்டாம்"  என்று சமீரா சொன்னாள்.
வண்ணத்து பூச்சி சொன்னது "ஆமாம் காய்கறி சாப்பிடமுடியாது.
எங்களைப் போல் பூவிலிருக்கும் தேனைக் குடிக்கலாம் அல்லவா?
மிகவும் ருசியாக இருக்கும்".
சமீரா தன் நாக்கைப் பூவின் மத்தியில் வைத்துப் பார்த்தாள்.
ஆனால் ஒன்றும் வரவில்லை.
"எனக்கு தேனே வேண்டாம்.
என்னை முட்டாளாக்க  பார்க்கிறீர்களா?"
என்று கத்தினாள்.
அவள் புல்வெளியில் இருந்த ஒரு பெரிய அரச மரத்துக்கு ஓடிப்  போனாள்.
காவென்று கூவிக் கொண்டிருந்த  காகம் ஒன்று,"சமீரா உன் உணவை மற்ற குழந்தைகளைப் போல்   சாப்பிடவில்லையா?
"என்று  கேட்டது.
"எனக்கு  பராத்தா  பிடிக்காது.
காய்கறி  பிடிக்காது.
எனக்கு மதிய உணவு  வேண்டாம்"  என்று சமீரா சொன்னாள்.
"ஆமாம்.
காய்கறி சாப்பிட முடியாது" என்று காகம் சம்மதித்தது.
"இதோ நல்லது ஒன்று கொடுக்கிறேன்" என்று சொல்லி பாதி  சாப்பிட்ட  எலியை சமீராவிற்காக கீழே போட்டது.
"ஓ இல்லை!
என்ன ஒரு மோசமான சாப்பாடு!
உன் சாப்பாட்டை நீயே வைத்துக்கொள்" என்று சமீரா  கத்திக்கொண்டே ஓடிப்போய் ஒரு சுவரின் அருகே நின்று கொண்டாள்.
சுவரின் அருகே கீச் கீச் என்று கூவிக்கொண்டிருந்த  குருவிகள்  சமீராவை அழைத்து, "சமீரா உன் உணவை மற்ற குழந்தைகளைப் போல்  சாப்பிடவில்லையா?"
என்று கேட்டது.
உடனே சமீரா ,"எனக்கு  பராத்தா பிடிக்காது.
காய்கறி  பிடிக்காது.
எனக்கு மதிய உணவு  வேண்டாம்"  என்றாள்.
"ஆமாம், காய்கறி சாப்பிட முடியாது" என்று குருவி சம்மதித்தது.
"இதோ இங்கே கறு முறு என்று இருக்கும் பார்லி தானியம் உள்ளது - சாப்பிட சுவையாக இருக்கும், உடலுக்கும் நல்லது" என்றது குருவி.
சமீரா சுவைத்துப் பார்த்து முகம் சுளித்தாள்.
"இது கூழான்கல்லை சாப்பிடுவது போல் உள்ளது.
இதைவிட  உப்புமாவே   நன்றாக  இருக்கும்".
இரக்கமுள்ள ஒரு குருவி சமீராவிடம் கேட்டது ,"உனக்கு மிருதுவான ஜூஸ் போன்ற புழுக்கள் பிடிக்குமா, ஒரு நிமிடம்..".
குருவி புழுவைக் கொண்டு வருவதற்குள் சமீரா சொன்னாள், "புழுக்களா!
இல்லை மிக்க நன்றி!
அதற்கு பதில் நான் நூடுல்ஸ் சாப்பிடுவேன்" என்று சொல்லிக் கொண்டே பள்ளிக்கூட வாசல் அருகே ஓடினாள்.
ஒரு பசு தான் சாப்பிட்ட உணவை அசை போட்டுக்கொண்டே சமீராவிடம்  மூ என்று கத்தி, "நீ ஏன் உன் உணவை மற்ற குழந்தைகளைப் போல்   சாப்பிடவில்லையா?"
என்று கேட்டது.
அதற்கு சமீரா,"எனக்கு  பராத்தா பிடிக்காது.
காய்கறி  பிடிக்காது.
எனக்கு மதிய உணவு  வேண்டாம்"  என்றாள்.
"ஆமாம் சமைத்த கத்திரிக்காய் நன்றாகவே இருக்காது",  என்று பசு சம்மதித்தது.
"நான் கொஞ்சம் புல்லைக்  கடித்து கொடுக்கிறேன்.
மழைக்குப்பின்  மிகவும் இனிப்பாக இருக்கிறது.
இதை உனக்கு அருகில் உள்ள செம்பருத்தி இலையுடன் சாப்பிடு.
எனக்கு இந்த வாசல் வழியாக உள்ளே வர வேண்டும் என்று ஆசைதான்.
நீ மிகவும் அதிரிஷ்டசாலி".
சமீரா சலித்துக்கொண்டாள்.
"எனக்குப்  புல்லும்  வேண்டாம்,  செடியும் வேண்டாம்.
இட்லி கூட புல்லைவிட ருசியாக இருக்கும்.
நல்ல வேளை வாசல் கதவு மூடி இருக்கிறது.
ஏனென்றால் செம்பருத்தி செடியில் அழகான  பூக்கள் உள்ளன.
நீ அதை சாப்பிடுவதை நான் விரும்பவில்லை" என்றாள்.
சமீரா தன் பள்ளிக்கூட அறைக்கு ஓடிச் சென்று தன் உணவு பாத்திரத்தைத்  திறந்தாள்.
"என் பராட்டவும்  கத்திரிக்காய் கறியும் எவ்வளவு நன்றாக உள்ளன" என்று எண்ணி  மளமள என்று சாப்பிட்டாள்.
200 ஆண்டுகளுக்கு முன்பு,  மார்கரெட் ஆன் புல்க்லி என்ற ஒரு பெண் இருந்தாள்.
மார்கரெட் கிரேட் பிரிட்டன் என்ற நாட்டில் அயர்லாந்து என்று அழைக்கப்படும் குளிர்ந்த, பசுமையான நிலத்தில் வாழ்ந்தாள்.
மார்கரெட் புத்திசாலியாகவும், ஆர்வம் நிறைந்தவளாகவும் இருந்தாள்.
பெரிய கனவுகளைக் கொண்டிருந்தாள்.
மார்கரெட் தைரியமாக இருந்தாள், தன் முன்னல் நடக்கும் தவறுகளை தைரியமாக தட்டிக் கேட்பாள்.
மார்கரெட்டின் தாயும் தந்தையும் அவளது சகோதரனை வழக்கறிஞராகப் படிக்க வைத்தனர்.
பின்னர் சகோதரன் ஒரு செல்வந்தரின் மகளைத் திருமணம் செய்து கொள்வதற்காக தங்களிடம் உள்ள எல்லா பணத்தையும் செலவழித்தனர்.
மார்கரெட் புத்திசாலி மற்றும் பெரிய கனவுகளைக் கொண்டிருந்தாள்.
ஆனால், ஆளுநராகவோ, செவிலியராகவோ படிக்கக் கூட அவளுக்குப் பணம் இல்லை.
மார்கரெட் தைரியமானவள்.
"நான் மருத்துவராக வேண்டும்!"
அவள் சொன்னாள்.
ஆனால் இருநூறு ஆண்டுகளுக்கு முன்பு ஒரு பெண் வழக்கறிஞராகவோ அரசியல்வாதியாகவோ மருத்துவராகவோ ஆக முடியாது.
மார்கரெட்டின் மாமா ஒரு பிரபலமான ஓவியர்.
அவர் பெயர் ஜேம்ஸ் பாரி.
ஜேம்ஸ் பாரியின் நண்பர்களில் ஒருவர் வெனிசுலாவைச் சேர்ந்த ஜெனரல் மிராண்டா.
ஜெனரல் மிராண்டாவுக்கு ஒரு நூலகம் இருந்தது - அது மிகவும் அழகாகவும் பெரியதாகவும் இருந்தது.
அவருடைய நூலகத்தில் 6000க்கும் மேற்பட்ட புத்தகங்கள் இருந்தன!
"நான் இதைப் படிக்க விரும்புகிறேன்!"
என்றாள் மார்கரெட்.
மார்கரெட் புத்திசாலியாகவும் ஆர்வமாகவும் இருந்தாள்.
ஜெனரல் மிராண்டா இதைப் பார்த்து ஈர்க்கப்பட்டார்.
மார்கரெட்டின் மாமா ஜேம்ஸ் பாரி இறந்தபோது, ​​அவர் அவளிடம் கொஞ்சம் பணத்தை விட்டுச் சென்றார்.
"டாக்டராக படிக்க பணம் போதும்!"
ஜெனரல் மிராண்டா கூறினார்.
"ஆனால் நான் ஒரு மருத்துவர் ஆக முடியாது," மார்கரெட் கூறினாள்.
"ஒரு ஆண் மருத்துவராக முடியும்," ஜெனரல் மிராண்டா கூறினார்.
"நீங்கள் ஒரு பையனைப் போல உடை அணியலாம்."
மார்கரெட் துணிச்சலானவள், அவள் நம்பியதற்காகப் போராடினாள்.
அவள் உண்மையில் ஒரு மருத்துவராக விரும்பினாள்.
அதனால் அவள் தலைமுடியை வெட்டினாள்.
அவள் ஆழமான குரலில் பேச பயிற்சி செய்தாள்.
அவள் ஒரு ஆணின் ஆடைகளை அணிந்தாள்.
அப்போதிருந்து, மார்கரெட் ஒரு பெண் என்று யாருக்கும் தெரியாது.
அவள் மாமா ஜேம்ஸ் பாரி போலவே ஆனாள்.
ஜேம்ஸ் பாரி ஒரு கடுமையாக உழைக்கும்  மருத்தவ மாணவர்.
அவர் 13 பாடங்களை எடுத்து மற்ற மாணவர்கள் விடுமுறையில் சென்றபோதும் கோடை விடுமுறையிலும் வேலை செய்தார்.
ஆனால் ஐந்து ஆண்டுகளுக்குப் பிறகு, அவர் இறுதித் தேர்வை எழுதாமல் போய்விடும் சூழல் ஏற்பட்டது.
அவர் ரொம்பு இளமையாக இருக்கிறார் என்று பரிசோதகர்கள் நினைத்தார்கள்!
ஜேம்ஸ் பாரிக்கு தாடி இல்லை, ஏனென்றால் அவர் ஒரு ஆணாக இல்லை.
மருத்துவர்  ஜேம்ஸ் பாரி தைரியமாகவும் ஆர்வமாகவும் இருந்தார்.
மருத்துவர்  சம்ஸ் பாரிக்கு பெரிய கனவுகள் இருந்தன.
அதனால் ராணுவத்தில்  சேர்ந்தார்.
ராணுவத்தில் சேர்ந்தால், முழு  உலகத்தையும் பார்க்க முடியும்!
1816லில்  ராணுவம் மருத்துவர்  சம்ஸ் பாரியை கேப் டவுனுக்கு அனுப்பியது.
தென்னாப்பிரிக்கா அயர்லாந்திலிருந்து வெகு தொலைவில் இருந்தது.
கேப் டவுன் தென்னாப்பிரிக்காவில் ஒரு சிறிய, சுவாரஸ்யமான நகரம்.
மருத்துவர் ஜேம்ஸ் பாரி உற்சாகமாக இருந்தார்.
மருத்துவர் ஜேம்ஸ் பாரி குட்டையாகவும் மெலிந்தவராகவும் இருந்தார்.
அவர் உயரமாக இருக்க பிளாட்பார்ம் ஷூக்களை அணிந்திருந்தார்.
கேப் டவுன் மக்கள் மருத்துவர் ஜேம்ஸ் பாரியை கபோக் மருத்துவர், அதாவது பருத்தி மருத்துவர் என்று அழைத்தனர்.
"நான் உங்கள் காதுகளை வெட்ட விரும்புகிறேன்!"
மருத்துவர் ஜேம்ஸ் பாரி தனக்கு சவால் விடும் யாரிடமும் கத்துவார்.
மருத்துவர் ஜேம்ஸ் பாரி ஒருமுறை கூட கைத்துப்பாக்கிகளுடன் சண்டையிட்டார்!
அதிர்ஷ்டவசமாக, இருவரும் ஒருவரையொருவர் தாக்கிக் கொள்ள தவறிவிட்டனர்.
மருத்துவர் ஏன் இவ்வளவு சண்டை போட்டார்?
மார்கரெட் தைரியமானவள் தான், ஆனால் அவளும் பயந்தாள்.
அவள் மருத்துவர் ஜேம்ஸ் பாரி என்று யாரேனும் கண்டுபிடித்தால் இனி டாக்டராக இருக்க அனுமதிக்கப்படமாட்டாள் என்று அவளுக்குத் தெரியும்.
மருத்துவர் ஜேம்ஸ் பாரி ஒரு ஆண் என்று எல்லோரும் நம்ப வேண்டியிருந்தது.
மருத்துவர் ஜேம்ஸ் பாரி ஏதோ தவறு என்று நினைத்தபோது போராடினார்.
கேப் டவுனில், தொழுநோயால் பாதிக்கப்பட்டவர்கள் ராபன் தீவுக்கு வெளியேற்றப்பட்டனர்.
தொழுநோயாளிகள் தீவில் வைக்கப்பட்டனர், ஏனெனில் அவர்களிடமிருந்து நோய் மிக எளிதாகப் பரவி விடும் என்று மக்கள் நம்பினர்.
அழுக்கான வீடுகளும் மோசமான உணவும் தொழுநோயாளிகளை மிகவும் நோயுற்றன.
மருத்துவர்.
ஜேம்ஸ் பாரி கேப் டவுனில் உள்ள தலைவர்களிடம் ராபன் தீவில் உள்ள நோய்வாய்ப்பட்ட மக்களுக்கு சுத்தமான வாழ்க்கை நிலைமைகள் மற்றும் ஆரோக்கியமான உணவு ஆகியவற்றைக் கேட்டார்.
நிறைய ஆண்டுகளுக்குப் பிறகு, மருத்துவர் ஜேம்ஸ் பாரி ஒரு போர் மருத்துவமனையில் வேலை செய்தார்.
இங்கு அவர் செவிலியரான பிளாரன்ஸ் நைட்டிங்கேலை சந்தித்தார்.
பிளாரன்ஸ் நைட்டிங்கேல்  "கைவிளக்கேந்திய காரிகை" என்றும் அழைக்கப்படுகிறார் ஏனெனில் அவர் இரவிலில் காயமடைந்த வீரர்களை பரிசோதிப்பார்.
அவர் போரின் போது பிரபலமடைந்தார், ஏனெனில் அவர் இராணுவத் தலைவர்களிடம் தூய்மையான வாழ்க்கை நிலைமைகள் மற்றும் வீரர்களுக்கு ஆரோக்கியமான உணவைக் கேட்டார்.
மருத்துவர் ஜேம்ஸ் பாரி பல ஆண்டுகளாக இதே விஷயங்களை கேட்டுக்கொண்டிருந்தார்.
மருத்துவர் ஜேம்ஸ் பாரி உலகம் முழுவதும் பயணம் செய்தார்.
அவர் தென்னாப்பிரிக்கா, செயின்ட் ஹெலினா, பார்படாஸ், மொரிஷியஸ், டிரினிடாட் மற்றும் டொபாகோ, மால்டா, கோர்பு, ஜமைக்கா, கிரிமியா, வெஸ்ட் இண்டீஸ், கனடா... என மொத்தம் 11 இடங்களில் பணியாற்றினார்.
அவர் பல அற்புதமான சாகசங்களைச் செய்தார்!
மருத்துவர் ஜேம்ஸ் பாரி ஒரு பெண் என்பதை 1865 இல் அவர் இறந்தபோது மட்டுமே மக்கள் கண்டுபிடித்தனர்.
அதே ஆண்டில், டாக்டர் எலிசபெத் காரெட் ஆண்டர்சன் கிரேட் பிரிட்டனில்  முதல் பெண் மருத்துவரானார்.
டாக்டர் ஜேம்ஸ் பாரி, பெண்கள் நினைத்தால் எதையும் செய்ய முடியும் என்பதை நமக்குக் காட்டியுள்ளார்.
முன்னொரு காலத்தில், பறவைகள் எல்லாம் ஒரு கூட்டம் போட்டன.
விலங்குகளும், மனிதர்களும் வைத்திருப்பதுபோல ஒரு ராஜாவைத் தேர்ந்தெடுக்க வேண்டிதான் அந்தக் கூட்டம்.
எந்தப் பறவை ராஜா ஆவது?
”கழுகுதான் ராஜா மாதிரி இருக்கும், பலசாலி” என்றது ஒரு பறவை.
“இல்லை, அதுக்கு கிரீடமே கிடையாது.
அது கத்துறதும் சோகமா இருக்கும்” என்றது இன்னொன்று.
“அப்போ நெருப்புக்கோழிதான்.
அதுதான் பெருசா இருக்கும், சிங்கம் மாதிரி கத்தும்” என்றது ஒரு பறவை.
“இல்லை, அதால பறக்கமுடியாது.
பறவை ராஜான்னா பறக்கணும்.”
”நான்தான் ராஜாவா இருக்கணும்னு நினைக்கிறேன்” என தோகையை ஆட்டியபடி சொன்னது மயில்.
“நான் என்ன அழகு!”“உனக்கு பெருமை தூக்கல்” என்றது ஆந்தை.
“எனக்குதான் பெரிய கண்ணு.
நான்தான் ராஜா ஆகணும்.”“முடியாது ஆந்தையே!
சூரியன் முழிச்சதும் நீ தூங்கிருவ” என்றனர் மற்றவர்கள்.
ஒரு முடிவும் கிடைக்கவில்லை.
ஒரு பறவை யோசனை சொன்னது: “யார் அதிக உயரம் பறக்கிறார்களோ, அவர்கள்தான் ராஜா.” “ஆமா!
ஆமா!” என்று எல்லோரும் ஒப்புக்கொண்டு உயர, உயர வானில் பறக்கத் தொடங்கினர்.
வாத்து ஒருநாள் முழுக்க உலகின் உயரமான மலைகள் மேலே பறந்தது.
கழுகு இருநாட்களுக்கு மலைகளுக்கும் மேலே நீலவானில் பறந்தது.
ஆனால், பருந்து மூன்று நாட்களுக்கு நிற்காமல், நேராக சூரியனை நோக்கிப் பறந்தது.
உயரத்திலிருந்து, “நான்தான் உயரமாகப் பறக்கிறேன், நான்தான் ராஜா!” என்று பருந்து கத்துவது மற்றவர்களுக்குக் கேட்டது.
ஆனால், அப்போது பருந்துக்கு மேலே ஒரு குட்டிக் குரல் கேட்டது, “டிங் டிங் டிங்!
நான்தான் உயரத்திலிருக்கிறேன்.
நான்தான் ராஜா.”அது ந்சேடே, நெடிக்கி என்ற வகையைச் சேர்ந்த இருப்பதிலேயே குட்டியான பறவை!
அது பருந்தின் பெரிய இறகுகளைப் பிடித்துக்கொண்டு அதனோடே வானத்துக்கு வந்துவிட்டது.
”உன்னால் திரும்ப என்னைத் தோற்கடிக்க முடியாது” என்று சொல்லிவிட்டு பருந்து இன்னும் உயரமாக சென்றது.
முடிந்து அளவு மேலே பறந்துவிட்டு “எந்தப் பறவையையும்விட நானே உயரத்துக்கு வந்திருக்கிறேன்.
நான்தான் ராஜா” என்று கத்தியது.
ஆனால் அதன் இறக்கைக்கு அடியிலிருந்து அந்தக் குட்டிப் பறவை வெளியே வந்தது.
“டிங் டிங்!
டிங் டிங்!
நான்தான் இருப்பதிலேயே குட்டிப் பறவை!
நான்தான் ராஜா.”பருந்துக்கு அதற்குமேல் பறக்க சத்தில்லை.
சர்ரென கீழிறங்கியது - குட்டிப் பறவை இன்னும் அதன் இறக்கைக்கடியில் இருந்தது.
மற்ற பறவைகளுக்கு ந்சேடே மேல் கோவம்.
கீழே வந்ததும் அதன் இறக்கைகளைப் பிய்த்துப் போட்டுவிட ஆயத்தமாக இருந்தனர்.
அவர்களெல்லாம் கோபமாக இருப்பதைப் பார்த்த குட்டிப் பறவை, சட்டெனப் பறந்து ஒரு பாம்புப் புத்துக்குள் போய்விட்டது.
”உன் பெரிய கண்ணை வைத்துக்கொண்டு அந்த புத்தைப் பார்த்துக்கொள், அவன் வெளியே வந்தால் பிடித்துவிட்டு” என எல்லாரும் ஆந்தையிடம் சொன்னார்கள்.
ஆந்தையும் புத்தைப் பார்த்தபடி உட்கார்ந்துகொண்டது.
ஆனால் வெய்யில் வெதுவெதுப்பாக அடிக்க ஆந்தை தூங்கிவிட்டது.
மெல்ல எட்டிப் பார்த்த குட்டிப் பறவை சொய்ங்கென பறந்து சென்றுவிட்டது.
குட்டிப் பறவையைத் தப்ப விட்டதில் ஆந்தைக்கு அவனமானகப் போய்விட்டது.
இப்போதெல்லாம் அது இரவில் மட்டும்தான் வேட்டையாடுகிறது.
பகலில் மற்ற பறவைகள் கண்ணில் படாமல் தூங்குகிறது
ஒருநாள், அவணி சமையலறை மேடையில் உட்கார்ந்தபடி, அம்மா சமைப்பதைப் பார்த்துக்கொண்டிருந்தாள்.
அம்மா குக்கரில் எல்லாவற்றையும் போட்டு தயார் செய்துகொண்டிருந்தார்.“அவணி, அந்தப் பட்டாணியைக் கொடு” என்றார் அம்மா.
மேடையில் இருந்த காய்ந்த பட்டாணிக் கிண்னத்தை எடுத்து அம்மாவிடம் கொடுத்தாள் அவணி.ஒரு பட்டாணி மட்டும் அதிலிருந்து கீழே விழுந்தது.
அதை அம்மா, அவணி ரெண்டு பேருமே பார்க்கவில்லை.
அந்தப் பட்டாணி மேடையில் விழுந்து எம்பி, தரையில் விழுந்து, மேசைக்கு அடியே உருண்டு சென்றது.பூனைக்குட்டி சிக்கி அதைப் பார்த்தது.சிக்கி பட்டாணியைத் தொட்டுப் பார்த்தது, உருட்டியது, நக்கிப் பார்த்தது.
பட்டாணி உருண்டு சமையலறைக் கதவிடம் சென்றது.சிக்கி அதை மறுபடி உருட்டியது.
அதுவும் உருண்டு, உருண்டு... தோட்டத்துக்குப் போனது.
பட்டாணியைப் பார்த்த ஒரு மைனா அதைக் கொத்தியது.
ஆனால் அது காய்ந்து இறுகியிருந்தது.மறுபடியும் கொத்தியது மைனா.
பட்டாணி சட்டெனப் பறந்துபோய் மண்ணில் விழுந்தது.
அது விழுந்த இடத்துக்குப் பக்கத்தில் ஒரு தக்காளிச் செடி இருந்தது.
மண்ணுக்குள்ளிருந்து ஒரு மண்புழு எட்டிப் பார்த்தது.
பட்டாணி அதுக்குப் பெரிசாக சுவாரசியமான பொருளாக படவில்லை.
திரும்பி மண்ணுக்குள் புகுந்துகொண்டது.
இப்போது மண்ணில் ஓட்டை உருவாகிவிட்டது.பட்டாணி நழுவி ஓட்டையில் விழுந்தது.
சுற்றியிருந்த மண் சரிந்து அதை மூடியது.
ஈரமான, இருட்டான மண்ணுக்குள் அது பத்திரமாக இருந்தது.
நாட்கள் கழிந்தன.
மழை வந்தது.பட்டாணி நனைந்தது, மெல்ல உப்பியது.
உப்பியது.
இன்னும் உப்பியது.அதற்கு ஒரு வால் முளைத்தது, தலையில் ஒரு கிரீடமும் முளைத்தது.
அந்த கிரீடம் வளர்ந்து மண்ணுக்கு வெளியே எட்டிப் பார்த்தது.
பின் சூரியனை நோக்கி வளரத் தொடங்கியது.கொஞ்சம் உயரமானது, இன்னும் கொஞ்சம்.
நிறைய உயரமாக வளர்ந்தது பட்டாணியின் கிரீடம்.
தோட்டத்தில் விளையாடிக் கொண்டிருந்த அவணி அதை கவனித்தாள்.“அம்மா இங்க பாரேன்” என்றாள்.“பட்டாணிச் செடி!” என்றார் அம்மா.இருவரும் பட்டாணிச் செடியை ஆச்சரியமாகப் பார்த்தார்கள்.
”நீதான் இத நட்டியா?” என்று அம்மா கேட்டார்.“இல்லையே, நீ நடலையா?” என்று கேட்டாள் அவணி.“அப்போ யார் நட்டது?
யார் வேலை இது?” என இருவரும் வியந்தனர்.ஆனால், உங்களுக்கும் எனக்கும் யார் நட்டதெனத் தெரியுமே!
செய்துபார்!1 ஒரு பானையில் செடி வைத்து தினமும் தண்ணீர் ஊற்று2 பானையை ஈரமான  இருட்டான இடத்தில் வைத்தால் செடி வளர்கிறதா?3 முளைகட்டிய பயறுகளும் விதைகளும் பெரும்பாலும் நம் உடல்நலனுக்கு நல்லது.உனக்கு எந்த பயறுகளை சாப்பிடப் பிடிக்கும்?
ஸ்ரீங்கேரி ஸ்ரீநிவாஸ் ஒரு  விவசாயி.அவருக்கு அன்றைய நாள் அவ்வளவு சிறப்பாக இல்லை.
யாரும் அவருடைய பண்ணையில் விளைந்த சுவையான பழுத்தவாழைப்பழத்தை வாங்கவில்லை.
அவருடைய குடும்பத்தினரும் வாங்கிக்கொள்ளவில்லை.
அவருடைய நண்பர்களும் வாங்கிக்கொள்ளவில்லை.
அவருடைய அண்டை வீட்டுக்காரர்களும் வாங்கிக்கொள்ளவில்லை.
வெளியூருக்குச் சென்று வாழைப்பழம் விற்கும் தரகர்களால் கூட அந்தவாழைப்பழத்தை விற்க முடியவில்லை.
அவருடைய சொந்த மாடு கூட அதை உண்ணவில்லை..
“நன்றி, ஆனால் எங்களுக்குவேண்டாம்” என்று எல்லாரும் கூறினர்…“வாழைப்பழம் அனைத்தும்சுவையாக உள்ளது.. ஆனால் நாங்கள் ஏற்கனவே அளவுக்கு அதிகமாக சாப்பிட்டு விட்டோம்.. இனிமேல்எங்களால் சாப்பிட முடியாது.. ”
பாவம் ஸ்ரீங்கேரி ஸ்ரீநிவாஸ்.. அறுவடை செய்து வைத்த வாழைப்பழம்மிகவும் அதிகம் வேறு.. அதை என்ன செய்வார் ?
அவருடைய ஊருக்கு அருகில் இருந்த துட்டூர் என்ற பெரிய ஊரில் விவசாயிகள்சங்கம் இருந்தது..
தான் அறுவடை செய்த சிறந்த வாழைப்பழத்தை எடுத்துக்கொண்டுதுட்டூருக்குச் சென்றார்.
கண்டிப்பாக அங்கே யாராவது நமக்கு ஒரு நல்ல யோசனை சொல்லுவார்கள்.
நாட்கள் கழிந்தன.
ஸ்ரீங்கேரி ஸ்ரீநிவாஸ் மிகவும் மகிழ்ச்சியுடன்வீடு திரும்பினார்.
மீண்டும், வாழைக்கன்று நடத் தொடங்கினார்.
ஆனால், அவர் யாரிடமும் அந்த பழங்களை விற்கவில்லை, விற்க முயற்சிக்கவும் இல்லை.
அவர் நண்பர்களிடமோ, அண்டை வீட்டுக்காரர்களிடமோ, குடும்பத்தினரிடமோ விற்கவில்லை.
தொலை தூரம் சென்று வெளியூர்களில் விற்கும் தரகர்களிடமும் விற்கவில்லை.
இவ்வளவு ஏன், அவருடைய மாடுகளுக்கும் கொடுக்கவில்லை.
எல்லாருக்கும் ஒரே ஆர்வம்.. இவ்வளவு வாழைப்பழங்களை இவர் என்ன செய்கிறார்.. எங்கே கொண்டுபோகிறார் என்று..
ஒரு நாள், அவருடைய பக்கத்து வீட்டில் வசித்த ஷிவண்ணா என்பவர்ஒரு பெரிய பூஜைக்கு ஏற்பாடு செய்திருந்தார்.
அந்த பூசாரி, அந்த பூஜைக்கு 108 வாழைப்பழங்கள் கடவுளுக்குஅர்ப்பணிக்க தேவை என்று கூறி இருந்தார்.
ஷிவண்ணா ஸ்ரீங்கேரி ஸ்ரீநிவாஸிடம் ஓடி வந்தார்.. “முன்பு உங்கள் பழங்கள் வேண்டாம் என்று சொன்னதற்கு என்னை மன்னியுங்கள்..இப்பொழுது எனக்கு 108 வாழைப்பழங்கள் வேண்டும்”“நீங்கள் எனக்கு உதவுவீர்களா?”
ஸ்ரீங்கேரி ஸ்ரீநிவாஸ் தன்னுடைய தாடையைத் தடவிக் கொண்டவாறே சொன்னார்“சரி, நான் இப்பொழுது தான் அறுவடை செய்திருக்கிறேன்.
என்னால் என்ன செய்யமுடியும் என்று பார்க்கிறேன்.. நீங்கள் உங்கள் பூஜையைத் தொடங்குங்கள்.. நான் கண்டிப்பாகவருகிறேன்.. ”
பூஜை தொடங்கியது.. மொத்த கிராமமும் அதைப் பார்க்க வந்தது.. பூசாரி மந்திரங்கள் சொல்லத் தொடங்கினார்..
வாழைப்பழங்களை இறைவனுக்கு அர்ப்பணிக்கும் நேரமும் கூடி வந்தது..
அப்பொழுது, ஸ்ரீங்கேரி ஸ்ரீநிவாஸ் ஒரு பெரிய பையை எடுத்துக்கொண்டு பூஜைக்கு வந்தார்.
தன்னுடைய பையிலிருந்து 27 பொட்டலங்களைக் கவனமாக வெளியே எடுத்துபூஜைக்காக வளர்த்த நெருப்பின் முன் வைத்தார்.
ஒவ்வொரு போட்டலமும் வாழை இலையால் நேர்த்தியாகசுற்றப்பட்டு இருந்தது..
ஒவ்வொரு பொட்டலத்தின் மீதும் எழுதப்பட்டு இருந்தது.. – “உயர்தரமானவாழைப்பழ அல்வா – எஸ்.
எஸ்.
தோட்டம் ”.
ஸ்ரீங்கேரி ஸ்ரீநிவாஸ் அதில் ஒரு போட்டலத்தைஎடுத்து பூசாரியிடம் கொடுத்தார்.
“ஒவ்வொரு பொட்டலத்திலும்நான்கு வாழைப்பழம் சேர்க்கப்பட்டுள்ளது.. 27 பொட்டலங்கள் உள்ளது.. இதோ உங்கள் 108 பழுத்தவாழைப்பழங்கள்.. ”
அதிர்ந்து போன பூசாரி, மந்திரங்களை மறந்தே போனார்.
அனைவரும் அதிர்ச்சியில்மௌனமாய் இருக்கும் போது, ஒரு சின்ன பெண் குழந்தை சிரிக்கத் தொடங்கியது..
உடனே, மொத்த கிராமமும் கை கொட்டி சிரிக்கத் தொடங்கினர்..
இப்பொழுது, நாம் எல்லாருக்கும் தெரிந்தது.. ஸ்ரீங்கேரிஸ்ரீநிவாஸ் அவருடைய வாழைப்பழங்களை என்ன செய்தார் என்று..
உங்களுக்கு தெரியுமா??
வாழைப்பழங்களைப் பற்றிய தகவல் :வாழைப்பழத்தை ஆங்கிலத்தில் “பனானா” என்று அழைப்பார்கள்.. அதற்கு, அரபிக் மொழியில் விரல் என்று பொருள்.. உலகிலேயே, அதிகஅளவில் வாழைப்பழங்கள் விளையும் நாடு இந்தியா.
120 விதமான வாழைப்பழங்கள் இங்கே கிடைக்கின்றது..திருச்சிராப்பள்ளியிலுள்ள தேசிய ஆராய்ச்சி மையத்தில் இந்த 120 விதமான வாழைப்பழங்களைநாம் பார்க்கலாம்.. வாழைப்பழங்களில் மனித மூளையின் சக்தியை அதிகரிக்கும் கனிமங்கள்அதிக அளவில் உள்ளது.. வாழைப்பழங்கள் மாணவர்களின் கவனிக்கும் ஆற்றலையும், சுறுசுறுப்பையும் அதிகரிக்க வல்லது… இந்தியாவில் கிடைக்கும் பல்வேறு வகையானஇனிப்புப் பண்டங்கள் வாழைப்பழத்தால் ஆனது – கேரளாவின் வாழைப்பழ பாயாசம், கர்நாடகாவின் வாழைப்பழ ரசாயனம்,  வாழைப்பழ அல்வா, ரவா கேலா –குர் மிட்டாய்.
உங்களுக்கு வேறு ஏதாவது வாழைப்பழத்தால் ஆன இனிப்புப் பண்டங்கள் தெரியுமா?
﻿ ﻿ ﻿ஒரு வண்டியில் காய்கறிகளின் குழு ஒன்று இருந்தது.
அவர்கள் அனைவரும் ஒருவருக்கொருவர் பேசுவது வேடிக்கையாக இருந்தது!ஆனால் இன்று வெண்டைக்காய் மிகவும் சோகமாக இருந்தது.
சுரைக்காய் புல்லாங்குழல் வாசிப்பதன் மூலம் வெண்டைக்காயை உற்சாகப்படுத்த முயன்றது.ஆனால் வெண்டைக்காய் சிரிக்கவில்லை.
கத்தரிக்காய் பின்னர் தப்லா வாசித்தது.
ஆனால் வெண்டைக்காய் இன்னும் சிரிக்கவில்லை.
வெண்டைக்காய் மிகவும் சோகமாக இருந்தது.
பின்னர் மிளகாய் சிந்திக்கத் தொடங்கியது, ஆனால் அதுக்கு எந்தக் கருவியையும் வாசிக்க தெரியாது…
திடீரென்று, மிளகாய் விசில் அடிக்க ஆரம்பித்தது…
மிளகாயின் விசிலை கேட்டு, வெண்டைக்காய் சிரிக்க ஆரம்பித்தது!
மற்ற காய்கறிகளும் சிரிக்க ஆரம்பித்தனஅவர்கள் அனைவரும் ஒன்றாக நடனமாடினர்!
அர்ஜூனுக்கு மூன்று சக்கரங்கள், ஒரு முகப்பு விளக்கு மற்றும் பச்சை, மஞ்சள் வண்ணம் கொண்ட மேல் சட்டை ஆகியவை இருந்தன.
அவன் டெல்லியில் மிகப்பெரிய குடும்பத்தைச் சேர்ந்தவனாய் இருந்தான்.
அவன் சென்ற இடமெல்லாம் சகோதர சகோதரிகள், அத்தை மாமாக்கள், பெரியப்பா சித்தப்பாமார்கள், பங்காளிகள் என்று நிறைய பேர் இருந்தனர்.
அவர்கள், ‘‘கவனமாகப் போடா!’’ என்று ‘பீப்’ ஒலி எழுப்புவார்கள்.
‘‘சரி!
சரி!’’ என்று பதிலுக்கு இவனும் ‘பீப்’ ஒலி எழுப்புவான்.
அர்ஜூன் இரவு பகல் பாராது கடினமாக உழைத்தான்.
“புட்–புட்–டுகா–டுகா–டுக்” என்றவாறு செல்வான்.
புட்–புட்–டுகா–டுகா–டுக்!
ஆட்டோக்காரர் சிரீஷும் கடுமையாக உழைத்ததால் அவன் ஒரு போதும் குறை கூறியதில்லை.
சிரீஷின் வயதான எலும்புகள் அவருக்கு வலியைக் கொடுத்தன.
சிரீஷ்ஜி அர்ஜுனின் முகப்புப் பெட்டியை பிளாஸ்டிக் பூக்களாலும், பின்புறத்தை சினிமா நட்சத்திரங்களின் புகைப்படங்களாலும் அலங்கரித்தார்.
நீளமான வரிசை இருந்தாலும் கூட, அவர் பொறுமையாகக் காத்திருந்து அர்ஜூனின் எரிபொருளுக்கான தாகத்தைத் தணிப்பார்.
அர்ஜூனின் மேல்சட்டை கிழிந்த மாத்திரத்தில் அவர் உடனே கொண்டு போய் தைத்து சரிசெய்து விடுவார்.
லஜ்பத் நகர் சந்தைகளுக்கு மொத்தக் குடும்பங்களை கூட்டிச் செல்வது அர்ஜூனுக்கு மிகவும் பிடிக்கும்.
சுற்றுலாப் பயணிகள் நான்கு சக்கர வாகனங்களைத் தவிர்த்து அர்ஜூனை நாடி வரும்போது அர்ஜூனின் மனம் பாடி மகிழும்.
அர்ஜுன் இரவில் உள்ள தினமும் பார்து பார்தாலும் அவனிகு அது போர் அடிக்கவில்லை.
அவர் தனது வாழ்க்கையை நேசித்தார், மேலும் அவர் எதையும் விரும்பக்கூடாது என்பதை அறிந்திருந்தார்.
ஆனாலும், அர்ஜூனுக்கு ஒரு ரகசிய ஆசை இருந்தது.
அவன் பறக்க ஆசைப்பட்டான்.
அதுவும் ஹெலிகாப்டர் விசிறிகளோடு!
அவை அர்ஜூனின் கூரை மேல் காற்றை வெட்டிக் கொண்டு செல்லும்.
சிரீஷ்ஜி தலையை கழுத்துத்துண்டால் மூடிக் கொள்வார்.
அத்துண்டின் முனைகள் உல்லாசத்தோடுக் காற்றில் படபடக்கும்.
புட்–புட்–டுகா–டுகா–டுக் என்றவாறு இருவரும் வானத்தில் பறப்பார்கள்!
ஆனால், இது வெறும் கனவுதான் என்று அர்ஜூனுக்குத் தெரிந்திருந்தது.
ஹெலிகாப்டர் விசிறிகளோடு ஓர் ஆட்டோ இருப்பது என்பது யானைக்கு இறக்கைகள் இருப்பது போல!
அல்லது ஒரு இரயில் வண்டி, அதனது பெட்டிகள் எல்லாம் அந்தரத்தில் ஒன்றின் பின் ஒன்றாய்த் தொடர, வானத்தில் ராக்கெட்டைப் போல் ஏறிப் பறப்பதைப் போன்றது.
ஒரு வெயில் நாளில், குழப்பம் மிகுந்த வாகன நெரிசலில் சாலைச் சந்திப்பில் அர்ஜூன் காத்திருந்தான்.
சிரீஷ்ஜியின் பின்னால் நரைத்த தலையோடு, மங்கலான புடவையை நேர்த்தியாக உடுத்தியபடி ஒரு பெண் உட்கார்ந்திருந்தார்.
புட்–புட்–புட்–புட்...
அப்போது, ஒரு அழுக்கான சிறுவன், கார்களுக்கும் ஆட்டோக்களுக்கும் நடுவில் நுழைந்து தண்ணீர் விற்றுக் கொண்டிருந்தான்.
அவன் கண்கள் தீட்டிய வைரத்தைப் போல் ஜொலித்துக் கொண்டிருந்தன.
அருகில் வந்து, ‘‘குளிர்ச்சியோ குளிர்ச்சி!
ஜில்!
ஜில்!
மாயாஜாலம்!’’ என்றபடி பனி படர்ந்த தண்ணீர்க் குப்பி ஒன்றை நீட்டினான்.
அந்தப் பெண்மணி கலகலவென்று சிரித்தார்.
‘‘மாயாஜாலமா?’’ அந்தப் சிறுவன் தலையைப் பலமாக ஆட்டினான்.
அவன் தலை தனியாகக் கழன்று விழுந்துவிடுமோ என்று அர்ஜூன் நினைத்தான்.
‘‘எல்லோருக்கும் சிறிதளவு மாயாஜாலம் வேண்டும்’’ என்றார் அந்தப் பெண்மணி.
சில ரூபாய்களைக் கொடுத்து அந்தப் பையனிடம் இரண்டு தண்ணீர்க் குப்பிகளை வாங்கினார்.
உடனே ஒன்றை சிரீஷ்ஜியிடம் நீட்டினார்.
சிரீஷ்ஜி, தன் வெற்றிலைக்கறைப் படிந்த பற்கள் தெரிய சிரித்தார்.
உடனே வேகமாய்க் குடித்தார்.
வண்டிகள் நகர ஆரம்பித்தன.
‘‘மாயாஜாலம் இப்போதே வேலை செய்ய ஆரம்பித்து விட்டது’’ என்றார் சிரீஷ்ஜி கேலியாக.
அந்தப் பெண்ணும் குடித்தார்.
அர்ஜூனின் மேல் கொஞ்சம் சிந்தி விட்டது.
அர்ஜூன் முன்னே செல்ல ஆரம்பித்திருந்தான்.
புட்–புட்–டுகா–டுகா–டுக் என்று அவன் சகோதரன் ஒருவனுக்கு ‘பீப்’ ஒலி எழுப்பி வணக்கம் சொல்லிக் கொண்டு குஷியோடு சென்றான்.
நகர ஆரம்பித்த சிறிது நேரத்திலேயே சக்கரங்கள் லேசாவதை அர்ஜூன் உணர்ந்தான்.
அவனுக்குக் கீழே போக்குவரத்து தனியாக பிரிந்து செல்வதைப் பார்த்தான்.
ஆம்!
அர்ஜூன் பறக்க ஆரம்பித்திருந்தான்.
‘‘பரவாயில்லை போ, போ அர்ஜூன்!’’ என்று அர்ஜூனைப் பார்த்த மாமா ஒருவர் ‘பீப்’ ஒலி எழுப்பினார்.
முன்னால் இருந்த திறந்த வெளியைக் கண்டு பிரமித்துப் போயிருந்த சிரீஷ்ஜி, பின்புறம் காண்பிக்கும் கண்ணாடியில் அந்தப் பெண்மணியின் முழிக்கும் விழிகளைப் பார்த்து.‘‘ஆமாம்!
சரியான மாயாஜாலம் தான் இது, அம்மணி!’’ என்றார்.
அவரும், “மாயாஜாலம்...’’ என்றபடி நகைத்தார்.
அர்ஜூனின் சக்கரங்கள் சாலையிலிருந்து மேலெழும்பி, உயர, உயர, போய்க் கொண்டிருந்தன.
புட்–புட்–டுகா–டுகா–டுக்... மேலே, மேலே, மேலே!
அவனுக்கு உதவ ஹெலிகாப்டர் விசிறிகள் எதுவும் இருக்கவில்லை.
மாயாஜாலம் என்று அர்ஜூன் நினைத்தான்.
இது ஆட்டோ மாயாஜாலம்!
திரளாகச் சென்ற பறவைக் கூட்டம் சிதறிப் போனது.
அர்ஜூனின் முகப்பு விளக்கு மகிழ்ச்சியில் பளிச்சென்று எரிந்தது.
அர்ஜூன் ஜவஹர்லால் நேரு அரங்கம் மற்றும் இந்தியா கேட் மேல் பறந்தான்.
ஹுமாயூன் சமாதி, யமுனை ஆறு, அழகான கோவிலான அக்ஷர்தாம் இவை எல்லாவற்றையும் மேலிருந்து பார்த்தான்.
பெரிய சிலந்தி வலையைப் போல் தோற்றமளித்த சாலைகளைப் பார்த்தான்.
இவை எல்லாவற்றையும் விரிந்த கண்களோடு பார்த்துக் கொண்டிருந்த சிரீஷ்ஜி குஷியாகக் கூச்சலிடத் தொடங்கியிருந்தார்.
அவர் இப்போது எந்தக் காரையும் அனுசரித்துப் போக வேண்டியதில்லை.
கைப்பிடியைப் பிடித்துக் கொள்ளவும் இல்லை.
அப்பெண்மணி தனது அழகான புடவையைத் தடவிப் பார்த்து மகிழ்ந்தார்.
‘‘அண்ணே!’’ என்று அழைத்தார்.
பின்புறம் காண்பிக்கும் கண்ணாடியில் பார்த்து ‘‘உங்கள் முகம்!’’ என்றார்.
சிரீஷ்ஜி தன்னைத் தானேப் பார்த்துக் கொண்டார்.
அவர் முகம், சினிமா கதாநாயகனின் முகத்தைப் போல் இருந்தது.
அவரது பற்கள் வெள்ளை வெளேர் எனப் பளிச்சிட்டன.
அவரது சருமம் பிரகாசித்தது.
‘‘இன்னும் நிறையத் தண்ணீர் குடிக்க வேண்டும்’’ என்று அவர் கத்தினார்.
ஆனால், நாம் என்ன செய்கிறோம்?
அர்ஜூன் வியந்தான்.
நாம் எங்கே போக முடியும்?
என்னை யாரும் ஓட்டாவிட்டால், நான் என்ன ஆவேன்?
ஒருபோதும் அர்ஜூன் இத்தனை சுதந்திரமாக இருந்ததில்லை.
அதே சமயம், இது போல் எங்கேயோ தொலைந்து போனதைப் போல உணர்ந்ததும் இல்லை.
அவனுக்குத் தெரிந்த உலகத்தில் ஒவ்வொரு பயணத்திற்கும் ஒரு உத்தேசம் இருந்தது.
ஒவ்வொரு சேருமிடமும் நிரந்தரமில்லாதது.
தற்காலிகமானது.
ஒலியெழுப்பும் கார்களுக்கு மேலே, உயரத்தில், முடிவில்லாத அமைதிக்குள் அர்ஜூன் அவன் வாழ்வின் முக்கிய அம்சமான கார்கள், பேருந்துகள், இரு சக்கர வாகனங்கள் நிறைந்த சாலைகளை இழந்தான்.
வேலையில் ஈடுபட்டிருந்த தன் குடும்பத்தினர் அனைவரும் மின்னும் மஞ்சள் வண்ணப் புள்ளிகளாகத் தெரிவதைப் பார்த்தான்.
ஏதோ ஒரு இடத்திற்கு ஆர்வத்தோடு செல்ல விரையும் கூச்சலும் நெரிசலும் மிக்க மனிதர்களை இழந்தான்.
இன்னும் போக வேண்டிய இடங்கள் எவ்வளவோ, எவ்வளவோ, உள்ளன... புட்–புட்–டுகா–டுகா–டுக்...
அந்தப் பெண்மணி கீழே பார்த்தார்.
அங்கே இருக்கும் சந்தோஷங்களை நினைத்தார்.
இப்போது சேலையின் பளபளப்பை மறப்பது சுலபமாக இருந்தது.
நான் என் மகளையும் பேரக் குழந்தைகளையும் பார்க்க அல்லவா வந்தேன்?
அவர்கள் காத்திருப்பார்கள்.
அவர்கள்தான் என் வாழ்வின் உண்மையான மாயாஜாலம் என்று எண்ணினார்.
சிரீஷ்ஜிக்கு தன் கதாநாயக முகம் அப்பொழுதே அலுத்துப் போயிருந்தது.
இதனால் என்ன பயன்?
என வியந்தார்.
ஒரு காலத்தில் அதற்காகத்தான் ஆசைப்பட்டார்.
ஆனால், இப்போது சிரிஷ்ஜிக்கு தனது சொந்த சருமத்தின் சுகமே வேண்டியிருந்தது.
அர்ஜூனின் முகப்பு விளக்கு மங்கலாகி விட்டிருந்தது.
இலக்கில்லாமல் போனதை உணர்ந்தான்.
சிரிஷ்ஜியின் எண்ண ஓட்டத்தை அறிந்தான்.
அப்பெண்மணியின் மனநிலையையும் உணர்ந்தான்.
இப்போது கீழ்நோக்கிப் பறந்தான்.
நகரம் ஒளி வீசியது.
அர்ஜூன் அதன் அருகே நெருங்க நெருங்க அது அவனுக்கு நிறைய சக்தியை அளித்தது.
நகரத்தின் பரிச்சயமான மாயாஜாலத்தை அனுபவித்தபடி, சிரீஷ்ஜி மீண்டும் வேலையில் மும்முரமாகி விட்டார்.
ஒவ்வொரு அடையாளக் குறியும், ஒவ்வொரு திருப்பமும் அவரோடு பேசின.
மிக விரைவில் அவர் தன்னை உணர்ந்தார்.
தான் எங்கே போகிறோம் என்று அவருக்குத் தெரிந்திருந்தது.
அப்போதே அங்கே வந்து சேர்ந்திருந்தார்.
அந்தப் பெண்மணியின் சேலை மங்கலாகி விட்டிருந்தது.
ஆனால் அவரது முகம் பிரகாசித்துக் கொண்டிருந்தது.
எல்லோரும் பூமிக்கு இறங்கி வந்தனர்.
அர்ஜூனின் சக்கரங்கள் வெதுவெதுப்பான தார்ச் சாலையைத் தொட்டன.
அவனது இயந்திரம் நிம்மதிப் பெருமூச்சு விட்டது.
புட்–புட்–டுகா–டுகா–டுக்... தெரு முனையிலிருந்த ஒரு சகோதரன் ‘‘கவனமாகச் செல்லடா!’’ என்று ‘பீப்’ ஒலி எழுப்பினான்.
அந்தப் பெண்மணியின் பேரக்குழந்தைகள் மேலிருந்த ஜன்னலிலிருந்து கை அசைத்தனர்.
அவர் கீழே இறங்கி, சிரீஷ்ஜியிடம் கட்டணத்தைக் கொடுத்தார்.
அர்ஜூன், யாரோ அறிமுகமில்லா நபர் “ஆட்டோ!
ஆட்டோ!
ஆட்டோ!” என்று அருமையாகக் கூவி அழைப்பதைக் கேட்டான்.ஒவ்வொரு சவாரியும் புதியது.
அவை ஒவ்வொன்றும் அவனுடைய முடிவில்லா பயணத்தின் பாகமாகும்.
ஒவ்வொரு சவாரியும் வியப்பானது.
ஆச்சர்யங்கள் நிறைந்தது.
நான் ஒரு பெரிய பெண்.
அதனால் நான் வீட்டிற்கு வெளியே தனியாகச் செல்வேன்.
ஒரே இருட்டாக உள்ளது!யாராவது இருக்கிறீர்களா?
யாரங்கே?
ஓ, வெறும் பூனை தான் அது!நான் பயப்படவில்லை.
வெளியே ஏதோ கருப்பாகத் தெரிகிறதே!
அது என்னவாக இருக்கும்?
ஓ, வெறும் கிணறு தான் அது.
நான் பயப்படவில்லை!
என்ன அந்த சத்தம்?
கிரீச் கிரீச்சென்ற அந்த சத்தம்!
என்ன அது?
ஓ, அது என்ன தங்கை தான், கிணற்றிலிருந்து தண்ணீர் இறைத்துக் கொண்டிருக்கிறாள்.
நான் பயப்படவில்லை.
காலடிச் சத்தம் கேட்கிறதே!
யாரது?
யாரது?
என்னுடைய அம்மா தான் அது.
வயற்காட்டிலிருந்து வீட்டுக்கு வந்து விட்டாள்.
நான் இப்போது ஒரு பெரிய பெண்.
எதைக் கண்டும் நான்பயப்படுவதில்லை!
காட்டில்  இளமான் ஒன்று போட்டிக்கு சென்றது.
அது முயலை முந்தி சென்றது.
அது யானையை முந்தி சென்றது.
அது பாய்ந்து ஓடையை தாண்டியது.
அது உடைந்த சுவர்களையும் கடந்து சென்றது.
புல்தரை சமவெளியில் பெரிய பாறை இருந்தது.
அதில் இடித்து தடுமாறி கீழே விழுந்தது.
அது மிகவும் அழுதது.
குரங்கு அதன் காலை உருவியது.
இளமானின் கண்களில் கண்ணீர் பெருக்கெடுத்தது.
கரடி அண்ணன் இளமானை தூக்கிவிட்டது.
அப்பொழுதும் அது அழுகையை நிறுத்தவில்லை.
அதன் அம்மா வந்தது.
"பார், நாம் இந்த மோசமான பாறையை!
அடிக்கலாம்" என்றது.
"ஓ, அப்படி செய்ய வேண்டாம், பிறகு அதுவும் அழும்" என்றது இளமான்.
அதைக் கேட்ட அம்மா சிரித்தது.
இளமானும் சிரித்துக் கொண்டே சென்றது.
மாறனும் அவனுடைய நாய் வீரனும் மலை மேலுள்ள ஒரு கிராமத்திற்கு பாட்டியைப் பார்க்க சென்றார்கள்.
அவனிடம் பாட்டி "மாறா, சமீப காலமாக தோட்டத்திலிருந்து ஏதோ விநோதமான சத்தம் கேட்கிறது.
அதனால் வீட்டின் கதவை திறந்து வைத்து விட்டு விளையாடிக்கொண்டிராதே, பத்திரம்" என்று அக்கறையுடன் எச்சரித்தார்.
உடனே மாறன் தன்னுடைய துப்பறிவாளனுக்கான பையை எடுத்து அதிலிருந்து இருகண் நோக்கி (பைனாகுலர்) ஒன்றினை எடுத்துக்கொண்டு தோட்டத்திற்கு சென்றான்.எதற்காக என்று உங்களுக்கு தெரியுமா?மாறன் தான் ஒரு துப்பறிவாளன் ஆயிற்றே, பாட்டி சொன்ன சத்தம் பற்றி கண்டுபிடிக்கவேண்டாமா, நீங்களே சொல்லுங்களேன்.தோட்டத்திலிருந்த ஒவ்வொரு மரம், செடி, கொடியினையும் மிகவும் கவனமாகப்  பார்த்தான் ஏதாவது துப்பு கிடைக்குமா என.
அப்படித் தேடியதில் தோட்டத்தின் ஒரு மூலையில் ஒரு தேன்கூடு இருக்க கண்டான்.
உடனே மாறன் பாட்டியிடம் ஓடி வந்து, "பாட்டி, அந்த நாவல் மரத்தைச் சுற்றி எவ்வளவு தேனீக்கள் ரீங்காரமிட்டுக் கொண்டிருக்கின்றன தெரியுமா, அது தான் நீங்க கேட்ட சத்தம்" என்றான்.
"அப்படியா, ஆனாலும் ஆயிரம் தேனீக்கள் சேர்ந்து ரீங்காரமிட்டாலும் அவ்வளவு பெரிய சத்தமாக கேட்காதே கண்ணா" என்றாள்.
உடனே "இது யாரோ திருடனாகவோ... இல்லைனா  பூதமாகவோ இருக்கும்" என்றாள் பாட்டி.
மாறன் ஒரு நீண்ட தடியினை எடுத்துக்கொண்டு தோட்டத்தை நோக்கி மீண்டும் நடந்தான்.
அவனுடன் கூடவே சென்ற வீரனும், அங்கிருந்த புல்தரையைச்  சுற்றி வட்டமடித்துக் கொண்டு எதையோ முகர்ந்து மோப்பம்  பிடித்தது.
"வீரா, உன் சேட்டையை நிறுத்து, புல்தரையை வீணாக்காதே" என்று கடிந்து கொண்டான் மாறன்.ஆனாலும் வீரன் தன் வாலை ஆட்டிக்கொண்டு மீண்டும் வட்டமடித்தவாறே சுற்றிக்கொண்டிருந்தது.
ஆஹா!
வீரன் எதையோ காட்டி குறிப்பு கொடுக்க முனைகிறான் என்றவாறே கீழே குனிந்து புல்தரையைப் பார்த்தான்.அங்கு பெரிய பெரிய கால் தடங்கள் தெரிந்தன.
"இவையாவும் கரடியின் கால் தடங்கள்" என்றான்"நல்லது வீரா, நீ கரடியை கண்டு பிடித்து விட்டாய், சபாஷ்!"
என்றான்.
இருவரும் பாட்டியிடம் இவ்விசயத்தை பகிர்ந்து கொள்ள ஓடோடி வந்தனர்.
""அது திருடனோ கொள்ளைக்காரனோ பேயோ பூதமோ அல்ல" என்றான் மாறன்.
நாங்க கண்டு பிடித்துவிட்டோம், ஒரு கரடி தான் நம்ம தோட்டத்திற்கு வருது!
கரடிக்கு தேனும் நாவல் பழங்களும் மிகவும் பிடிக்கும்!
!
சிங்கம் ஓடும்.
மாடு நடக்கும்.
வாத்து தண்ணீரீற்க்குள் செல்லூம்.
நீர்க்கீறி நிலத்துக்கு திரும்பி வரும்.
யானை மரத்தை இழுக்கும் .
கூததரை வண்டியுய் இழுக்கும்.
பாம்பு தரயில் போகும்.
பறவை வானத்தில் பறக்கும்.
அது ஒரு சிறிய அதிசய தோட்டம்  .தோட்டம் முழுவதும் வண்ண வண்ண மலர்கள் பூத்து குலுங்கின .ஒரு நாள் காலையில் ,மலர்கள் ஒன்றோடு ஒன்று பேசிக்கொண்டிருந்த நேரத்தில் .. இரு மலர்களுக்கிடையிலே ஒரு சண்டை வந்தது .
"நான் தான் சிறந்தவள் " என்று கூறியது சிவப்பு ரோஜா .
"இல்லை ,நான் தான் சிறந்தவள்" என்று கூறியது மஞ்சள் சாமந்தி .சூரியகாந்தி பூ ஒன்று அவர்களிடம் என்ன நடந்தது என்று கேட்டது .
"என் நிறம் தான் சிறந்தது "என்று கூறியது சிவப்பு ரோஜா .
"என் நிறம் தான் சிறந்தது" என்று கூறியது மஞ்சள் சாமந்தி.இவர்களின் சண்டையை பார்த்த மற்ற மலர்கள் தங்களின் நிறம் தான் சிறந்தது  என்று கூறினர்.
இவை அனைத்தையும் பொறுமையாக கேட்டுக்கொண்டிருந்த சூரியகாந்தி .."நாம் அனைவரும் இறைவனின் இயற்கையின் படைப்புகள் .. யோசித்து பாருங்கள்..   உலகில் அனைத்தும் ஒரே நிறத்தில் இருந்தால் நன்றாகவா இருக்கும் .இந்த பூமியில் ஓவ்வொரு படைப்பிற்கு அதன் நிறத்திற்கும் ஒரு தனித்துவம் உண்டு .இதில் உயர்வு தாழ்வு என்பது இல்லை ...இவ்வுலகில் நாம் இருக்கும் காலமோ  குறைவு .. அதில் நாம் அனைவரும் ஒன்றாக சேர்ந்து சந்தோசமாக வாழ்வோம் .
தோட்டத்தில் இருந்த மலர்கள் தாங்கள் செய்ததை எண்ணி வருந்தினர்.அனைவரும் தவறை உணர்ந்தனர் .
"நாம் அனைவரும் வேற்றுமையில் ஒற்றுமையோடு இருப்போம் "என்று கூறியது சூரியகாந்தி .அன்று முதல் எல்லா மலர்களும் ஒற்றுமையாக சந்தோசமாக இருந்தன .
ஆசிரமத்தில் ஏதோ பரபரப்பாகத் திட்டம் போடப்படுவதை உணர்ந்தான் தனி.
ஆனால் யாரும் அவனிடம் அதைப்பற்றிப் பேசவில்லை.
”எனக்கு ஒன்பது வயதுதான் ஆகிறது என்பதால்தான்!” என்று சொல்லிக்கொண்டான் தனி.
”பெரியவர்கள் என்னை முட்டாள் என்று நினைக்கிறார்கள்.
நான் முட்டாள் இல்லை.”தனி என்ற சிறுவன் ஒரு விசேடமான இடத்தில் தன் தாய் தந்தையருடன் வசித்து வந்தான்.
அந்த இடம் அகமதாபாத் நகரில் உள்ள சபர்மதி ஆசிரமம்.
சபர்மதி ஆசிரமத்தில் வசித்தவர்கள் இந்தியாவின் பல்வேறு பகுதிகளைச் சேர்ந்தவர்கள்.
மகாத்மா காந்தியைப் போல் அவர்களும் இந்தியாவின் சுதந்திரத்துக்காகப் பாடுபடுபவர்கள்.
தினமும் அங்கு சர்காவில் நூல் நூற்றும் பஜனைகள் பாடியும் காந்தியடிகளின் அறிவுரைகளைக் கேட்டும் பொழுதைக் கழித்தனர்.சபர்மதி ஆசிரமத்தில் எல்லோரும் வேலை செய்ய வேண்டும்.
ஒவ்வொருவருக்கும் ஒவ்வொரு வேலை இருந்தது.
சமையல் செய்து சுத்தம் செய்தல், துணி துவைத்தல், பால் கறத்தல், காய்கறிச் செடிகளைப் பராமரித்தல், ஆற்றிலிருந்து நீர் கொணர்தல் என்று எல்லோரும் ஆசிரம வேலைகளைப் பகிர்ந்து கொண்டனர்.
ஒன்பது வயதான தனிக்கும் ஒரு பொறுப்பு இருந்தது.
அது பின்னி என்ற ஆட்டைப் பார்த்துக்கொள்ளுதல்.
தனிக்கு பின்னியைப் பிடித்திருந்தது.
தனியும் பின்னியும் நண்பர்களாகப் பழகினர்.
தனிக்கு பின்னியுடன் பேசுவது பிடிக்கும்.
ஒருநாள் காலை பின்னிக்குப் புல் கொடுத்து, பின்னியின் தண்ணீர் சட்டியில் நீர் நிரப்பிக்கொண்டே தனி சொன்னான், “பின்னி, இங்கு ஏதோ நிகழவிருக்கிறது.
எல்லோரும் காந்தி தாத்தாவின் அறைக்குள்ளே ஏதோ கலந்து பேசிக்கொள்கிறார்கள்.” பின்னியும் தனி சொன்னதைப் புரிந்துகொள்வதைப் போல் தலையை ஆட்டிக்கொண்டே புல்லை மென்றது.
தனி பசியுடன் தன் தாயைத் தேடிச் சமையலறைக்குச் சென்றான்.
பின்னியும் உடன் சென்றது.
தாயார் அங்கு அடுப்பைப் பற்றவைத்து விசிறிக்கொண்டிருந்தாள்.
அறை முழுவதும் புகை மூட்டமாக இருந்தது.“அம்மா, காந்தித் தாத்தா எங்கேயாவது செல்ல இருக்கிறாரா?” என்று கேட்டான் தனி.
புகையினால் இருமியவண்ணம் தாய் சொன்னாள் “அவர்கள் நடைப்பயணம் மேற்கொள்ளப் போகிறார்கள்.” “நடைப் பயணமா?
எங்கு செல்ல இருக்கிறார்கள்?” “கடற்கரையில் ஓர் இடம்... போதும் கேள்வி கேட்பதை நிறுத்து தனி, வேறெங்காவது செல், என்னை வேலை செய்யவிடு” என்றாள் பொறுமையிழந்த தாயார்.
தனியும் பின்னியுடன் காய்கறித் தோட்டத்திற்குச் சென்றான்.
அங்கு பிந்தா மாமா கிழங்குகளைத் தோண்டி அறுப்பதைக் கண்டான்.
“பிந்தா மாமா, நீங்களும் நடைப்பயணத்தில் செல்லவிருக்கிறீர்களா?”என்றான் தனி.
தலையை ஆட்டியபடி வேலையில் கவனமாக இருந்தார் பிந்தா மாமா.
“யார் யார் செல்லவிருக்கிறார்கள்?
எங்கு செல்கிறார்கள்?” கிழங்கு அறுப்பதை நிறுத்திவிட்டு பிந்தா மாமா சொன்னார் “உன்னுடைய கேள்விகளுக்கு பதில் சொல்கிறேன்.
முதலில் அந்த விஷமக்கார ஆட்டைக் கட்டிப்போடு.
தோட்டத்துக் கீரையை மெல்லுகிறது பார்.” தனியும் பின்னியை தூரமாகக் கூட்டிச் சென்று எலுமிச்சை மரத்தில் கட்டிப்போட்டான்.
“காந்தியடிகள் கடற்கரையோரம் உள்ள தண்டி என்ற இடத்திற்கு நடந்து செல்கிறார்.
கூடவே, ஆசிரமத்தில் உள்ள சிலரும் போகிறார்கள்.
குஜராத்தில் உள்ள பல்வேறு கிராமங்களின் நகரங்களின் வழியாக நடப்பார்கள்.
தண்டிக்கு சென்று கடல் நீரிலிருந்து உப்பு எடுப்பார்கள்.”
“உப்பா?” தனி முகம் சுளித்தான் “உப்பை எந்த மளிகை கடையிலும் வாங்கலாமே!.”“அது சரிதான்” என்றார் பிந்தா மாமா, சிரித்தபடி.
“ஆனால் மகாத்மாவிற்கு வேறொரு எண்ணம் இருக்கிறது.
அவர் எப்பொழுதும் எதாவது ஒன்றை எதிர்த்துப் போராடுவார் என்று உனக்கு தெரியுமல்லவா?””ஆமாம், காந்தி தாத்தா, சத்யாகிரகச் செயல்களால் ஆங்கிலேய அரசாட்சியை ஒழித்து இந்தியா சுதந்திரம் பெறப் பாடுபடுகிறார்.
ஆனால் உப்பிற்கும் அதற்கும்...”“சம்பந்தம் இருக்கிறது.
ஆங்கில அரசு உப்பின்மீது வரி விதித்து இருக்கிறது.
அதனால் ஏழ்மையிலும் ஏழ்மையானவர்கள்கூட, உப்பு சாப்பிடுவதால், வரி கட்ட வேண்டியிருக்கிறது!” “இது அநியாயம்!” என்று கோபம் கொண்டான் தனி.
“அநியாயமும், அநீதியும் கூட!
இந்தியர்கள் உப்பு தயாரிக்க தடை விதிக்கப்பட்டிக்கிறது.
காந்தியடிகள் அரசிடம் இவ்வரியை நீக்கக் கோரியும் அவர்கள் மறுத்துவிட்டனர்.
அதனால் எல்லோரும் காந்தியடிகளுடன் சேர்ந்து தண்டி வரை நடந்து சென்று உப்பு தயாரிக்கப் போகிறார்கள்.” “ஒரு மாதம் நடப்பதா!
காந்தி தாத்தா களைத்துப் போவாரே!
பேருந்து அல்லது ரயிலில் செல்லலாமே.” “நடந்து செல்வதாலும்.
ஒரு மாதம் பயணம் மேற்கொள்வதாலும் அதிக அளவில் விளம்பரம் கிடைக்கும், பத்திரிக்கைகளில் புகைப்படங்களும் விவரங்களும் வெளியாகும்.
வானொலி மூலம் உலக அளவில் இந்நிகழ்ச்சி பற்றி விமரிசிக்கப்படும் அல்லவா!
ஆங்கிலேயரைத் தலைகுனியவைக்க இது நல்ல வழி!” “நல்ல உபாயம்தான்.
இந்த காந்தி தாத்தா புத்திசாலிதான்.” “காந்தியடிகள் வைசிராய் அவர்களுக்கு இது குறித்து கடிதம் எழுதியுள்ளார்.
ஆங்கிலேயர்கள் வியக்கப் போகின்றனர்.”
எல்லாவற்றையும் கேட்டுகொண்ட தனி, பின்னர் காந்தியடிகளின் குடிசையை நோக்கிச் சென்றான்.
வெளியில் நின்று சன்னல் வழியே உள்ளே எட்டிப் பார்த்தான்.
அனைவரும் கூடி காந்தியடிகளுடன் தண்டி செல்லும் வழியைப் பற்றி ஆலோசனை செய்துகொண்டிருந்தார்கள்.
அக்கூட்டத்தில் தன் தந்தையைப் பார்த்து மகிழ்ந்து பூரித்தான் தனி.
பிற்பகல் ஆயிற்று.
ஆசிரமம் அமைதியாக இருந்தது.
தனி தன் அப்பாவைத் தேடிச் சென்றான்.
தந்தை, மரத்தடியில் சர்க்காவில் நூல் நூற்றுக் கொண்டிருந்தார்.
அப்பாவை நேர்கொண்டு கேட்டான் தனி, “அப்பா, தாங்களும் அம்மாவும்கூட நடைப்பயணத்தில் செல்லவிருக்கிறீர்களா?” “நான் மட்டுமே செல்வேன்.
அம்மா இங்கேயே இருப்பாள்.” “நானும் உங்களுடன் வருவேன்” என்றான் தனி.
“என்ன அசட்டுத்தனம் இது.
அவ்வளவு தூரம் உன்னால் நடக்க முடியாது.
ஆசிரமத்தில் உள்ள இளைஞர்கள் மட்டுமே போகிறோம்.”
“எனக்கு ஒன்பது வயது.
அதுமட்டும் அல்ல, நான் உங்களைவிட வேகமாக ஓடுவேன்.
உங்களால் நான் வருவதைத் தடுக்கமுடியாது” என்றான் தனி.தந்தையும் நூல் நூற்பதை நிறுத்திவிட்டுப் பொறுமையுடன் தனிக்கு விளக்கினார், “காந்தியடிகள்தான் முடிவுசெய்வார், யார் யார் உடன் செல்வார்கள் என்று.”“அப்படியானால், நான் அவரையே கேட்கிறேன்.”அடுத்த நாள் தனி விடியற்காலையில் எழுந்து காந்தியடிகளைத் தேடிச்சென்றான்.
அவர் மாட்டுக்கொட்டகையில் மாடுகளைப் பார்த்துக்கொண்டிருந்தார்.
அடுத்து தோட்டத்தில் காய்கறிகளைப் பார்வையிட்டுவிட்டு பிந்தாவுடன் பேசினார்.
பிறகு தன் குடிசைக்குச் சென்றார்.
தனியும் பின்னியும் அவரைப் பின் தொடர்ந்தனர்.
தன் குடிசையின் திண்ணையில் உட்கார்ந்து சர்க்காவை செலுத்தியபடி காந்தியடிகள் தனியைப் பக்கத்தில் அழைத்தார்.
தனி சென்றான், பின்னியும் உடன் சென்றது.
“பையா, உன் பெயர் என்ன?” “என் பெயர் தனி.”“இது உன்னுடைய ஆடா?” என்றார் பின்னியைப் பார்த்து.
“ஆமாம்.
பின்னியின் பால்தான் தாங்கள் தினமும் காலையில் அருந்துவது.
நான்தான் அவளைப் பார்த்துக்கொள்கிறேன்.” “அப்படியா, மிக்க மகிழ்ச்சி!
ஆனால் பின்னியும் நீயும் காலைமுழுவதும் என்னைப் பின்தொடர்ந்து வரக் காரணம் என்ன?” என்று காந்தியடிகள் வினவினார்.
”தங்களிடம் ஒன்று கேட்கவேண்டும்.
உங்கள் எல்லோருடனும் தண்டி பயணத்தில் நானும் உடன் வரலாமா?” காந்தியடிகள் புன்னகையுடன் சொன்னார், “தண்டி மிக தூரத்தில் உள்ளது... 250 மைல்கள் செல்ல வேண்டும்.
நீயோ,சிறுபையன்.
உன்னுடைய தந்தையைப்போல், இளைஞர்கள்தான் செல்ல முடியும்.”“ஆனால்,  தங்களுக்கும் வயதாயிற்றே.
தாங்கள்களைத்துப்போகமாட்டீர்களா?” “இல்லை தனி.
என்னால் நடக்கமுடியும்.
நான் நடப்பதில் தேர்ந்தவன்.
அது எனக்குப் பழக்கம்.” “எனக்கும்பழக்கம்தான்” என்றான் தனி.
“சரி” என்றுயோசித்தார் காந்தியடிகள், “ஆனால் ஒரு பிரச்சினை... நீ எங்களுடன்வந்துவிட்டால் பின்னியை யார் கவனிப்பார்?
நான்தண்டியிலிருந்து திரும்பும்போது இளைத்திருப்பேன்.
அதனால் திரும்பியதும் நிறைய பால்குடிக்கவேண்டியிருக்கும்.
திரும்ப பலத்தைப் பெற பின்னியின் பால் எனக்கு அவசியம்இல்லையா?” என்றார் காந்தியடிகள்.
தனி பெருமையோடு, ”பின்னி நான் தீனி கொடுத்தால்தான் சாப்பிடுவாள்.
எனக்கு மட்டுமே பின்னிக்குப் பிடித்தவை என்ன என்று தெரியும்” என்றான்.
“சரியாகச் சொன்னாய்!
அதற்குத்தான் நீ இங்கே ஆசிரமத்திலே தங்கி பின்னியை நன்றாகப் பார்த்துக் கொள்ளவேண்டும்.
எனக்காக...”“அப்படியே செய்கிறேன்.
பின்னியும் நானும் தங்கள் வருகைக்காகக் காத்திருப்போம்” என்றான் தனி ஆர்வத்தோடு.
வரலாற்றுக் குறிப்புக்கள்1.
1930ஆம் ஆண்டு, மார்ச் மாதம், மகாத்மா காந்தி தண்டி யாத்திரையைத் தொடங்கினார்.
அவர் தன் தொண்டர்களோடு 24 நாட்கள் குஜராத்தில் நடைப்பயணம் மேற்கொண்டார்.
சென்ற இடம் எங்கும் அவர்களை மக்கள் பூக்களாலும் பாடல்களாலும் வரவேற்றனர்.
உலகின் பிரபல பத்திரிகைகளில் இப்பயணத்தைப் பற்றிய செய்தி வெளிவந்தது.2.தண்டியில் காந்தியடிகளின் சீடர்கள் கடலிலிருந்து உப்பு எடுத்ததால் கைது செய்யப்பட்டனர்.
பின்னர் ஒத்துழையாமை இயக்கம் தொடங்கபட்டு கல்லூரிகள், பள்ளிகள் மற்றும் அலுவலகங்களில் மக்கள் மறியல் செய்தனர்.
ஆனால் இந்தக் கதையின் தனியும், பின்னியும் கற்பனையில் தோன்றியவர்கள் என மனதிற்கொள்க.3.
அந்த நடைப்பயணத்தில் காந்திஜியுடன் 78 தொண்டர்கள் பங்கு கொண்டு, 385 கிலோமீட்டர் நடந்தனர்.4.
அந்த நடைப்பயணம் 1930ஆம் ஆண்டு 12 மார்ச் அன்று தொடங்கி 5 ஏப்ரல் அன்று முடிவு பெற்றது.
அந்தக் குழுவில் பங்கு கொண்ட மிக இளைய தொண்டருக்கு வயது 16 தான்!5.
2005ஆம் ஆண்டில் தண்டி யாத்திரையின் 75ஆவது ஆண்டு விழா  நடைபெற்றது.
எங்கள் சிறந்த நண்பர் யார் என்று உங்களால் யூகிக்க முடியுமா?அவர் எங்களைப் போன்றவர் அல்ல.
எங்கள் சிறந்த நண்பர் பறவை!
நான் காண்டாமிருகம்நான் உண்ணியால் மூடப்பட்டிருக்கிறேன்
பறவைகள் அனைத்தையும் சாப்பிடுகின்றன.
நான் முதலை.என்னால் பல் துலக்க முடியாது.
பறவை அவை அனைத்தையும் சுத்தம் செய்கிறது.
நான் ஒட்டகச்சிவிங்கி.என்னால் தலையை சொறிந்து கொள்ள முடியாது.
பறவையால் சரியான இடத்தை அடைய முடியும்.
நான் வரிக்குதிரை.என்னால் தொலைதூர விஷயங்களை பார்க்க முடியாது.
பறவைக்கு பெரிய கண்கள் உள்ளன.எனவே அவர் பார்க்கும்போது நான் பாதுகாப்பாக இருக்கிறேன்.
பறவை வேறுபட்டதாக இருக்கலாம், ஆனால் அது எந்த பிரச்சனையும் இல்லை…
அவர் பாடும்போது கூட நாங்கள் கவலைப்படவில்லை!
நீ எனக்கு நண்பனாக இருப்பாயா?
காண்டாமிருக வண்டுக்கு எண்ணுவது என்றால் ரொம்பப் பிடிக்கும்.
அவன் பூ இதழ்களை எண்ணிக் கொண்டிருந்தான்.
ஒன்று, இரண்டு, மூன்று, நான்கு – தொபுக்!
“பொறிவண்டே!” என்று கூவி அழைத்தான்.“என்னைக் கொஞ்சம் திருப்பி விடுகிறாயா, ப்ளீஸ்?” பொறிவண்டு முக்கி முனகி தள்ளிப் பார்த்தாள்.
ஆனால் அவளால் காண்டாமிருக வண்டைத் திருப்ப முடியவில்லை.
“சிள்வண்டுகளே!” என்று அவள் அழைத்தாள்.
மூன்று சிள்வண்டுகள் உதவிக்கு வந்தனர்.
காண்டாமிருக வண்டு தன் நண்பர்களை எண்ணினான்.
“ஒன்று, இரண்டு, மூன்று, நான்கு!
நான்கு என்பது இரட்டைப்படை எண்!” நான்கு பூச்சிகள் முக்கி முனகி தள்ளிப் பார்த்தனர்.
ஆனால் அவர்களால் காண்டாமிருக வண்டைத் திருப்ப முடியவில்லை.
1+3=4
“விட்டில் பூச்சிகளே!” என்று பொறிவண்டு அழைத்தாள்.ஐந்து விட்டில் பூச்சிகள் உதவிக்கு வந்தனர்.
காண்டாமிருக வண்டு நண்பர்களை எண்ணினான்.
“ஒன்பது பேர் எனக்கு உதவுகிறீர்கள்.
ஒன்பது என்பது ஒற்றைப்படை எண்!” ஒன்பது பூச்சிகள் முக்கி முனகி தள்ளிப் பார்த்தனர்.
ஆனால் அவர்களால் காண்டாமிருக வண்டைத் திருப்ப முடியவில்லை.
4+5=9
ஏழு குதிக்கும் சிலந்திகள் உதவிக்கு வந்தனர்.
டுப் டுப் டுப்.
காண்டாமிருக வண்டு நண்பர்களை எண்ணினான்.
“இப்போது பதினாறு பேர்!
இரட்டைப்படை எண்!” பதினாறு பூச்சிகள் முக்கி முனகி தள்ளிப் பார்த்தனர்.
ஆனால் அவர்களால் காண்டாமிருக வண்டைத் திருப்ப முடியவில்லை.
9+7=16
“கண்ணாடி இறக்கைப் பூச்சிகளைக் கூப்பிடுங்கள்!” என்று பொறிவண்டு கத்தினாள்.
ஒன்பது கண்ணாடி இறக்கைப் பூச்சிகள் உதவிக்கு வந்தனர்.“ஹைய்யா!
இப்போது இருபத்தி ஐந்து பேர்!” என்றான் சோர்வடைந்திருந்த காண்டாமிருக வண்டு.
“இருபத்தி ஐந்து என்பது…” “...ஒற்றைப்படை எண்!” இருபத்தி ஐந்து நண்பர்களும் கத்தினர்.
16+9=25
இருபத்தி ஐந்து பூச்சிகளும்  முக்கி முனகி, தள்ளி… தள்ளி... திருப்பியாகிவிட்டது!
ஒருவழியாக அவர்கள் காண்டாமிருக வண்டைத் திருப்பிவிட்டனர்.
இரட்டைப்படை எண்கள் இரட்டைப்படை எண்கள் 0, 2, 4, 6 அல்லது 8 போன்ற இலக்கங்களில் முடியும்.
ஒற்றைப்படை எண்கள் ஒற்றைப்படை எண்கள் 1, 3, 5, 7 அல்லது 9 போன்ற இலக்கங்களில் முடியும்.
இந்தப் பக்கத்தில், ஒற்றைப்படையில் இருப்பவற்றையும் இரட்டைப்படையில் இருப்பவற்றையும் எண்ணுங்கள்.
அவற்றைக் கூட்டினால் கிடைப்பது ஒற்றைப்படை எண்ணா, இரட்டைப்படை எண்ணா?
ஒற்றைப்படை எண் + இரட்டைப்படை எண் = ?
இரட்டைப்படை எண் + இரட்டைப்படை எண் = ?
ஒற்றைப்படை எண் + ஒற்றைப்படை எண் = ?
ராணியும் வாணியும் அவங்களோட சோளத் தோட்டத்துக்கு நடந்து போனாங்க.
﻿தோட்டத்தில் அவங்க அப்பா சோளம் விதைச்சுட்டு இருந்தார்.
"உங்களுக்கு  நாங்களும் உதவலாமா?"
என்று கேட்டார்கள் ராணியும் வாணியும்.
அப்பா ராணியைப் பார்த்தார்.
பின்னர் வாணியையும் பார்த்தார்.
"சரி" என்றார் அப்பா.
"வந்து எனக்கு  உதவி செய்யுங்க."
ராணிக்கும் வாணிக்கும் மகிழ்ச்சி.
சோளச் செடிகளுக்குத் தண்ணீர் தெளித்தார்கள்.
சில வாரங்களுக்குப் பிறகு  விதைகள் துளிர் விட்டது.
இருவரும் மகிழ்ச்சியாக  உணர்ந்தார்கள்.
சிறிய களைகளை பிடிங்கினார்கள்.
செடிகள் நன்றாக வளர்ந்தது!
சில வாரங்கள் கழித்து ...வாணி சொன்னாள்,"ராணி களைச் செடிகள் பார்!
"ராணி சொன்னாள்,"வாணி இடையில் இருக்கும் புல்லைப் பார்."
வாணி களைச் செடிகளைப் பிடுங்கினாள்.
ராணி வேண்டாத புற்களைப் பிடுங்கினாள்.
சோளச் செடிகள் சந்தோஷமாக தலையாட்டியது.
சோளம் முற்றியதும் ராணி  சோளக் கதிர்களைப் பறித்தாள்.வாணி கதிர்களைக் கூடையில் சேமித்தாள்.
கூடை முழுவதும் சோளக் கதிர்களால் நிரம்பியது!பெண்கள் இருவரும் கூடையைச் சுமந்து வீட்டுக்குச் சென்றனர்.
அப்பா சோளக் கதிர்களை நெருப்பில் சுட்டுத் தந்தார்.ராணியும் வாணியும் சுவைத்து உண்டனர்.
ராணியும் வாணியும் மகிழ்ச்சியோடு உரக்கச் சொன்னார்கள்,"அப்பா நம்ம தோட்டத்து சோளம் ரொம்ப ருசி!"
அச்சச்சோ!
லுலு போக நேரம் ஆஇடுசு.
லுலு எங்கே?சோபா கடில இருகாள?தொங்கர துநிகு பினாடி இருகாள?
லுலு எங்கே?அடுபுக்கு பக்கதுலா இருகாள?ஆலமாறிக் குள்ல இருகாள?
லுலு!
போக நேராம் ஆஇடுசு.
எங்க இருகெ?
அம்மா கூபிட்டாங்க.
இங்க இறுகியா!எனக்கு போக வேனாம்!
நாம போகானும் னு சொனாங்க ஆம்மா.ஆனா எனகு இது ரொம்ப பிடிசிருகு!
எனகு இது ரோம்பபிடிசிருகு!
இதுவும் தான்.
இதுவும் தான்.இதுவும் தான்.
பாரு நீ புத்தாகங்கள்ளைவேரா புத்தாகங்கள்ளைவாங்குவ.யேய்!
இப்போ லுலு எங்க?
இன்று நான் பள்ளிக்கு முதல் முறையாகச் செல்கிறேன்.
அம்மா என் கையைப் பிடித்து நடக்கிறார்.
'நான் பெரிய பெண்' என்றேன்.
'கையை விடுங்க அம்மா' என்று சொன்னாலும் அம்மா என் கையை விடவில்லை.
பள்ளி அருகில் நிறைய குழந்தைகள் இருந்தனர்.
அவர்களில் சிலர் பேருந்தில் வந்தனர், சிலர் காரில், சிலர் ரிக்ஷாவில்.
சிலர் மிதிவண்டியில்.
மற்றும் சிலர் என்னைப் போல, நடந்து வந்தனர்.
பள்ளி அருகே போனோம்.
அம்மா என் கையை வி்ட்டு விட்டார்.அவர் வாசல் அருகே நின்றார்.
நான் தனியாக உள்ளே போக வேண்டும்.என்னருகே இருந்த அனைவரும் புதியவர்கள்.
ஒரு அடி எடுத்து வைத்தேன்.
இன்னொரு அடியும்.
திரும்பிப் பார்த்தேன்.
நான் நடக்க நடக்க, அம்மா சிறிதாகிப் போனார்.
காணாமலேயே போய் விடுவாரா?அம்மாவிடம் ஓடினேன்.
பெரியவளாவது  எனக்குப் பிடிக்கவில்லை.
அம்மாவின் கையைப் பிடித்துக் கொண்டேன்.
'என்னை விட்டுப் போகாதீர்கள்' என்றேன்.
எல்லோரும் உள்ளே போய் விட்டனர்.
நான் மட்டும் தான் வெளியே நிற்கிறேன்.
ஆசிரியை வெளியே வருகிறார்.
என்னைப் பார்த்து சிரிக்கிறார்.
நானும் சிரிக்கிறேன்.'ராணி.
நீ வரும் வரையில் நான் இங்கேதான் இருப்பேன்' என்றார் அம்மா.நான் அம்மாவின் கையை விட்டு விட்டேன்.
எனக்கு அம்மா டாடா சொன்னார்.
நான் உள்ளே சென்றேன்.
அம்மாதான் நான் வரும் வரை இங்கேயே இருக்கப் போகிறாரே!
டூட்-டூட் மிகவும் சந்தோஷமாக இருந்தாள்.
அவள் குளதிற்கு முதல் தடவை செல்கிறாள்.
குளியல் நேரம்!
முதலில், டூட்-டூட் நீரைக் கண்டால் பயம்.
ஆனால்,நீரில் மீதமுள்ள ஆடுகள் துள்ளி விளையாடுவதைப் பார்த்து அவளும் நீரில் குதித்தாள்!
எல்லோரும் சிரித்தனர்.
எல்லோரும் நீரை ஒருவர் மேல் ஒருவர் அடித்தனர்.
எல்லோரும் விளையாடினர்...விளையாடினர்.
டூட்-டூட் சிறிது நேரம் கழித்து தன்னைச் சுற்றி குமிழ்களைப் பார்த்தாள்.அவைகள் பிளாப் பிளாப் பிளாப்!
என்றன.﻿ அவள் சற்று பயந்தாள்.
ஆனால் அவள் அதை சிறிது நேரத்தில் மறந்துவிட்டாள்.டூட்-டூட் குதிக்க ஆரம்பித்தாள்,ஆடினாள் மற்றும் குமிழுக்குள் சுற்றினாள்.
அந்த கேளிக்கை மிகுந்த நாளின் அப்புறம் டூட்-டூட் ,"குமிழ்கள் எப்படி உருவாகிறது?"
என வியந்தாள்.அவளின் அப்பாவிடம் கேட்டாள்.
அப்பா தனக்குத் தெரியாது என்றார்.
டூட்-டூட் அவளின் அம்மாவிடம் கேட்டாள்.அம்மா தனக்கும்  தெரியாது என்றார்.
ஆகையால், டூட்-டூட் குமிழ் மர்மத்தை அவளே தீர்த்துவிட முயற்சி செய்தாள்.
அவள் நீரின் உள்ளே தன் வாலை ஆட்டினாள்...நீர் உள்ளே தன்னால் இயன்ற அளவு ஊதினாள்...ஆனால் அவளால் ஒரு குமிழ் கூட செய்ய முடியவில்லை.
ஒரு நாள், டூட்-டூட் வயிறு வலித்தது.
அவள் என்ன செய்வது என தெரியாமல் விழித்தாள்.
அவள் குளத்தின் குளிர்ந்த நீரில் சென்று குளிக்கலாம் என முடிவு செய்தாள்.
அவளின் வயிற்றில் சலசலப்பு ஏற்பட்டது.திடீரென,டூட்-டூடிடமிருந்து காற்று வெளியேறியது!
பிஸ்ஸ்ஸ்ஸ்ட்ட்ட்ட்ட்ட்!காற்று நீரின் மேல் பட்டதும், நீரின் வெளிப்பரப்பில் குமிழகள் வரத்தொடங்கின.ப்ளாப் ப்ளாப் ப்ளாப் !
கடைசியில், டூட்-டூட் குமிழ் மர்மத்தைத் தீர்த்துவிட்டாள்!
இப்போதெல்லாம், குளிக்கும் தினத்தில் ,டூட்-டூட் மிக பிரம்மாண்டமான குமிழ்களை செய்ய ஆரம்பித்துவிட்டாள்.
பின்னர்,டூட்-டூடின் தங்கை அவளிடம் குமிழ்கள் எப்படி செய்யப்படுகிறது என கேட்டாள்.டூட்-டூட் என்ன சொன்னாள் தெரியுமா?அவள் தங்கையிடம் தனக்குத் தெரியாது என சொல்லிவிட்டாள்.
நான் டிம்மி.
இந்த நாய் குட்டி பிப்பி, என் நண்பன்.
எனக்கு பிப்பியை கேலி செய்ய பிடிக்கும்.நான் உன்னை விட சிறந்தவள் என்று பிப்பியிடம் சொன்னேன்.அவனுக்கு அது பிடிக்காது.
“எனக்கு மூக்கு இருக்கிறது!” என்று நான் சொன்னேன் .பிப்பி குரைத்தான்.
அவனுக்கும் மூக்கு உள்ளது என்று அர்த்தம்.
"எனக்கு காது இருக்கிறது", என்று நான் சொன்னேன்.பிப்பி குரைத்தான்.
அவனுக்கும் காது உள்ளது என்று அர்த்தம்.
"எனக்கு கண்கள் இருக்கின்றன", என்று நான் சொன்னேன்.பிப்பி குரைத்தான்.
அவனுக்கும் கண்கள் உள்ளது என்று அர்த்தம்.
"எனக்கு கால்கள் இருக்கின்றன, நடனம் ஆடுவேன்", என்று நான் சொன்னேன்.பிப்பி குரைத்தான்.
அவனுக்கும் கால்கள் உள்ளது என்று அர்த்தம்.
"எனக்கு நாக்கு இருக்கிறது", என்று நான் சொன்னேன்.பிப்பி குரைத்தான்.
அவனுக்கும் நாக்கு உள்ளது என்று அர்த்தம்.
"எனக்கு சிந்திக்க முடியும்", என்று நான் சொன்னேன்.பிப்பி உரக்கக் குரைத்தான்.
அவனுக்கும் சிந்திக்க முடியும் என்று அரத்தம்.
"எனக்கு கைகள் இருக்கின்றன", என்று நான் சொன்னேன்.பிப்பி உறுமி, வாலை ஆட்டினான்.
அவனுக்கு வால் இருக்கிறது, எனக்கு இல்லை என்று அர்த்தம்.
எனக்கு பிப்பியை பிடிக்கும், அவனுக்கும் என்னை பிடிக்கும்.
இந்தப் படத்தில் இவைகளை கண்டுபிடி:கைகள், மூக்கு, கண்கள், கால்கள், நாக்கு, காதுகள்
-
"பொட்லு, உன் மேசையை சுத்தம் செய்!"
அம்மா கூறினார்கள்.
பத்து எழுதுகோள்களை கொத்தாக எடுத்து வைத்தேன்.10
பத்து வண்ணத் தூரிகைகளை எடுத்து வைத்தேன்.10 + 10 = 20
பத்து கிரேயன்களை எடுத்து வைத்தேன்.10 + 10 + 10 = 30
பத்து வண்ண திரவிய பாட்டில்களை மூடி வைத்தேன்.10 + 10 + 10 + 10 = 40
பத்துப்  புத்தகங்களை அடுக்கி வைத்தேன்.10 + 10 + 10 + 10 + 10 = 50
"நன்றாக வேலை செய்தாய், பொட்லு" அம்மா கூறினார்கள்.
மீராவும் நானும் கூட்டாளிகள்.
இந்த உலகத்திலேயே எனக்கு மிகவும் பிடித்தமானவள் அவள்தான்.
ஏன் தெரியுமா?
அவள் ஒருத்தியால் மட்டுமே என்னை பார்க்க முடியும்!
அவளுக்கு பிடித்தது எல்லாம் எனக்கும் பிடிக்கும்.
எனக்கு பிடித்தது எல்லாம் அவளுக்கும் பிடிக்கும்.
எங்கள் பெயர்கள்கூட ஒரே மாதிரி இருக்கின்றன.
மீரா – அமீரா!
அவளுக்கு நடப்பதெல்லாம் எனக்கும் நடக்கும்.
“எனக்கு இன்னொரு பல் விழுந்துவிட்டது” என்றாள் மீரா.
அப்போது என் உடலில் இருந்தும் இன்னொரு முள் விழுந்தது.
சில சமயங்களில் நாங்கள் வித்தியாசமாகவும் இருப்போம்.
மீரா பிரச்சினைகளை உருவாக்குவாள்.
நான் அவற்றை தீர்த்து வைப்பேன்.
மழை பெய்துகொண்டிருந்த அன்றைய தினம் நடந்ததுபோல.
“ஐயோ, இப்பொழுது நம்மால் வெளியே போய் விளையாடவே முடியாது” என்று மீரா அழுதாள்.
ஆனால் எனக்கொரு யோசனை வந்தது.
காகிதக் கப்பல் ஒன்றில் நாங்கள் பயணம் போனோம்!
அவள் பள்ளிக்குச் செல்ல ஆரம்பித்த சமயத்திலும் அப்படித்தான்.
“எனக்கு நண்பர்களே கிடைக்கவில்லை என்றால் என்ன செய்வது?” என்று கவலைப்பட்டாள் மீரா.
“என்னை தோழியாக ஆக்கியது போல, அங்கு இன்னொருவரை நண்பராக்கிக் கொண்டு விடு” என்று நான் அவளைத் தேற்றினேன்.
இப்போது நான் கதை சொல்கிறேன்.
இது என் முறை.
அமீராதான் இந்த உலகத்திலேயே எனக்கு ரொம்ப பிடித்தமானவள்.
ஏன் தெரியுமா?
எனக்கு வித்தியாசமாகத் தெரிய வேண்டும் என்பதற்காக எல்லாவற்றையும் அவள் தலைகீழாகக் கவிழ்த்து விடுவாள்.
அமீரா, என்னை எந்த சண்டைக்கும் தனியாகப் போக விடமாட்டாள்.
அவளால் செய்யக்கூடிய உதவி அதிகம் இல்லை என்றாலும் கூட.
ஒவ்வொரு நாளையும் அவள் ஒரு பெரிய சாகசமாக மாற்றிவிடுவாள்.
ஒரு சமயம் நாங்கள் அந்த முறுக்குப் புதிரில் மாட்டிக்கொண்டது போல.
அப்போது அமீராதான், “எனக்கு ஒரு வழி தெரியும்!
நாம் முறுக்கைக் கடித்து சாப்பிட்டுக் கொண்டே வெளியே சென்றுவிடலாம்” என்றாள்.
அமீரா சொன்னது போல், நாங்கள் இருவரும் கூட்டாளிகள்தான்.
பொதுவா நாங்க என்னவெல்லாம் செய்வோம்னு உங்ககிட்ட சொல்றோம்.
நீங்க என்னவெல்லாம் பண்ணுவீங்கனு எங்ககிட்ட சொல்றீங்களா?
என் வலிமையான  கால்களால்  என்னால் வேகமாக ஓட முடியும் .உன்னால்  என்னவெல்லாம் பண்ண முடியும் ?
என் கைகளால் நான் ஊஞ்சல் ஆடுவேன் ...
அழகான படம்  வரைவேன்.உன்னால் என்னவெல்லாம் பண்ண முடியும்?
நான் என் கண்களால் உன்னை பார்த்து உன் படத்தை வரைய முடியும் .உன்னால் என்னவெல்லாம் பார்க்க முடியும் ?
பறவைகள் இனிமையாக  பாடுவதை என் காதுகளால்  கேட்க முடியும்.
உன்னால் என்னவெல்லாம்  கேட்க முடியும் ?
ம்ம்ம்... கம  கம வென வாசனை  வருகிறது அம்மா ஹல்வா செய்கிறார் என்று நினைக்கிறேன்!
என் மூக்கால் அதை மணக்க முடியும்.
உன்னால் என்ன மணக்க முடியும்?
ஓ !
இந்த கரும்பு கடிக்க ரொம்ப கடினமா இருக்கு ஆனால் என் கூர்மையான பற்களால்  கடிக்க முடியும்  .உன்னால் என்னவெல்லாம் கடிக்க முடியும் ?
ம்ம்ம்... இந்த  கேசரி ரொம்ப  இனிப்பா இருக்கு என்று என் நாக்கு சொன்னது.
உன்னால் என்னவெல்லாம் ருசிக்க முடியும்?
என்னால் பாட முடியும்.நான் உங்களுக்கு ஒரு பாட்டு பாடவா ?
எனக்கு அழகான குரல்  என்று அம்மா சொன்னார்.அது எங்க இருந்து வருகிறது தெரியுமா ?
வானவில்லின் ஏழு வண்ணங்கள்என்ன என்ன தெரியுமா?
சிவப்பு
அவன் சிவப்பு சட்டை அணிந்துள்ளான்
ஆரஞ்சு
படத்தில் எது ஆரஞ்சு ஆக உள்ளது?
மஞ்சள்
படத்தில் எது மஞ்சள் ஆக உள்ளது ?
பச்சை
படத்தில் எது பச்சை நிறமாக உள்ளது?
நீலம்
படத்தில் எது நீல நிறமாக உள்ளது?
இண்டிகோ
படத்தில்எது இண்டிகோ கலராக உள்ளது?
வயலட்
வயலெட் ஒரு நல்ல கலர் உனக்கு எந்த கலர் பிடிக்கும்?
வானவில்லின்  ஏழு  வண்ணங்கள் என்னஎன்ன?
-
சமையல்காரர் மீனா தனது குழந்தைகளுக்கு குறைந்த கொழுப்பு ஆனால் ஆரோக்கியமான சிற்றுண்டியை செய்ய விரும்பினாள்.
எண்ணெய் இல்லாத ஆனால் வைட்டமின்கள் மற்றும் தாதுக்கள் நிறைந்த காய்கறி சாலட் செய்ய முடிவு செய்தாள்.
குளிர்சாதனப் பெட்டியைத் திறந்து எந்தக் காய்கறியை எடுப்பது என்று யோசித்துக் கொண்டிருந்தாள்.
"பாப்" கேத்தி கேரட் குதித்தது.
"என்னிடம் வைட்டமின் ஏ நிறைந்துள்ளது மற்றும் நான் பார்வைக்கு நல்லது," என்று கேத்தி கேரட் கூறியது.
எனவே, சமையல்காரர் மீனா குளிர்சாதன பெட்டியில் இருந்து இரண்டு கேரட்களை வெளியே எடுத்தாள்.
அவள் பார்த்துக் கொண்டிருக்கும்போதே, டிரிம் தக்காளி தன்னை நோக்கி உருண்டு வருவதைக் கண்டாள்.
டிரிம் தக்காள் கண் சிமிட்டி, "என்னிடம் வைட்டமின் சி நிறைந்துள்ளது மற்றும் உடலில் இருந்து நச்சுகளை அகற்ற உதவுகிறேன்" என்றார்.
சமையல்காரர் மீனா சிரித்துக்கொண்டே இரண்டு தக்காளிகளைப் எடுத்தாள்.
குஷி முட்டைக்கோஸ் நடனமாடி, சமையல்காரர் கையில் தன்னைத் தானே தட்டிக் கொண்டது.
"என்னிடம் நிறைய வைட்டமின் பி1 உள்ளது மற்றும் ஊட்டச்சத்துக்களிலிருந்து ஆற்றலை உற்பத்தி செய்ய உதவுகிறேன்."
ஓட்டோ வெங்காயம் வெளியே எட்டிப்பார்த்தது.
வெங்காயம், “என்னிடம் ஃபோலிக் அமிலம் உள்ளது.
நான் நல்ல இரத்த சிவப்பணுக்களை உருவாக்கவும் இரத்த சோகையை தடுக்கவும் உதவுகிறேன்."
சுறுசுறுப்பான ப்ரோக்கோலி சிரித்துக்கொண்டே, "மற்ற காய்கறிகளை விட என்னிடம் அதிக புரதங்கள் உள்ளன, மேலும் உடல் வளரவும் ஆரோக்கியமாகவும் இருக்க உதவுகிறேன்" என்றது.
கதகதப்பான சோளம் வேடிக்கையாகச் சேர்ந்து, "என்னிடம் நிறைய மெக்னீசியம் உள்ளது மற்றும் இரத்த குளுக்கோஸ் கட்டுப்பாட்டில் உதவுகிறேன்" என்று கூறியது.
சமையல்காரர் மீனா, வெங்காயம், முட்டைக்கோஸ், ப்ரோக்கோலி மற்றும் சோளத்தையும் குளிர்சாதன பெட்டியில் இருந்து எடுத்தாள்.
சமையல்காரர் மீனா அனைத்து காய்கறிகளையும் வெட்டி நறுக்கினார்.
மேலும் உப்பு, மிளகுத்தூள், கொத்தமல்லி இலைகள் மற்றும் எலுமிச்சை சாறு ஆகியவற்றைச் சேர்த்து சுவையான சாலட்டை குழந்தைகளுக்கு வழங்கினார்.
குழந்தைகள் ஆரோக்கியமான மற்றும் வண்ணமயமான காய்கறி சாலட்டை சுவைத்து அனுபவித்தனர்.
சோனு குளிச்சிட்டு நீல நிற சட்டை போட்டிருக்கான்.
கவிதாவும் ரவியும் நீல நிறத்திலே கால் உரைகள் போட்டிருக்காங்க.
அடடா!
நாங்க இன்னைக்கு ஒரே நிறத்திலே உடை போட்டிருக்கோம்.
வாங்க இன்னைக்கு நாம இன்னும் வேறு சில நிறங்கள் பற்றி பார்க்கலாம்.
இதோ இருக்கு, கமலா பாட்டியோட சிவப்பு மிளகாய்."
பிள்ளைகளா!
அத தொடாதீங்க!"
அது ரொம்ப காரம்.
ஆகா!
பாபு அண்ணா, ஊதா நிற கத்தரிக்காயை வெட்டுறார்.
அது எவ்வளவு அழகா இருக்கு பாருங்க.
ராணி அக்கா கடையிலே சுவையான எலுமிச்சை பழச்சாறு மஞ்சள் நிறத்திலே இருக்கு.
நிறங்கள் பார்க்க ரொம்ப அழகா இருக்கு.
சாப்பிடவும் ரொம்ப பிடிக்குது.
இது என்ன?
இளஞ்சிவப்பு நிறத்திலே இருக்கு.
இதோ இருக்கு குளிர்ந்த பால் கட்டி.
அது வெள்ளை நிறத்திலே இருக்கு.
நான் பச்சை நிறத்திலே இருக்கும் குளிர் பானத்தை குடிக்க போறேன்.
உனக்கு வேணுமா?
அதுக்கு பிறகு கொஞ்சம் காப்பி நிற பேரீச்சம் பழங்கள் சாப்பிடலாம்.
ராமு அண்ணா கடையிலே கொய்யா பழங்கள் கூட அருமையா இருக்கும்.
வெளிய பச்சை நிறம்.
உள்ளே இளஞ்சிவப்பு.
அதுகூட வெள்ளை நிற உப்பு.
எப்படி இருக்கும் தெரியுமா?
வா பன்றியே!
நாம் விளையாடலாம்!
உன்னால் கேரட்டை கண்டு பிடிக்க முடிந்ததா?
அது மரத்தின் அடியில் இல்லை !
இல்லை.
அது வீட்டின் உள்ளே இல்லை.
புத்திசாலியான பன்றி!
எழுந்திரு, பன்றியே !
வெளியே வந்து விளையாடு.
எங்கே போனது அது?
பன்றி போய்விட்டது.
சூரியன் உதித்தது.
சூரியன் மறைந்தது.
ஆனால், பன்றி வரவில்லை.
என் நண்பன் இல்லாதது கவலையாக உள்ளது.
என் பன்றி!
புத்திசாலி பன்றி.
ஒன்று, இரண்டு, மூன்று!
மொத்தம் மூன்று புதிய நண்பர்கள்!
வாங்க, பன்றிகளே!
நாம் விளையாடலாம்.
தூங்கும் நேரம் ஆகிவிட்டது !
இனிய இரவு பன்றிகளே!
"போயிட்டு வரேன், நாளை பார்க்கலாம், தவளையே."
"நாளை பார்க்கலாம், புள்ளி மானே."
"நாளை பார்க்கலாம், குரங்கே."
"நாளை பார்க்கலாம், செம்மறி ஆடே."
"நாளை பார்க்கலாம், மயிலே."
"நாளை பார்க்கலாம், பசு மாடே."
"நாளை பார்க்கலாம், எருமையே."
"நாளை பார்க்கலாம், யானையே."
"யார் அங்கே?"
"என் நண்பர்கள் தான்."
"அவங்களை சாப்பிட வரச் சொல்லு."
"நான் இப்போ பள்ளிக்கூடம் போகணும்.
நாம .... அப்புறம் பார்க்கலாம்!"
நீமாவைச் சந்தியுங்கள்!உங்களைப் போலவே, அவளும்  உணவை  நேசிக்கிறாள்.அதனால்தான்,நீமா எப்பொழுதும் சாப்பிட்டுக்கொண்டே இருக்கிறாள்.
கடித்து கடித்து,மென்று மென்று,ம்ம்ம்... ம்ம்ம்!
அடடா!
மெல்லும்போது வாயை மூடிக்கொள், நீமா!
கோடைக்காலத்தில்ஒவ்வொரு நாளும் நீண்டதாகவும், மகிழ்ச்சிகரமாகவும் இருக்கும்.வெளியே சூடாக இருக்கிறது.
நீமா இன்று என்ன சாப்பிடுகிறாள்?
மஞ்சள், பச்சை, மற்றும் சிவப்பு நிறங்களில் மாம்பழம் சாப்பிட ஏற்றது கோடைக்காலம்.
பளீர் சிவப்புத் தோலோடு வழுவழுப்பான  வெள்ளை விளச்சிப்பழம்,பச்சையும் வெண்ணெய் மஞ்சளுமாய், கோடுகளோடு தர்பூசணிகள்,வாயில் சுவை நிரப்பும் சாறு நிறைந்த முசுக்கட்டைப்பழம்,ஆஹா!
நீமாவின் கைகள் இப்பொழுது  பிசுபிசுவென்று ஊதா நிறமாகி விட்டதே!
பருவமழைக் காலத்தில் கருமையான கிடுகிடுக்கும் மேகங்கள் திரண்டு வந்துவெளியே  மழை பெய்கிறது.
நீமா இன்று என்ன சாப்பிடுகிறாள்?
பருவ மழைக்காலம் சோளம் சாப்பிட ஏற்றது  - மஞ்சள், வெள்ளை மற்றும் ஊதா நிறச்  சோளம்.
புதிய, சாறுமிகுந்த சாத்துக்குடி பழங்கள்,தலையில் கிரீடம் அணிந்திருக்கும் அன்னாசி,கரும் ஊதா நிற பழுத்த நாவற்பழம்,அடடா!
நீமாவின்  நாக்கு மரத்து, நீல நிறம் ஆகி விட்டதே!
குளிர் காலத்தில்,பகல்வேளை குறுகி விடும்.
வெளியே குளிர் நடுக்குகிறது.
நீமா இன்று என்ன சாப்பிடுகிறாள்?
குளிர்காலம்தான் சிவப்பு பச்சை நிறங்களில் கீரை சாப்பிடும் காலம்.
அஸ்தமிக்கும் சூரியன் போல சிவப்பான பீட்ரூட், பச்சை நிறத்தில் பருத்த சீத்தாப்பழம்,நீமா மரத்தில் ஏறி விட்டாள்.அடடா!
புளிப்பான, பழுப்புப் புளியங்காய்களை எல்லாம்  பறித்துவிட்டாளே!
நீமாவிற்கு சாப்பிடப் பிடிக்கும்.
ஆனால்அவளுக்கு பருவத்துக்கு ஏற்ற மாதிரி சாப்பிடப் பிடிக்கும்!
கடித்து கடித்து,மென்று மென்று,ம்ம்ம்... ம்ம்ம்!
உலகத்தில் பொதுவாக,  ஐந்து வகையான பருவங்கள்  உள்ளன - இளவேனில் காலம், கோடைக்காலம், மழைக்காலம், இலையுதிர் காலம் மற்றும் குளிர்காலம்.
ஆனால், நீமா வசிக்கும் இடத்தைப் போன்ற இந்தியாவின் சில பகுதிகளில் கோடை,மழை, மற்றும் குளிர் காலங்கள் மட்டுமே  உள்ளன.
பருவகாலத்திற்கு ஏற்ப சாப்பிடுங்கள்!
நீமாவைப் போல், ஆண்டு முழுவதும் வண்ணமயமான மற்றும் சுவையான பழங்கள்  மற்றும் காய்கறிகளை நீங்கள் சாப்பிட முடியும்.
இந்த பருவ கால அட்டவணையைக் கொண்டு, வருடம் முழுவதும் எந்த பழங்கள் மற்றும் காய்கறிகளைச்  சாப்பிடலாம் என்று தெரிந்துகொள்ளுங்கள்.
புளியங்காய்: ஜனவரி-பிப்ரவரி                            சப்போட்டா:ஜனவரி-பிப்ரவரி மற்றும் மே-ஜூலை                             முசுக்கட்டைப்பழம் (மல்பெரி): அக்டோபர்-நவம்பர் மற்றும் மார்ச்-மே
கீரை : மார்ச் - மே, மற்றும் அக்டோபர் - ஜனவரிமாம்பழம் : மார்ச் - ஆகஸ்ட்தர்பூசணி: ஏப்ரல்-ஜூன்
விளச்சிப்பழம் (லிச்சீ): மே - ஜூன்நாவற்பழம்: மே - ஜூன்சோளம்: ஜூன் - ஆகஸ்ட்
சாத்துக்குடி: ஜூலை - ஆகஸ்ட்சீதாப்பழம்: அக்டோபர் - ஃபெப்ருவரிபீட்ரூட்: முழுவருடம், ஆனால் குளிர் காலத்தில் சாப்பிட ஏதுவானது
நான் மாமரத்தில் வசிக்கிறேன்.
கோடைக்காலங்களில் நிறையப் பழுத்த மாம்பழங்களைச் சாப்பிடுவேன்.
என் குஞ்சுகள் கூட்டில் இருக்கும்போது, அவர்களுக்குப் பாதுகாப்பாக நான் இருக்க வேண்டும்.
வாங்க... என் கூட்டினை  எட்டிப் பாருங்கள்.
நான் கொண்டு வந்திருக்கும் அழகான பொருட்களைப் பாருங்கள்.
விமானம் போல, ஆகாயத்தின் மேலே பறக்க எனக்கு ஆசை.
மரத்தின் மீது அமர்ந்து, ஏதேனும் சுவையான உணவு உள்ளதா என அங்கும் இங்கும் சுற்றி பார்ப்பேன்.
என் வடப்பக்கம் பார்ப்பேன்.
என் இடப்பக்கமும் பார்ப்பேன்.
எனக்கு மீன் ரொம்ப பிடிக்கும்.
அதைக் கண்டதும், அதை எடுக்கக் கீழே பறந்து செல்வேன்.
கிடைத்த ருசியான மீனைப் பகிர்ந்து கொள்ள, கா..கா.. எனக் கரைந்து என் நண்பர்களை அழைப்பேன்.
"கத்தும் பறைவையே, போ.. போ.." என என்னைப் பார்த்து சிலர் கத்துவார்கள்.
நான் பாடுவது திருவாளர் நரிக்கு ரொம்ப பிடிக்கும்.
அவரே என்னிடம் இதைச் சொன்னார்.
புதிய சொற்கள் சிலவற்றைத் தெரிந்து கொள்வோம்.ஒவ்வொரு விலங்கு அல்லது பறவை எழுப்பும் ஒலிக்கு ஒரு சிறப்புப் பெயர் உண்டு.
இவற்றில் எத்தனை உங்களுக்குத் தெரியும்?
காகம் கரையும்.
பூனை சீறும்.
சிங்கம் முழங்கும்.
நாய் குரைக்கும்.காகங்கள் கா..கா... எனக் கரைந்து அதிக இரைச்சல் ஏற்படுத்தும்.
எனவே சிலர் சத்தமாகப் பேசும் போது, "காகம் போலக் கத்துகிறாய்" எனச் சொல்வோம்.
எனக்கு தண்ணீர் என்றால் மிகவும் பிடிக்கும்
எனக்கு தண்ணீரில் விளையாட மிகப் பிடிக்கும்
மழை பெய்கிறது.
மழை நமக்குத் தண்ணீர் தருகிறது
எனக்கு வெளியே விளையாடுவதற்கும் மிகப் பிடிக்கும்.
ஆனால் மழைப் பெய்துக்கொண்டிருக்கிறது.
எனக்கு மழையில் நனைந்துக் கொண்டே விளையாடுவது மகிழ்ச்சி தரும்.
நான் மழையில் நனைந்ததால் என் தலைமுடி ஈரமாகி விட்டது.
என் அப்பா என் முடியை சரிசெய்துக்கொண்டிருக்கிறார்.
அம்மா, நான் ஏதாவது செய்ய விரும்புகிறேன்…
நான் ஒரு பந்துடன் விளையாடலாமா?
நான் என் தம்பியுடன்  விளையாடலாமா?
நான் மிருதங்கம்  வாசிப்பேன்.
நான் எனது சைக்கிளை ஓட்டலாமா?
நான் எனது புதிய பாவாடை சட்டையை  அணிவேன்.
இந்த கம்பளி பந்தை நான் வீசலாமா?
நான் தாவரங்களுக்கு தண்ணீர் ஊற்றுவேன்.
நான் ஆட்டுக்குட்டிக்கு  சில  பச்சை புற்களை உண்ண கொடுக்கலாமா ?
அல்லது நான் வரைய வேண்டுமா?
நான் ஒரு காத்தாடியை பறக்க வைப்பேன்
நான் சத்தமாக சிரிக்க விரும்புகிறேன்!
டீனாவுக்கு, தன் பூரண் போளியின் மேலிருக்கும் நெய் ரொம்பப் பிடிக்கும்.
“அம்மா!
இத்தனை மணமாகவும் சுத்தமாகவும் உள்ள நெய் எங்கிருந்து கிடைக்கிறது?”“அது மிருதுவாகவும் வெண்மையாகவும் உள்ள வெண்ணெயிலிருந்து கிடைக்கிறது.”
”அந்த வெண்ணெய் எங்கிருந்து கிடைக்கிறது?” ”புளிப்பும் இனிப்புமான தயிரைக் கடைந்தால் கிடைக்கிறது.”
”அந்தத் தயிர் எங்கிருந்து கிடைக்கிறது?””ஆடை படிய வற்றக் காய்ச்சிய பாலிலிருந்து கிடைக்கிறது.”
”அந்தப் பால் எங்கிருந்து கிடைக்கிறது?” ”நம் கபிலா மாடு நமக்கு பால் தருகிறாள்.”
”அவள் ஏன் நமக்கு பால் தர வேண்டும்?””ஏனென்றால் நாம் அவளுக்கு பசும்புல்லைத் தின்னத் தருகிறோம்.
அவளை அன்போடு கவனித்துக் கொள்கிறோம்.”
”அதனாலே?” “அதனாலே அவள் நமக்கு பால் தருகிறாள்!
அதிலிருந்து டீனாவுக்கு சுத்தமான,‘நெருநெரு’ நெய் கிடைக்கிறது!”
சமையலறை ஒரு அறிவியல் ஆய்வுக்கூடம் போன்றது.
சமைக்கும்போது பலவிதமான இயற்பியல், வேதியியல் மாற்றங்கள் நிகழ்கின்றன.
அங்கே, பால் வெவ்வேறு சுவையான பண்டங்களாக மாறக்கூடும்.நீ பாலை எப்படி சாப்பிட விரும்புகிறாய்?
ராஜு நகரத்தில் வசித்து வந்தான்.
ஆனால் கோடைக்காலத்தில், பள்ளி விடுமுறையின் போது, அவனுடைய தாத்தா வசிக்கும் கிராமத்திற்குச் சென்றுவிடுவான்.கோடையில் ஒரு நாள் காலை, இனிமையான இசைநயத்துடன் கூடிய ஓர் ஒலி, ராஜுவை எழுப்பியது.
கூ.. .. கூ.. .. கூ.. ..அருகிலுள்ள மாமரத்திலிருந்து குயில் கூவும் ஒலி அது.
ராஜு இதைப்போல இனிமையான ஒலியை இதுவரை கேட்டதில்லை.ஆனால் குயில் எங்கே என்று தெரியவில்லை.
ராஜு குயிலை எல்லா இடங்களிலும் தேடினான்.
கடைசியில் மாமரத்தின் கிளை ஒன்றில் அதனைக் கண்டான்.
குயிலும் ராஜுவைப் பார்த்து, “குஹூ.. .. குஹூ.. .. ராஜூ... ..” என்றது.
ராஜுவுக்கு சந்தோஷம் பொங்கியது.
“குயிலே!..
என் பெயர் உனக்குத் தெரிகிறதே!” என்று கூவினான்.
“சொல்லப்போனால் உன்னைப்பற்றி எல்லாமும் எனக்குத் தெரியும்!” என்ற குயில், “சரி!
என் பாட்டு எப்படியிருந்தது?” என்று கேட்டது.
“ஓ!
ரொம்ப அருமையாக இருந்தது.
நான் இதுவரைக்கும் கேட்டதிலேயே உன்னுடையதுதான் மிக இனிமையான குரல்” என்றான் ராஜு.
“உனக்குப் பிடித்திருந்ததைக் கேட்க சந்தோஷமாக இருக்கிறது” என்ற குயில், “வசந்த காலத்தில், மாமரங்கள் எல்லாம் பூத்துக் குலுங்கும் பொழுது, குயில்களாகிய எங்களுக்கு உற்சாகம் பொங்கும்.
அதனால் நாள் முழுவதும் குஹ..குஹ..என்று பாடுவோம்” குயில் தொடர்ந்து சொன்னது.
ராஜுவுக்கும் ரொம்ப சந்தோஷம்.
“குயிலே!
நீயும் என் கூடவே நகரத்துக்கு வந்துவிடேன், அங்கே எல்லோரும் நீ பாடுவதைக் கேட்க ரொம்ப ஆசைப்படுவாங்க” என்று அவன் சொன்னான்.
“நானா!
நகரத்திற்கா?
எதற்கு?” என்று குயில் ஆச்சரியத்துடன் கேட்டது.
“என்னுடைய பெரும்பாலான உறவினர்கள் மற்றும் நண்பர்கள் அங்கேதானே இருக்காங்க” குயில் சொன்னது.
“அப்படியா!” இப்பொழுது குயிலைப்போலவே ராஜுவும் ஆச்சரியப்பட்டான்.
“அப்படியானால், ஏன் நகரத்தில் யாருமே உங்கள்பாட்டைக் கேட்க முடிவதில்லை?” என்று கேட்டான் ராஜு.
குயில், “வசந்த காலத்தில், மரங்கள் எல்லாம் பூத்துக்குலுங்கும்போது, எங்கள் குயில்கள் இனம் நகரத்தில் கூட சந்தோஷமாகப் பாடும்.
ஆனால் நகரத்தில் இரைச்சல் அதிகமாக இருக்கும்.
நாள் முழுவதும், சாலையில் நூற்றுக்கணக்கான வாகனங்களின் போக்குவரத்து, வானத்தில் பறக்கும் விமானங்களின் சத்தம்.
இந்தக் கூச்சலில் எங்கள் பாடலின் ஒலி முழுவதுமாக அமுங்கிப் போய்விடுகிறது” என்றது வருத்தத்துடன்.
குயில் சொல்வது சரிதான் என ராஜுவுக்குத் தோன்றியது.
இப்பொழுது அவனுக்கும் வருத்தம் உண்டானது.
அப்பொழுது அவன் மனதில் திடீரென்று ஓர் எண்ணம் தோன்றியது.
“ஆனால்.. ..ஆனால்.. ..இவ்வளவு இரைச்சல் இல்லாமல், நகரம் நிசப்தமாக, அமைதியாக இருந்தால், நீ எனக்காக அங்கு வந்து பாடுவாயா?” என்று குயிலைக் கேட்டான் ராஜு.
“நிச்சயமாக” என்று கூறிய குயில், “அப்பொழுது மற்ற குயில்கள் பாடுவது கூட உனக்குக் கேட்கும்” என்றும் சொன்னது.
ராஜுவுக்கு சந்தோஷம்.
அப்பொழுது வீட்டிலிருந்து வெளியே வந்த தாத்தா, “ராஜூ..” என அழைத்து, “என்ன!
குயில் பாடுவதைக் கேட்கிறாயா?” என்றார்.
“ஆமாம் தாத்தா!
எவ்வளவு இனிமையாக பாடுகிறது குயில்!” என்றான் ராஜு.
“நன்றாகத்தான் பாடுகிறது, ராஜு” என்று ஒப்புக்கொண்ட தாத்தா, “அதன் கதை உனக்கு வேண்டுமா?” என்று கேட்டார்.
“ஆமாம்!
வேணும்” என்று சந்தோஷத்தில் குதித்தான் ராஜு.
தாத்தாவின் இயற்கை பற்றிய பாடங்கள் அவனுக்கு மிகவும் பிடிக்கும்.
“குயில்கள் இனிமையாகப் பாடுகின்றன, ஆனால் அவை எல்லாம் சோம்பேறிகள்” என ஆரம்பித்த தாத்தா, “அம்மா குயிலுக்குத் தன் குழந்தைகளைப் பார்த்துக் கொள்ளக்கூடப் பொறுமையில்லை.” அதனால் காக்கையின் கூட்டில் தன் முட்டைகளை இடுகிறாள்.
“காக்கைதான் தாய் போல, தன் முட்டைகளோடு, குயில் முட்டைகளையும் அடை காக்கிறது.” தொடர்ந்தார் தாத்தா.
“குஞ்சாக மாறிய பின்னாலும், குயில் குஞ்சும் கறுப்பாக இருப்பதால் காக்கை வித்தியாசம் தெரியாமல், அவைகளுக்கும் இரை ஊட்டி வளர்க்கும்” எனக் கூறினார்.
குயில் குஞ்சு வளர்ந்து, கூவத் தொடங்கும் பொழுதுதான், தாய் காக்கைக்குத் தான் ஏமாந்த விஷயம் தெரியும்.
அப்போது அது கோபத்தில், குயில் குஞ்சை கூட்டைவிட்டு வெளியே துரத்தும்.
இதற்குப் பின் தன்னைத்தானே பார்த்துக் கொள்வது குயில் குஞ்சின் வேலை” எனத் தாத்தா சொன்னார்.
ராஜுவுக்கு இந்தக் கதையைக் கேட்க உருக்கமாக இருந்தது.
“பாவம்!
என்ன விசித்திரமான வாழ்க்கை” என்று பரிதாபப்பட்டான்.
தாத்தா தலையாட்டினார்.
“ஆமாம் ராஜு!
மிருகங்களின் உலகத்தில் இது போன்ற வினோதமான கதைகள் ஏராளம்” என்று சொன்னார்.
“குஹ .. குஹ.
குஹ.” என்று கூவி, குயில் இதை ஆமோதித்தது.
பிறகு, இன்னொரு மரத்திற்குப் பறந்து சென்று, அங்கு அமர்ந்து இனிமையாகப் பாடத்தொடங்கியது.
உங்களுக்குப் பிடித்த வகையில் வண்ணம் தீட்டுங்கள்.
உங்களுக்குப் பிடித்த வகையில் வண்ணம் தீட்டுங்கள்.
ரெடி...                                                                                                                                            தயார்...                                                                                                                                                    ஓடு!
நான் ஓடுகிறேன்
நான் நீந்துகிறேன்
நான் சைக்கிள் ஓட்டுகிறேன்
நான் ஸ்கேட்டிங் செய்கிறேன்
நான் பட்டம் விடுகிறேன்
விளையாடும்பொழுது நாம் பயன்படுத்துபவை விசை: ஒரு இழுப்போ தள்ளலோ நமக்கு, வேகமாகவோ மெதுவாகவோ செல்லவும் நிற்கவும் அல்லது வடிவத்தை மாற்றவும்கூட உதவுகிறது.
உராய்வு:  ஒரு பரப்பு மற்றொன்றின் மேல் நகர முயலும்போது, வேகம் குறைபடுகிறது.
ஆற்றல்: நமக்கு நகரவும், ஒன்றை செய்யவும் உதவுகிறது.
என்னைப் போலவே உலகத்தில் யாராவது எங்காவது உண்டா என ஆச்சரியப்படுகிறேன்.
யார் என்னைப் போலவே பார்ப்பதற்கு இருப்பவர்.
மற்றும் என்னைப் போலவே பேசுபவர்.
மற்றும் என்னைப் போலவே சுருட்டை முடிகள் கூட உடையவர்.
என்னைப் போலவே கண்கள் காதுகள் உடைய யாரோ ஒருவர்.
என்னைப் போலவே சிரிப்பைக் கூட கொண்ட யாரோ ஒருவர்.
நான் செய்யக் கூடியதெல்லாம் செய்யக் கூடிய யாரோ ஒருவர்.
மற்றும் நான் செய்ய முடியாததெல்லாம் செய்ய முடியாத யாரோ ஒருவர்.
என்னைப் போலவே ஒருத்தரை நான் தேடினேன் எல்லா இடங்களிலும் தேடினேன்.பூங்காவிற்கு சென்று மரங்களுக்குப் பின்புறம் தேடினேன்.
சுற்று முற்றமும், மேலும் கீழும் தேடினேன்.
ஒவ்வொரு முகங்களிலும் தேடினேன்.
என்னைப் போன்ற ஒருவரை எந்த ஒரு இடத்திலும் என்னால்  கண்டுபிடிக்க முடியவில்லை.
என்னைப் போன்ற ஒருவர் உலகத்தில் நான் மட்டுமே.
நான் சிறப்பானவன்.
ஆம்... இது உண்மை.
ஆனால், நான் மட்டுமல்ல, நீங்கள் பார்க்கவில்லையா?உங்களைப் போன்ற ஒருவர் நீங்கள் மட்டுமே!
பாத்தி ஒரு சிறுமி.
அவள் காற்றைப் போல ஓடினாள், மற்றும் சிரிக்க பிடிக்கும்.
பெரியவர்கள் சொன்னதைச் அவள் எப்போதுமே கேட்க முயற்சி செய்வாள்.
ஒரு நாள், பாத்தி தன் அம்மா அப்பாவுடன் விறகு தேடச் சென்றாள்.
பாத்தி தனது தாய் மற்றும் தந்தைக்கு உதவ விரும்பினாள்.
ஆனால், அங்கே பார்க்க மற்றும் விளையாட நிறைய இருந்தது: பறவைகள், குரங்குகள், வானம்!
அம்மா, "பாத்தி!
தயவு செய்து கேளு!
நீ இங்கேயும் விறகு தேடலாம் அங்கேயும் விறகு தேடலாம்,
...ஆனால் பாத்தி, தயவு செய்து நீ எங்கே செல்கிறாய் என்று பார்த்து மிகவும் கவனமாக இரு".
அவளும் “சரி அம்மா” என்றாள்.
சிறு நேரத்தில், அவளுடைய அம்மாவும் அப்பாவும் விறகு தேடுவதில் மிகவும் மும்முரமாகி விட்டார்கள்.
பெரிய விறகுத் துண்டுகளைக் கண்டார்கள்.சிறிய விறகுத் துண்டுகளைக் கண்டனர்.
பாத்தியும் மிக பரபரப்பாக இருந்தாள்.
அவள் சிறிய மற்றும் மிகச் சிறிய விறகுத் துண்டுகளைக் கண்டுபிடித்தாள்.
பிறகு பாத்தி மேல பார்த்தாள்.
அவள் உயரமான புல்லில் ஒரு சிவப்பு பறவையைப் பார்த்தாள்.
அடுத்து பாத்தி கீழே பார்த்தாள்.
தூசி நிறைந்த பாதையில் ஒரு பழுப்பு நிற எறும்பை அவள் பார்த்தாள்.
அப்போது பாத்தி ஒரு அழகான இலையைக் பார்த்தாள்.
இலை பளபளப்பாகவும் பச்சையாகவும் இருந்தது.
அழகான இலையில் அவளுடைய விரலை வைத்தாள்.
"இது ஒரு இலை போல இல்லை," என்று பாத்தி கூறினாள்.
திடீரென்று, அந்த அழகான இலை நகர்ந்தது!
"இது ஒரு அழகான இலை அல்ல.
இது ஒரு பச்சை பாம்பு!"
என்று பாத்தி கூறினாள்
பாத்தி, “ஐயோ!” என்று அலறினாள்.
பாத்தி அவளுடைய அம்மா, அப்பாவை கண்டுபிடிக்க மிக வேகமாக ஓடினாள்.
பாத்தி தன் அப்பாவை கண்டாள், "பாம்பு!
பாம்பு!"
என்று கத்தினாள்.
அப்பா, “எங்கே?
எங்கே?"
என்றார்.
அதற்கு பாத்தி, “அங்கே!
அங்கே!""
உடனே அவளுடைய அப்பா  பச்சை பாம்பைக் குச்சியால் துரத்தினார்.
பச்சைப் பாம்பு நழுவிச் சென்றது.
அப்பா, “பாத்தி, நீ பாதுகாப்பாக இருக்கிறாய்.
அம்மாவிடம் போய் பச்சைப் பாம்பைப் பற்றிச் சொல்லலாம்” என்று சொன்னார்.
அம்மா, “பாத்தி, பச்சை பாம்பு உன்னைக் கடிக்காததில் எனக்கு மகிழ்ச்சி...
...ஆனால் அடுத்த முறை, தயவுசெய்து எங்கே சென்றாலும், மிக கவனமாக இரு" என்றார்.
அது முடிவடைந்தது.
பள்ளி முடிந்துவிட்டது.குழந்தைகள் செல்கின்றனர்.ஆசிரியர்கள் செல்கின்றனர்.எல்லோரும் வீட்டுற்கு செல்கிறார்கள்.
நான் வாயில் வழியே வருகிறேன்.நான் அவசரத்தில் இருக்கிறேன்.எனக்கு பேச நேரம் இல்லை.நான் வேகமாக வீட்டிற்கு செல்ல வேண்டும்.
நான் பாதையில் நடக்கிறேன்.அது ஒரு குறுகிய பாதை.எனக்கு முன்னால் கூட்டத்தைப் பார்கிறேன்.அங்கு ஒரு பெரிய சாலை உள்ளது.
பெரிய சாலையில் போக்குவரத்து அதிகமாக உள்ளது.கார்கள், லாரிகள், மிதிவண்டிகள், மோட்டார் சைக்கிள்கள், ஸ்கூட்டர்கள் மற்றும் ஆட்டோ ரிக்க்ஷாக்கள்.சில இந்த வழியில் செல்கின்றன,சில அந்த வழியில் செல்கின்றன.எனக்கு இடைவெளி வழியே மறு பக்கம் ஓடத்தெரியும.
நான் நடுமேடையை அடைந்தேன்.முன்னால் போக்குவரத்து உள்ளது.பின்னால் போக்குவரத்து உள்ளது.நான் கவனமாக இருக்க வேண்டும்.
நான் மறுபுறம் இருக்கிறேன்.நான் கிட்டத்தட்ட கடலை விற்பவர் மீது மோதினேன்.அவர் கோபம் அடைந்தார்.
நான் மன்னிப்பு கேட்டுவிட்டு ஓடினேன்.
நான் மிக வேகமாக நடக்கிறேன்.இப்போது மீன் கடைகள் உள்ளன.பெரிய மீன், சிறிய மீன்,  நீண்ட மீன், தட்டை மீன்பளபளப்பான மீன், மந்தமான மீன்.ஒவ்வொரு கடையிலும் பல மீன்கள்.
நான் மிக வேகமாக நடக்கிறேன்.இப்போது மீன் கடைகள் உள்ளன.பெரிய மீன், சிறிய மீன், நிண்ட மீன், தட்டை மீன்.பளபளப்பான மீன், மந்தமான மீன்.
ஒவ்வொரு கடையிலும் பல மீன்கள்.
இப்போது நான் ஓட வேண்டும்.வீடியோ கடைகள் கடந்து, முடிதிருத்தும் கடை கடந்து, துணி கடை கடந்து.ஓடுகிறேன், ஓடுகிறேன், பாதையில் ஓடுகிறேன்.
இறுதியாக நான் வீட்டிற்கு சென்றேன்.மிக்க நல்லது!
நான் தாமதமாக இல்லை.என் தந்தை பிற்பகல் வேலைக்கு செல்கிறார்.அவர் இன்னும் செல்லவில்லை.
அவர் மிதிவண்டி இன்னும் இங்கே இருக்கிறது
என் தந்தை வெளியே வருகிறார்.
என் தாயார் அவருக்கு பின்னால் இருக்கிறார்.நான் என் தந்தையை ஆசையுடன் அணைத்துக் கொண்டேன்.என் தந்தையும் என்னை ஆசையுடன் அணைத்துக் கொண்டார்.அவர் வேலைக்கு செல்கிறார்.
இப்போது அவசரம் இல்லை.
எனக்கு நிறைய நேரம் உள்ளது.
பாலு முதல் முறையாக பாட்டியின் தோட்டத்திற்குச் சென்று காய்கறிகள் பறிக்கிறான்.
௮வன் தக்காளி, கக்தரிக்காய் மற்றும் வெண்டைக்காய் பறித்து வந்தான்.
பாட்டி அவனிடம் "சபாஷ் பாலு!
போய் உருளைக்கிழங்கும்(ஆலூ) பறித்துக்கொண்டு வா" என்று சொன்னார்.
பாலு எல்லா மரம் ,செடி, கொடிகளிலும் தேடினான்.
அவனுக்கு ஒரு உருளைக்கிழங்கு கூட கிடைக்கவில்லை.
அவன், "பாட்டி,  ஒரு உருளைக்கிழங்கு கூட கிடைக்கவில்லை" என்று கூறினான்.
'நன்றாகத் தேடிப் பார்.
நிறைய உருளைக்கிழங்கு இருக்கிறது" என்று பாட்டி கூறினார்.
பாலு திரும்பவும் தோட்டத்திற்குச் சென்றான்.
௮வனுடைய நாய்க்குட்டி காலூவும் அவன் பின்னாடி சென்றான்.காலூ திடீரென்று வள்!
வள்!
என்று குரைத்தான்.
"காலூ!
நில்!
நில்!தோட்டத்தைப் பாழ் பண்ணாதே," என்று கத்திக்கொண்டு பாலு அவன் பின்னே ஓடினான்.
காலூ அங்கே மண்ணைத் தோண்டிக்கொண்டு இருந்தான்.ஆகா!
மண்ணிலிருந்து என்ன வந்தது?பெரிய பெரிய உருளைக்கிழங்கு!
!
"சபாஷ் காலூ!
நீ உருளைக்கிழங்கைக் கண்டுடித்துவிட்டாய்!
"என்று கூறினான் பாலு.உருளைக்கிழங்குகளைக் கூடையில் போட்டுக்கொண்டான்.
ஹீனா அவள் தந்தையுடன் பண்ணைக்குச் சென்றாள்.
அவள் தந்தை வேளைகளில் மூழ்கினார்.
ஹீனா பண்ணையில் நடக்கத் துவங்கினாள்.
அவள் பண்ணையில் ஒரு மயிலைப் பார்த்தாள்.
அவள் மயிலை நோக்கி நடந்தாள்.
திடீரென்று, மெல்லிய மழை பெய்யத் தொடங்கியது.
மழையைப் பார்த்த மயில், நடனமாடத் துவங்கியது.
மயிலைப் பார்த்து, ஹீனாவும் நடனம் ஆடத் துவங்கினாள்.
மயில் நடனமாட மறந்தது.
அது அப்படியே நின்று ஹீனா நடனமாடுவதைப் பார்த்துக் கொண்டு இருந்தது!
ஒரு காலத்தில் சில சிறுவர்கள் ஒரு நகரின் எல்லையில் இருந்தனர்.
அவர்கள் ஒரு பெரிய  குப்பைக்கிடங்கின் அருகே வசித்தனர்.
அந்த குப்பைக்கிடங்கு மிக மிகப்பெரியது.
கண் எட்டும் தூரம் வரை பரந்து விரிந்தது.
அச்சிறுவர்கள் பள்ளிக்குச் செல்லவில்லை.
நாள் முழுவதும் அந்த குப்பைக்கிடங்கிலேயே ஓடித்திரிந்தனர்.
சிலர் பிளாஸ்டிக் பாட்டில்களை சேகரித்தனர்.
மற்றும் சிலர் துணிகளை வகைப்படுத்தி எடுத்தனர்.அவர்கள் அனைவரும் குப்பையைப் பற்றி பல விஷயங்களை அறிந்திருந்தனர்.
ஒரு நாள் அக்கா அந்த குப்பைக்கிடங்கிற்கு வந்தாள்.
அவள் ஒரு சிவப்பு நிற சால்வை அணிந்திருந்தாள்.
இங்கும் அங்கும் ஓடிக்கொண்டிருந்த  சிறுவர்களைப் பார்த்தாள்.
பிறகு உட்கார ஓர் இடம் தேடினாள்.
தன் பையைத் திறந்து எதையோ எடுத்தாள்.
அங்கிருந்த சிறுவர்கள் ஆர்வம் தூண்டப்பட்டு சிறிது அருகே வந்தனர்.
அக்கா நிறைய வண்ணமயமான புத்தகங்கள் வைத்திருந்தாள்.
அவற்றுள் கதைகள் இருந்தன.சிறுவர்கள் மெள்ள மேலும் நெருங்கி வந்தனர்.
அக்கா தினமும் அங்கு வரத்தொடங்கினாள்.
சிறுவர்கள், அவள் வரும் சமயத்தில் அலைந்து திரியாமல் அவளருகே அமர்ந்து கதைகள் கேட்டனர்.விரைவிலேயே அவர்களால் சில எழுத்துக்கள் மற்றும் வார்த்தைகள் படிக்க முடிந்தது.
சிறுவர்கள் அக்கா அமரும் இடத்தை அழகுபடுத்த முடிவு செய்தனர்.ஒரு சிறுமி குப்பைக்கிடங்கிலிருந்து நாற்காலி கொண்டுவந்தாள்.மற்றொரு சிறுவன் ஒரு கம்பளம் கொண்டுவந்தான்.இன்னும் சிலர் திரைச்சீலைகள் கொண்டுவந்தனர்.சீக்கிரமே அக்காவின் இடம் பார்ப்பதற்கு சுத்தமாகவும் அழகாகவும் இருந்தது.
ஒரு நாள் அக்கா வரவில்லை.
அடுத்த நாளும் அவள் வரவில்லை.
சிறுவர்கள் காத்துக்கொண்டே இருந்தனர்.புத்தகங்களைத் தாமாகப் படித்தனர்.ஒருவருக்கொருவர் புத்தகங்களைப் படித்துக் காண்பித்தனர்.
ஒரு நாள் அக்காவின் முகவரியை ஒரு புத்தகத்தில் கண்டுபிடித்தனர் அச்சிறுவர்கள்.
அவளைக் காண அனைவரும் புறப்பட்டனர்.
ஒரு மூட்டைப் புத்தகத்தையும் சுமந்து சென்றனர்.
அவர்களால் பேருந்தில் பெயர்ப்பலகையைப் படிக்க முடிந்தது.
அவள் வீட்டு எண்ணையும் தேடிப்பார்த்தனர்.அக்கா அவர்களுக்கு படிப்பதற்கு நன்றாகக் கற்பித்திருந்ததால் அவர்களால் இவற்றைச் செய்ய முடிந்தது.
சிறுவர்கள் அக்காவின் வீட்டைத் தேடி அலைந்தனர்.
ஒவ்வொரு வீதியிலும் முழுதாகத் தேடினர்.
ஆனால் அவர்களால் கண்டுபிடிக்க இயலவில்லை.சோர்ந்து போய் திரும்பும்போது யாரோ ஒரு சிகப்பு சால்வையைப் பார்த்தனர்.ஒரு சன்னலின் அருகே கொக்கியில் தொங்கிக்கொண்டு இருந்தது.
அந்த வீட்டினுள் அக்கா படுக்கையில் படுத்திருந்தாள்.
அவள் உடம்பு சரியில்லாமல் மிகவும்  சோர்வாகக் காணப்பட்டாள்.
கண்களில் சோகத்துடனும் முகத்தில் புன்னகை இல்லாமலும் இருந்தாள்.மருத்துவர் மருந்து மாத்திரைகள் கொடுத்திருந்தார்.
ஆனாலும் அவள் உடல்நிலையில் எந்த முன்னேற்றமும் இல்லை.
சிறுவர்கள் அக்காவைக் கண்டதும் அவளிடம் ஓடிச் சென்றனர்.
அவளைக் கட்டிக்கொண்டு முத்தமிட்டனர்.
அவளுடைய புத்தகங்களை அவளிடம் கொண்டு சென்றனர்.
அக்கா எழுந்து அமர, சிறுவர்கள் அவளுக்குப் புத்தகங்களைப் படித்துக் காண்பித்தனர்.
மெல்ல, அவள் கண்களில் ஒளியும் உதட்டில் புன்னகையும் திரும்பின.
இப்பொழுது மீண்டும் முன்போலவே அக்கா தினமும் வருகிறாள்.
சிறுவர்களும் வருகின்றனர்.தினமும் மாலையில் நீங்கள் அவர்களைப் பார்க்கலாம்.
அவர்களின் சிரிப்பையும் கேட்கலாம்.அவர்கள் படிப்பதைக் கேட்கலாம்.
அவர்கள் மிகவும் மகிழ்ச்சியாய் இருப்பது உங்களுக்கு கண்கூடாகத் தெரியும்.சிறுவர்கள், அவர்களது அக்கா மற்றும் அவர்களது புத்தகங்கள்.
டென்ஜின் மற்றும் டாஷி இருவரும் இளம் திபெத்திய துறவிகள்.
அவர்கள் ஒரு அழகிய பச்சைமலை மீதுள்ள ஒரு சிறிய மடாலயத்தில் வசித்து வந்தனர்.
அந்த இடம் மழை பெய்த பின் பார்க்க மிக அழகாக இருக்கும்.
ஒரு முதிர்காலை வேளையில் டாஷி சாளரம் வழியாக வெளியே பார்த்தபோது ஜோராக மழை பெய்து கொண்டிருந்தது.
சேற்றுப் பாதையில் தண்ணீர் ஓடி சின்னச்சின்ன நீர்க்கால்களை உருவாக்கி இருந்தது.
பிற்பகலில் பொழுது போக்க, காகிதப்படகுகளைச் செய்து மிதக்க விடுவதைத் தவிர வேறு ஒரு சிறந்த வழி இருப்பதாக டாஷிக்குத் தோன்றவில்லை.
டாஷி மற்றும் டென்ஜின் இருவரும் பல காகிதப் படகுகளைச் செய்யத் தொடங்கினார்கள்.
மழை நின்றவுடன் சிறுவர்கள் வெளியே ஓடினார்கள்.
சிறியதும், பெரியதுமான காகிதப்படகுகளை அந்தச் சிறு நீர்க்கால்களில் மிதக்க விட்டனர்.
அவை அழகாக மிதந்து சென்றன.
அந்த இரு இளம் துறவிகளும் மிக்க மகிழ்ந்தனர்.
அவர்கள் மடாலயத்திற்கு விரைந்து திரும்பும் வழியில் ஜென் லோப்சங்கைப் பார்த்தார்கள்.
ஜென்லாவும் மடாலயத்தில் வாழ்பவர்.
அவர் குழந்தைகளுக்கு அற்புதமான கதைகளைச் சொல்வார்.
“ஜென்லா!” டென்ஜின் இரைந்து கேட்டான், “படகுகள் ஏன் மிதக்கின்றன என்பதைப் பற்றி ஒரு கதை சொல்ல முடியுமா?” ஜென் லோப்சங் ஒரு நிமிடம் யோசித்துவிட்டு, “படகுகள்... அல்லது... கப்பல்கள்... இவை ஏன் மிதக்கின்றன என்று எனக்குத் தெரியாது.
ஆனால் அதைத் தெரிந்துகொள்ள ஆவலாக இருக்கிறேன்” என்றார்.
ஜென்லா: திபெத்திய மொழியில் ஆசிரியரை மரியாதையுடன் அழைப்பதற்கான ஒரு சொல்.
ஜென்லாவும், சிறுவர்களும் அறிவியல் ஆசிரியை சோனம் மிஸ்ஸிடம் சென்று, படகுகள் ஏன் மிதக்கின்றன என்பது அவருக்குத் தெரியுமா என்று கேட்க முடிவு செய்தனர்.
டென்ஜின், டாஷி இருவரும் ஜென் லோப்சங்கை நாற்காலியில் இருந்து மெதுவாக எழுப்பினார்கள்.
அவர் நடந்து செல்வதற்கு உதவியாகக் கையைப் பிடித்துக் கொண்டார்கள்.
சோனம் மிஸ்ஸின் அறையை அவர்கள் அடைந்த போது, அவர் ஒரு புத்தகத்தைப் படித்துக் கொண்டிருந்தார்.
“டாஷி டெலக்!” என்று ஜென்லா, டாஷி மற்றும் டென்ஜின் மூவரும் கூறினர்.
“டாஷி டெலக்!” என்று சோனம் மிஸ்ஸும் பதிலுக்குச் சொன்னார்.
“உங்களிடம் ஒரு கேள்வி கேட்க விரும்புகிறோம்” என்று ஜென்லா கூறினார்.
டாஷி டெலக்: திபெத்திய மொழியில் ஒரு பொதுவான வாழ்த்தும் முறை.
‘டாஷி’ என்றால் ‘நல்ல அதிர்ஷ்டம்’; ‘டெலக்’ என்றால் ‘நன்றாக இருப்பது’ என்று பொருள்.
“ஆமாம்!
படகுகள் தண்ணீரில் எதனால் மிதக்கின்றன என்று சொல்ல முடியுமா மிஸ்?’’ என்று டென்ஜின் கேட்டான்.
“என்னால் முடியும்,” என்று கூறிய சோனம் மிஸ், “ஆனால் நாம் எல்லோரும் சேர்ந்து அதைத் தெரிந்துகொள்வோமா?” என்றார்.
அவர்கள் தயாராவற்குள்ளாக, சோனம் மிஸ் சில கட்டளைகளைப் பிறப்பித்தார்.
“டென்ஜின்!
சமையலறையில் இருந்து ஒரு பிளாஸ்டிக் தொட்டியை கொண்டுவா.” “டாஷி!
ஒரு சிறிய வாளியில் தண்ணீர் கொண்டுவா.” “ஜென்லா!
இந்த ஆப்பிளை வைத்திருங்கள்.
தயவுசெய்து அதைச் சாப்பிட்டுவிட வேண்டாம்.”
சோனம் மிஸ், டாஷியிடம் தொட்டியின் விளிம்பு வரை நீரை நிரப்புமாறு சொன்னார்.
பின்னர், “ஜென்லா!
இப்போது, தயவு செய்து ஆப்பிளைத் தொட்டி நீரில் முழுக வையுங்கள்.
அது தண்ணீரில் நன்றாக மூழ்கி இருக்க வேண்டும்” என்றார்.
ஜென்லா மெதுவாகத் தொட்டிக்குள் பழத்தைப் போட்டு, தன் சுண்டு விரலால் அதைக் கீழே அழுத்தினார்.
கொஞ்சம் தண்ணீர்வெளியே சிந்தியது.
டாஷியும், டென்ஜினும் “தண்ணீர் வெளியே வழிகிறது!” என்று கூச்சலிட்டார்கள்.
ஜென்லா விரலை எடுக்க ஆப்பிள்மேலே எழும்பியது.
சோனம் மிஸ் சிரித்தார்.
“இப்போது என்ன நடந்தது?” என்று கேட்டார்.
“ஜென்லா ஆப்பிளை தண்ணீருக்குள் அமிழ்த்தினார்” என்றான் டென்ஜின்.
“தண்ணீர் வெளியே சிந்தியது” என்றான் டாஷி.
“ஆப்பிள் மிதக்கிறது” என்றார் ஜென்லா.
“எல்லோருடைய விடைகளும் சரியே!’’ என்ற சோனம் மிஸ், “இப்போது எவ்வளவு தண்ணீர் கீழே சிந்தியது என்று சொல்ல முடியுமா, டென்ஜின்?
அரை கோப்பை இருக்குமா?
அல்லது ஒரு கோப்பை அளவா?” என்று கேட்டார்.
டென்ஜின் மேஜை மேலும், தரையிலும் சிந்தியிருந்த தண்ணீரைப் பார்த்தபடி, “ஒரு கோப்பை அளவு இருக்கலாம், மிஸ்” என்றான்.
“சரியாகச் சொன்னாய்” என்றார் சோனம் மிஸ்.
ஜென்லாவும், டாஷியும் ஒப்புதலாகத் தலையசைத்தனர்.
“டாஷி!
இப்போது ஆப்பிளை வெளியே எடுத்து விட்டு, மீண்டும் தொட்டியை நிரப்பு.
டென்ஜின்!
இப்பொழுது நீ இந்தக் கரண்டியைத் தண்ணீரில் போடுகிறாயா?” என்றார் சோனம் மிஸ்.
டென்ஜின் சொன்னபடி செய்தான்.
கரண்டி நீரில் மூழ்கியது.
“எடை அதிகம்” என்றார் ஜென்லா.
“ஆனாலும் கடலில் மிதக்கும் ஒரு கப்பலின் எடை அளவைக் காட்டிலும் அதிகம் அல்லவே?
!” என்றான் டென்ஜின்.
“மிகக் குறைவான தண்ணீர் தான் இப்போது சிந்தியது.
கால் கோப்பை அளவு கூட இல்லை”என்று கொஞ்சம் வருத்தமுடன் சொன்னான் டாஷி.
“இப்போதும், நீங்கள் எல்லோரும் சொன்னது சரிதான்” என்றார் சோனம் மிஸ்.
“ஜென்லா தன் கையிலிருந்த ஆப்பிளைத் தண்ணீரில் போட்ட பிறகு, ஆப்பிள் மிதப்பதற்கு முன் சிறிது தண்ணீரைத் தள்ளிவிட்டதே, அதை நீங்கள் கவனித்தீர்களா?” என்று சோனம் மிஸ் கேட்டார்.
“சிந்தியதே, அந்தத் தண்ணீர்தானே?” என்று கேட்டான் டென்ஜின்.
“ஆம்!
ஆப்பிள் அதன் எடையைவிட அதிக அளவு தண்ணீரை வெளியே தள்ளியதால் மிதக்க முடிந்தது.
அதாவது, ஆப்பிளின் எடை அது வெளியேற்றிய தண்ணீரின் எடையைவிடக் குறைவாக உள்ளது” என்றார் சோனம் மிஸ்.
“அப்படியானால் கரண்டி?” என்று ஜென்லா கேட்டார்.
“கரண்டியும் கொஞ்சம் தண்ணீரை வெளியே தள்ளிவிட்டது.
ஆனால், மிகவும் குறைவாக.
நிச்சயம் அதன் எடையைவிடக் குறைவாக.
அதனால் தான் அது மூழ்கியது” என்று சோனம் மிஸ் பதிலளித்தார்.
“பல பயணிகள் இருக்கும் பெரிய கப்பல்கள் கடல் மீது மிதப்பதைக் குறித்து என்ன சொல்கிறீர்கள், மிஸ்?” என்று டென்ஜின் கேட்டான்.
“மேலும் அதில் பல மூழ்கும் கரண்டிகளும் இருக்குமே?” என்று டாஷி சொன்னான்.“டாஷி!
கரண்டிகள் ஒரு கப்பலை மூழ்கடிக்காது!
நிறைய தண்ணீரை வெளியே தள்ளப் போதுமான அளவு கப்பல் பெரியது.
தவிர, அது ஆப்பிளைப் போல, அது தனது எடை மற்றும் தான் சுமந்து செல்பவற்றின் எடையைவிட அதிக அளவு தண்ணீரை வெளியே தள்ளும்.
கடலில் மிக அதிக அளவு தண்ணீர் உள்ள காரணத்தால் நீங்கள் அதைக் கவனிக்க முடியாது” என்றார் சோனம் மிஸ்.
அவர்கள் எல்லோரும் சிறிது நேரம் அமைதியாக இருந்தார்கள்.
“எனக்குப் புரிந்து விட்டது என்று நினைக்கிறேன்” என்றான் டென்ஜின் மெதுவாக.
“இப்போது சில படகுகளை நாம் மிதக்கவிடுவோமா?” என்று கேட்டான் டாஷி.
“இது என் தேநீர் நேரம்!” என்றபடி ஜென்லா விடைபெற்றார்.
சோனம் மிஸ் புன்னகைத்தார்.
“சரி, ஆனந்தமாகச் செய்யுங்கள்!” என்று கூறி, படகுகள் செய்ய பல வண்ணக் காகிதங்களைக் கொடுத்தார்.
டென்ஜினும் டாஷியும் பல வண்ணமயமான படகுகளைச் செய்து தண்ணீரில் மிதக்க விட்டனர்.
“இப்போது தண்ணீர் வழிவதை என்னால் பார்க்கமுடியவில்லை,” என்று டாஷி கூறினான்.“புரியாமல் பேசாதே!
தண்ணீர் எப்போதும் வழிவது இல்லை.
அது தள்ளப்படுகிறது” என்று விளக்கினான் டென்ஜின்.
“படகுகள் நீரோட்டத்தில் தமக்கென்று கொஞ்சம் இடத்தை உருவாக்கிக் கொண்டு அதில் மிதந்து செல்கின்றன” என்றார் அங்கு வந்த ஜென்லா.நீலம் மற்றும் மஞ்சள் படகுகள், சிவப்பு மற்றும் பச்சைப் படகுகள் மற்றும் வெள்ளைப் படகுகள் மிதந்து செல்வதை அவர்கள் பார்த்துக் கொண்டிருந்தனர்.
அவை நீரோட்டத்தில் பிராத்தனைக் கொடிகள் போல தோன்றியதைக் கண்டு மகிழ்ந்தனர்.
புவிஈர்ப்பு என்றால் என்ன?
டாஷி, ஒரு மரத்தின் மேலிருந்து ஒரு கால்பந்தைக் கீழே எறிந்தால் என்ன ஆகும்?
அது தரையில் விழுமா அல்லது வானத்தை நோக்கி எழும்புமா?
சரியாகச் சொன்னீர்கள்!
அது ‘புவிஈர்ப்பு’ எனப்படும் ஒரு சக்தியின் காரணமாகக் கீழே விழும்.
அந்தச் சக்தி எல்லாவற்றையும் பூமியை நோக்கி இழுக்கச் செய்கிறது என்பது உங்களுக்குத் தெரியுமா?
மிதப்பாற்றல் என்றால் என்ன?
டென்ஜின், ஒரு வாளித் தண்ணீரில் ஒரு கால்பந்தைப் போட்டால் என்னாகும்?
புவிஈர்ப்புச் சக்தி, கால்பந்தை வாளியின் அடியை நோக்கி இழுக்குமா?
ஆம், ஆனால் நீரில், புவிஈர்ப்புச் சக்தியை எதிர்க்கும் ஒரு மேல் உந்தும் சக்தி உள்ளது.
இது ‘மிதப்பாற்றல்’ என்று அழைக்கப்படுகிறது.
புவிஈர்ப்புச் சக்தி கால்பந்தைக் கீழே இழுக்க முயற்சிக்கும் போது, மிதப்பாற்றல் அதை மேலே தள்ள முயற்சிக்கிறது.
கால்பந்தைப் பொறுத்தவரை, மிதப்பாற்றல் புவிஈர்ப்புச் சக்தியைவிட வலுவானது.
அதனால் அது மிதக்கிறது.
ஆனால், ஒரு செங்கல்லை வாளிக்குள் போட்டால் என்னாகும்?
ஏன்?
இடப்பெயர்வு என்றால் என்ன?
நாம் ஒரு பொருளைத் தண்ணீரில் போடும்போது, அது தேவையான அளவுத் தண்ணீரைப் பக்கங்களில் தள்ளிவிட்டு, தனக்கான இடத்தை உருவாக்கிக் கொள்கிறது.
வேறுவிதமாய் இதைக் கூறுவதானால், பொருள் தண்ணீரை ‘இடம் பெயர ’ச் செய்து தனக்கான இடத்தை உருவாக்கிக் கொள்கிறது எனலாம்.
கூடைப்பந்து போன்ற பெரிய பொருள், ஒரு கிரிக்கெட் பந்து போன்ற சிறிய பொருளைவிட, அதிகமாக தண்ணீரை இடமாற்றம் செய்யும்.
வெகுகாலத்திற்கு முன்பே, ஆர்க்கிமிடிஸ் என்ற கிரேக்க விஞ்ஞானி ஒரு பொருளின் வாயிலாக ‘இடப்பெயர்வு’ செய்யப்பட்ட நீரின் எடை, பொருளின் எடையைவிட அதிகமாக இருந்தால், அது மிதக்கிறது என்று கண்டுபிடித்தார்.
அதனால் தான் ஆப்பிள் தண்ணீரில் மிதக்கிறது!
ஆனால் மற்ற பொருள்கள் ஏன் மூழ்கிவிடுகின்றன என்பதை யூகிக்க முடிகிறது அல்லவா?
அடர்த்தி என்றால் என்ன?
நம்மைச் சுற்றியுள்ள ஒவ்வொரு பொருளும் கண்ணுக்குத் தெரியாத சிறிய துகள்களால் ஆனது.
இந்தத் துகள்கள் ஒரு பொருளில் எவ்வளவு நெருக்கமாக நிரம்பியுள்ளன என்பதே ‘அடர்த்தி’ என்பதாகும்.
டாஷியின் சிறிய கண்ணாடிக்கோலியின் எடை சோனம் மிஸ்ஸின் ஆப்பிளின் எடை அளவே இருக்கலாம்.
ஆனால் ஆப்பிள் ஏன் பெரியதாக உள்ளது?
ஏனெனில் ஆப்பிளில் உள்ள துகள்களுக்கு இடையே இடைவெளி அதிகமாக உள்ளது.
கண்ணாடிக்கோலியில் துகள்கள் ஒன்றுக்கொன்று மிகவும் நெருக்கமாக உள்ளன.
ஆப்பிள் ஒரு கண்ணாடிக்கோலியைவிட அடர்த்தி குறைவாக உள்ளது.
பொதுவாக, அடர்த்தியான பொருட்கள் தண்ணீரில் மூழ்கும்.
உங்கள் நண்பர்களுடன் விளையாடுவதற்கான ஒரு விளையாட்டு இங்கே: நான்கு அல்லது ஐந்து பொருட்களை எடுத்துக் கொள்ளுங்கள்.
அவற்றில் எவை மிதக்கும், எவை மூழ்கும் என்று யூகிக்கவும்.
பின்பு அவற்றை ஒரு வாளி அல்லது தொட்டித் தண்ணீரில் போட்டுப் பார்க்கவும்.
விளையாடி மகிழுங்கள்!
மரத்தைப் போல உயரமாகபுல்லைப் போல குட்டையாக
மேலே வானத்தில் ஒரு மேகம்கீழே மண்ணுக்குள் ஒரு மண்புழு
பூவின் இதழைப் போல லேசாக கல்லைப் போல கனமாக
இலையின் மேற்புறம் ஒரு கம்பளிப்பூச்சி இலையின் அடிப்புறம் ஒரு தும்பி
அணிலைப் போல விரைவாக நத்தையைப் போல மெதுவாக
சூரியன் உதிக்கும் முன்னால் பறவைகள் சூரியன் மறைந்த பின்னால் வெளவால்கள்
மரத்துக்கு மேலே நிலா மரத்துக்கு கீழே நீ!
ஆஹா!
இந்த இனிய இனியசுவைமணம் எங்கிருந்து வருகிறது?
இங்கே, இந்தப் பூக்களில் இருந்து வருவது 'கம கம' நறுமணம்!
உவ்வே!
இங்கே சாணத்தின் நாற்றம் அதிகமாக இருக்கிறது!
சீச்சீ!
என் அழுக்குக் காலுறையில் இருந்து வியர்வையின் கெட்ட நெடி அடிக்கிறது!
ம்ம்ம்!
இது லுச்சிபூரி, கிழங்கிலிருந்து வரும் சூடான மசாலாவின் மணம்!
இதோ!
அந்தப் புதிய பலகாரக் கடையிலிருந்து இனிய வாசனை வருகிறது!
இந்த இனிய இனிய சுவைமணம் அந்தக் கடையில் தயாராகும் மிகவும் இனிப்பான குலோப் ஜாமூனின் வாசனையாக்கும்!
என் இளம் நண்பர்களே!
நமது மூக்கில் வாசனையை முகர்ந்து அறியும் உணர்வு நரம்புகள் உள்ளன.
இவை நல்லவாசனைக்கும் கெட்ட வாசனைக்கும் உள்ள வித்தியாசத்தை உணர உதவுகின்றன என்பதுஉங்களுக்குத் தெரியுமா?
வாசனையைப் பொருத்துஒரு பொருளின் சுவையையும் கூட ஓரளவு தெரிந்து கொள்ளலாம்.
மேலும், அந்த வாசனை அருகில்இருந்து வருகிறதா அல்லது தொலைவில் இருந்து வருகிறதா என்றும் அறிய முடியும்.
மனிதர்களைக்காட்டிலும் பிராணிகளுக்கு முகரும் திறன் அதிகம் என்பது நம் எல்லோருக்கும்தெரிந்ததே!
கொசுக்கள் நம்இரத்தத்தின் வாசனையை முகர்ந்து நம்மைக் கண்டுபிடித்துக் கடிக்கின்றன.
இனிப்பான திண்பண்டம் சிறிதே சிந்தினாலும், உடனே எறும்புகள்வரிசையாய் வந்து விடுவதைப் பார்க்கிறோம் அல்லவா?
அது எப்படி?
அவற்றின் வாசனைமுகரும் திறன் வாயிலாகத்தான்!
நாய்களின் சிறந்த மோப்பசக்திஅனைவரும் அறிந்ததே.
திருடன் எந்த சந்து பொந்தில் ஒளிந்திருந்தாலும் நாய்கண்டுபிடித்து விடும்.
இந்த அற்புதத் திறனால் தான் நாய்களை ஆயுத தளவாடங்கள்மற்றும் வெடிகுண்டுகளைக் கண்டுபிடிக்கப் பெரிதளவில் பயன்படுத்துகிறார்கள்.
நீ உன் நண்பர்களோடு பூங்காவில் உலாவும் போது நன்றாக மூச்சை இழுத்து ஆழமாகசுவாசித்து ரசிப்பதும், குப்பைத்தொட்டியின்அருகே வரும் போது முகத்தை சுளித்து, மூக்கைஅழுத்தி மூடிக் கொள்வதும் ஏன்?
காரணம்,நம்மிடம் உள்ள பிரமாதமான முகரும் சக்தியால்தான் என்பது உனக்கும் தெரியும்அல்லவா?
ஒரு ஆப்பிள் மரத்தினடியில்  முயல் ஒன்று  நுாங்கிக்ெகாண்டு  இருந்தது,  அப்ேபாது  ஆப்பிள்  பழம் ஒன்று  மரத்தில்  இருந்து  கீ ேழ  விழுந்தது.
அப்ேபாது ஒரு குரல்  "ஒடு முய ேல ஓடு!
"என்று  ெசான்னது,உட ேன முயல் எழுந்து  ேவகமாகஓடியது.
வழியில் முயல் ஒரு  ேகாழி ைய சந்தித்தது," நீ ஏன் ஓடுகிறாய்"?
என்று ேகாழி ேகட்டது,அதற்கு  முயல் ெசான்னது "எனக்கு ெதரியாது  ஏ ேதா விழும் சத்தம் கூட ேவ எனக்கு ஒரு குரல் ேகட்டது"ஓடு முய ேல ஓடு " என்று ெசான்னது.
ேகாழிக்கு பயம் ஏற்பட்டது, அதுவும் ஓட ஆரம்பித்தது முயல் ெசசான்ன ைதக்  ேகட்டு.
அ ைவ வழியில் ஒரு நா ைய சந்தித்தன,"ஏன் ஓடுகிறீர்கள்?"
என்றுநாய்  ேகட்டது,அதற்கு  ேகாழி  ெசான்னது "எனக்கு ெதரியாது , எனக்கு முயல் ெசான்னது , அதற்கும் எதுவம் ெதரியாதாம் "அதற்கு ஏ ேதா கீ ேழ விழுவது ேபாலவும் ஓடு முய ேல ஓடு" என்று குரல் ேகட்டதாம் என்று ேகாழி ெசான்னது.
நாய்க்கு அதிசயமாகஇருந்தது- நாய், ேகாழி மற்றும் முயலுடன் ேசர்ந்து ஓட  ஆரம்பித்தது.
அ ைவ வழியில் ஒரு குதி ரை ைய  சந்தித்தன,அந்த குதி ைர , நா ையப் பார்த்து "ஏன்ஓடுகிறீர்கள் என்று ேகட்டது"அதற்கு நாய் ெசான்னது  எனக்கு ெதரியாது , எனக்கு ேகாழி ெசான்னதுஅதற்கும் எதுவும் ெதரியாதாம்,அதற்குமுயல் ெசான்னதாம் எனக்கு எதுவும் ெதரியாது, ஏ ேதா விழும் சத்தமும் "ஓடு முய ேல ஓடு "என்ற சத்தமும் ேகட்டதாம்"
குதி ைர மற்ற விலங்குகளுடன்  ேசர்ந்து ஓட ஆரம்பித்தது.
இ ைவ வழியில் ஒரு  கழு ைத ையச் சந்தித்தன ,"ஏன் எல் ேலாரும் ஓடுகிறீர்கள்"?
என்று கழு ைத ேகட்டது, அதற்கு குதி ைர ெசான்னது "எனக்கு  எதுவும் ியாது"நாய் ெசான்னது அதற்கு எதுவும் ெதரியாதாம்அதற்கு ேகாழி ெசான்னதாம்அதற்கு எதுவும் ெதரியாதாம்முயல் ெசான்னதாம் அதற்கு எதுவும் ெதரியாதாம்"ஏ ேதாவிழும் சத்தமும் ஓடு முய ேல ,ஓடு " என்ற குரலும் ,ேகட்டது என முயல் ெசான்னது.
இவற்றுடன் ேசர்ந்து  கழு ைதயும் ஓட ஆரம்பித்தது.
இ ைவ  அ ைனத்தும்  பசு ைவ சந்தித்தன,"நீங்கள்ஏன்ஒடுகிறீர்கள்?"
என்றது.கழு ைத ெசான்னது  எனக்கு எதுவும் ெதரியாது,எனக்கு குதி ைர ெசான்னது அதற்கு ெதரியாதாம்நாய் ெசான்னது அதற்கு எதுவும் ெதரியாதாம்,ேகாழி  ெசான்னது அதற்கு எதுவும் ெதரியாதாம், அதற்கு முயல் ெசான்னதாம்ஏ ேதா கீ ேழ விழுந்த சத்தமும்"ஓடு முய ேல ஓடு" என்ற சததமும் ேகட்டதாக ெசான்னதாம்.
பசுவும் பயந்து ஓட ஆரம்பித்தது.
அ ைவபூனை ைய சந்தித்தன,"நீங்கள் ஏன் ஓடுகிறீர்கள்" என்று பூனைக்   ேகட்டது,பசு ெசான்னது எனக்கு எதுவும் ெதரியாது கழு ைத ெசான்னது எனக்கு எதுவும் ெதரியாது என்று,குதி ைர ெசான்னதுஎனக்கு எதுவும் ெதரியாது என்று,நாய் ெசான்னது எனக்கு எதுவும் ெதரியாது என்று, ேகாழி  ெசான்னது எனக்கு எதுவும் ெதரியாது,முயல்ெசான்னது  ஏ ேதா விழும் சத்தமும் "ஓடு முய ேல, ஓடு" என்ற சத்தம் ேகட்டது என்றது.
பூனை மற்ற விலங்குகளுடன் ேசர்ந்து ஓட ஆரமபித்தது.
வழியில் மிதி வண்டியில் ேபாகும் சிறுவ ைன கண்டன.அவன் ஏன்  ஓடுகிறீர்கள் என்று ேகட்டான்.
அதற்கு அந்த விலங்குள் அ ைனத்தும் ேசர்ந்து ெசான்னதுஎங்களுககு எதுவும் ெதரியாது,எங்களிடம் முயல்  ெசான்னது ஏ ேதா விழும் சத்தமும்,"ஓடு முய ேல,ஓடு " என்ற குரலும் ேகட்டதாம்.
அதற்கு  அந்த சிறுவன் சிரித்துக்ெகாண் ேட,காற்றுஅடித்ததால் மரத்தில் இருநது கீ ேழ  "ஆப்பிள் பழம் விழுந்தது", அ ை தப் பார்த்து நான்தான்"ஓடு முய ேல, ஓடு" என்று கூறி ேனன், என்றான்.
ஆமை புறாவால் பறக்க முடியும்
ஆமை புறவால் நீந்த முடியாது
ஆமை புறாவால் சாப்பிட முடியும்
ஆமை புறாவால் உணவை மெல்ல முடியாது
ஆமை புறவால் நடக்க முடியும்
ஆமை புறவால் தவழ முடியாது
ஆமை புறவால் மரத்தின் கிளையில் அமர முடியும்
ஆமை புறவால் மரத்தின் கிளையை பற்றிக்கொள்ள முடியாது
வெள்ளை பட்டாம்பூச்சி ஒன்று வெள்ளை மேகங்களில்இருந்து கீழே பறந்து வந்தது.
அப்பட்டாம்பூச்சி ஆறு,காடு,வயல் என்பவற்றைக் கடந்து பறந்து சென்றது.
திடீரென அது ஒரு காட்சியை பார்க்கின்றது .......
... அங்கே வண்ணவண்ண  பட்டாம்பூச்சிகள் சில கூட்டமாக  இருந்தது.அவை அனைத்தும் சட்டையும் தொப்பியும்  அணிந்து இருந்தன.அவை ஒவ்வொன்றும்  புத்தகப்பை  ஒன்றையும் பேனை ஒன்றையும் வைத்திருந்தது.
வெள்ளை பட்டாம்பூச்சி வண்ண பட்டாம்பூச்சியிடம் "நீங்கள் எல்லோரும் எங்கே செல்கிறீர்கள்?"
என கேட்டது.
" நாங்கள் எல்லாரும் பாடசாலைக்கு போறோம்.
நீயும் எங்களுடன் வருகிறாயா?"
என்று அவ் வண்ண பட்டாம்பூச்சி கேட்டது."
ம்ம்ம் நானும் வாரேன்" என்று வெள்ளை பட்டாம்பூச்சி கூறியது.
"ஆனா உன் சட்டை எங்கே ?
""உன்  தொப்பி எங்கே ?
"உன் பை எங்கே ?
""உன்  பேனை எங்கே?
"என்று வண்ண பட்டாம்பூச்சிகள் கேட்டன.
" ஐயோ என்னிடம் சட்டை,தொப்பி, பை, பேனை இது எதுவுமே இல்லையே.
""இப்ப நான் என்ன செய்றது?"
எனவே வெள்ளை  பட்டாம்பூச்சி சந்தைக்கு செல்ல தீர்மானித்தது.
முதலில் அது சட்டை வாங்க கடைக்கு சென்றது அங்குள்ள வெட்டுக்கிளியிடம் "உங்களிடம்  சிவப்பு  சட்டை இருக்குதா?
"என கேட்டது.
வெட்டுக்கிளி " ஆமாம், இதோ சிவப்பு பூக்களினால் செய்யப்பட்ட இந்த சட்டையை பாருங்கள்" என்று சொன்னது.வெள்ளை பட்டாம்பூச்சி  சிவப்பு  சட்டையை வாங்கியது.பின்பு.......
அடுத்து, வெள்ளை பட்டாம்பூச்சி தொப்பி கடைக்கு சென்றது.அங்குள்ள எறும்பிடம் "உங்களிடம் நீல தொப்பி இருக்கிறதா?
"என்று கேட்டது.
எறும்பு "ஆம், இதோ இந்த நீல நிற பூக்களினால் செய்யப்பட்ட தொப்பியை பாருங்கள்" என்றது.வெள்ளை பட்டாம்பூச்சி  நீல தொப்பியை வாங்கியது.பின்பு.....
வெள்ளை பட்டாம்பூச்சி பைகள் விற்கும் கடைக்கு சென்றது.அங்குள்ள மஞ்சள் பறவையிடம் " உங்களிடம் பச்சை நிற பை இருக்கின்றதா?"
என கேட்டது.
மஞ்சள் பறவை " ஆம், இதோ பச்சை இலைகளால் செய்த பையை பாருங்கள்" என்றது.வெள்ளை பட்டாம்பூச்சி பச்சை நிற  பையை வாங்கியது.பின்பு....
வெள்ளை பட்டாம்பூச்சி பேனை வாங்க கடைக்கு சென்றது.
அங்குள்ள பச்சை தவளையிடம் "உங்களிடம் மஞ்சள் நிற பேனை இருக்கின்றதா?"
என்று கேட்டது.
பச்சை தவளை "ஆம், இதோ இருக்கின்றது."
என்றது.வெள்ளை பட்டாம்பூச்சி மஞ்சள் நிற பேனையை வாங்கியது.
பின்பு....
வெள்ளை பட்டாம்பூச்சி சூரியகாந்தி தோட்டத்தில் உள்ள பாடசாலைக்கு பறந்து சென்றது.அங்கு வண்ண வண்ண பட்டாம்பூச்சிகளுடன்  சேர்ந்து விளையாடியது.
ஒரு  தோட்டத்தில்  வண்டு, பட்டாம்பூச்சி, தேனீக்கள்  வசித்து  வந்தன.
அதில்  தேனீ  மட்டும்  நண்பர்களோடு  விளையாடி  விட்டு, தன்  கூட்டிற்குத்தேவையான  தேனை  எடுத்துச்செல்லும்.
ஒரு  நாள்  திடீரென  தேனீ  மிக சோர்வாக  காணப்பட்டது.அதற்கு  உடல்நலம்  சரியில்லை  என மற்ற  நண்பர்கள்  அறிந்து கொண்டனர்.
பாவமாக  இருந்தது.
.
சோர்வாக  இருந்ததால்  அய்யோ!
அதனால்  பறக்க   முடியவில்லையே!
மரத்தைப்  பற்றிக்கொண்டு  ஆழ்ந்த  யோசனையில்  இருந்தது.
அப்போது  அங்கு  வந்த பட்டாம்பூச்சி   தேனீயைப்பிடித்து  பறந்தது.தேனீ   முகமலர்வோடு  பட்டாம்பூச்சியுடன்  பறக்க ஆரம்பித்தது.
﻿அன்று விடுமுறைநாள்.
வீணாவும் வினையும் தோட்டத்தில் விளையாடிக்கொண்டிருந்தனர்.
அங்கே நிறையச் சாயடப்பிகள் இருந்தன.
அவை வெள்ளை, சிவப்பு, பச்சை, நீலம், மஞ்சள் நிறச் சாயடப்பிகள்.
வண்ணம் பூசுபவர்கள் வேலையில் கவனமுடன் இருந்தார்கள்.
ஒருவர் ஏணியில் நின்றிருந்தார்.
மற்றொருவர் கூரையில் தொங்கும் ஊஞ்சலில் உட்காரந்திருந்தார். "
நாங்கள் உதவவரலாமா?
"வீணாவும் வினையும் கேட்டனர்.
வண்ணம் பூசுபவர், ஒவ்வொருவருக்கும் ஒரு தூரிகை தந்தார்.
"கதவுக்கு உட்புறம் வண்ணம் பூசு.
"என்று வீணாவிடம் சொன்னார்.“கதவுக்குவெளிப்புறம் வண்ணம் பூசு.” என்று வினையிடம் சொன்னார்.
இருவரும், இரண்டுசாயடப்பிகளுடன் வேலையைத் தொடங்கினார்கள்.
வீணா கதவின் உட்பபக்கமும் வினய் கதவின் மறுபக்கத்திலும் வண்ணம் பூசினார்கள்.
சாயம் தரையில் சிந்தியது.
சுவரில் தெறித்தது.
அவர்கள் மீதும் தெளித்தது.
கடைசியில் வண்ணம்தீட்டி முடித்தார்கள்.
தரையில் சிந்திய சாயத்தையும் சுவரில் தெறித்ததையும் துடைத்துச் சுத்தம் செய்தார்கள்.
அவர்கள் மீது தெறித்த சாயத்தைத் துடைத்தார்கள்.
“எனக்கு, என் சிவப்பு வண்ணக் கதவு பிடித்திருக்கிறது.” என்றாள் வீணா.
“எனக்கு, என் பச்சை நிறக்கதவு  பிடித்திருக்கிறது.” என்றான் வினய்.
"ஐயோ, நீங்கள் ஒரேகதவுக்கு இரண்டு நிறத்தில் சாயம் பூசி இருக்கிறீர்களே.” வண்ணம் பூசுபவர் சலித்துக்கொண்டார்.
கடைசியில், “அது, அப்படியே இருக்கட்டும்!.” என்றார் அம்மா.
இது என் பள்ளி.
இது பால்வாடி என்று அழைக்கப்படுகிறது.
நானும் என் தம்பி மன்னுவும் பால்வாடிக்குச் செல்கிறோம்.
எங்களைப் போன்ற சிறு குழந்தைகளுக்கு இது ஒரு சிறிய பள்ளி.
நாங்கள் எங்கள் காலணிகளையும் செருப்புகளையும் வாசலில் விட்டுவிடுவோம்.
எல்லோரும் தங்கள் காலணி அல்லது செருப்புகளை ஒரு வரிசையில்                   வைப்பார்கள்.
அப்படி வைத்தால் பார்க்க நன்றாக இருக்கும்.
நாங்கள் எங்கள் சிற்றுண்டி பெட்டிகளை சுவர் அருகே வைப்போம்.
சில பெட்டிகள் பெரியவை.
மற்றவை சிறியவை.
தண்ணீர் பாட்டில்கள் சுவரில் தொங்கவிடப்பட்டுள்ளன.
பாட்டில்கள் வெவ்வேறு வண்ணங்களில் உள்ளன.
சிவப்பு, நீலம், பச்சை, மஞ்சள்.
எனக்கு எண்ண பிடிக்கும்.
மன்னு கட்டைகளுடன் விளையாடுகிறான் மற்றும் வெவ்வேறு வடிவங்களை ஒன்றாக இணைக்கிறான்.
அவர் மணிகளுடன் விளையாட விரும்புகிறான்.
புள்ளிகள் கொண்ட அட்டைகளை எனக்கு பிடிக்கும்.
இந்த பொம்மைகளுடன் விளையாடுவது மூளைக்கு நல்லது என்று எங்கள் ஆசிரியர் கூறுகிறார்.
நாங்கள் புத்தகங்களைப் படிப்போம் .
சில புத்தகங்களில் படங்கள் இருக்கும்.
ஆசிரியர் எழுத்துக்களை கற்றுக்கொள்ள உதவி செய்வார்.
எல்லா     எழுத்துக்களையும் என்னால் அடையாளம் கண்டுகொள்ள முடியும் என்பதால்   விரைவில் வாசிப்பேன் என்கிறார்.
என்னால் வாக்கியங்களையும் வாசிக்க   முடியும்.
அது அவருக்குத் தெரியாது.
இப்போது கதைகளுக்கான நேரம் வந்துவிட்டது.
எங்கள் ஆசிரியரிடம் பொம்மலாட்ட   பொம்மைகள் உள்ளன.
ஆசிரியர் பொம்மலாட்ட பொம்மைகளைப் பயன்படுத்தி எங்களுக்குக்   கதைகளைச்   சொல்கிறார்.
பொம்மலாட்ட பொம்மைகள் வேடிக்கையான குரலில் பேசுகின்றன.
பொம்மலாட்ட பொம்மைகள் பேசும் என்று என் நண்பர்கள் நினைக்கிறார்கள்.
அவர்கள் ஆச்சரியப்படுகிறார்கள்.
ஆனால் நான் இல்லை.
பொம்மலாட்ட பொம்மைகள் பேசாது.
அவர்களுக்காக வேடிக்கையான குரலில் பேசுவது ஆசிரியர் என்று எனக்குத் தெரியும்.
இப்போது இது விளையாடுவதற்கான நேரம்.
பள்ளியில் விளையாட்டு மாவுடன் ஒரு தொட்டி உள்ளது.
மன்னு மாவை வைத்து வடிவங்களை உருவாக்க விரும்புவான்.
நான் பழங்கள், பொம்மைகள் மற்றும் பிற பொருட்களை செய்ய விரும்புவேன்.
4 மணிக்கு பள்ளி மணி அடிக்கும்.
எங்களை வீட்டிற்கு அழைத்துச் செல்ல என் அம்மா வருவார்.
நான் முதலில் அவளை அணைத்துக்கொள்வேன்.
மன்னுவுக்கு அது பிடிக்காது.
அவன்  புகார் செய்வான்.
நான் பள்ளியில் மகிழ்ச்சியாக இருக்கிறேன்.
ஆனால் வீட்டிற்கு செல்வது மேலும் மகிழ்ச்சியாக உள்ளது.
எனக்கு உற்சாகமாக உள்ளது.
எனக்கு சோகமா  உள்ளது.
எனக்கு வெட்கமாக உள்ளது.
எனக்கு  பயமாக உள்ளது.
எனக்கு சந்தோஷமாகஉள்ளது.
எனக்கு கோபமாக     உள்ளது.
ஒரு காலத்தில், ஒரு ஓவியரின் வீட்டில் ஒரு பெட்டியின் உள்ளே  வண்ணப்பூச்சு குழல்கள்  இருந்தது.
மஞ்சள் குழல் தன் பெட்டித் தோழர்களிடம், “உங்கள் அனைவரோடும் நான் வண்ணம் தீட்ட விரும்பவில்லை.
நான் ஒல்லியாகவும் அசிங்கமாகவும் மாற விரும்பவில்லை."
அன்று, ஓவியர்  உலகில் உள்ள அனைத்து குழந்தைகளுக்கும் மிக அழகான ஓவியத்தை வரைய முடிவு செய்தார்.
ஓவியர் மரங்களை பழுப்பு நிறத்தில் வண்ணம் தீட்டினார்.
ஆனால் அதில்  ஏதோ ஒரு குறை இருந்தது.
அது என்ன?
பின்னர் ஓவியர் இலைகளை பச்சை நிறத்தில் வண்ணம் தீட்டினார்.ஆனால் அதில்  ஏதோ ஒரு குறை இருந்தது.
அது என்ன?
ஓவியர் வானத்தை நீல நிறத்தில் வண்ணம் தீட்டினார்.
ஆனால் அதில்  ஏதோ ஒரு குறை இருந்தது.
அது என்ன?
அவர் பூக்கும் பூக்களை சிவப்பு மற்றும் இளஞ்சிவப்பு நிறத்தில் வண்ணம் தீட்டினார்.இன்னும்,  அதில்  ஏதோ ஒரு குறை இருந்தது.
அவர் கருஞ்சிவப்பு தட்டாம்பூச்சிகள், பச்சை கிளிகள், பனி வெள்ளை முயல் மற்றும் சாம்பல் யானை ஆகியவற்றை வரைந்தார்.
ஆனால் அதில்  ஏதோ ஒரு குறை இருந்தது.
நீங்கள் ஓவியத்தில் என்ன குறை என்று நினைக்கிறீர்கள்?
ஓவியர் ஜன்னலைத் திறந்து வெளியே பார்த்தார்.
இப்போது அவர் என்ன இல்லை என்பதை அறிந்தார்.
அது சூரியன்!
“மஞ்சள்?
மஞ்சள்!
மஞ்சள் !"
சூரியனை வரைவதற்கு அவருக்கு மஞ்சள் நிறம் தேவைப்பட்டது.
மஞ்சள் எங்கே ஒளிந்திருந்தது என்று உங்களுக்கு தெரியுமா?
மஞ்சள் எங்கும் காணவில்லை!
ஆனால் உலகில் உள்ள அனைத்து குழந்தைகளுக்கும் மிக அழகான ஓவியத்தை எப்படி முடிப்பது?என்ன செய்ய முடியும்?
மஞ்சள் நீண்ட நேரம் சிந்தித்தது.
பின்னர் அது மறைந்த இடத்திலிருந்து தலையை வெளியே நீட்டி, கிசுகிசுத்து, “இதோ நான் இங்கு இருக்கிறேன்.
நீங்கள் இப்போது சூரியனை வரையலாம்.
ஆனால்... என்னில் கொஞ்சம் மட்டும் எடுத்துக்கொள்ளுங்கள்."
இதோ!
ஓவியரால் இப்போது உலகில் உள்ள அனைத்து குழந்தைகளுக்கும் மிக அழகான ஓவியத்தை வரைய முடிந்தது.
உங்களுக்கு இது பிடித்திருக்கிறதா?
ஒரு அமைதியான கிராமாத்தில் புதிதாக மின்சார கம்பங்கள் நடுவதற்கான வேலை தொடங்கியிருந்தது.
அதற்காக நடந்த ஏற்பாடுகள் ஊர்மக்களுக்கு விசித்திரமாக இருந்தன.
ஒவ்வொரு நாளும் கம்பங்களுக்காக ஒரு பள்ளம் வெட்டப்பட்டது.
மொத்த கிராமமும் கூடி அதை  வேடிக்கை பார்த்தது.
கம்பங்களை தூக்கி பள்ளங்களுக்குள் நிறுத்த கயிறுகளை பயன்படுத்தினர்.
ஊர்மக்களும் அதற்கு உதவி செய்தனர்.
சிறுபிள்ளைகள் கூட உற்சாகத்துடன் தங்களால் முடிந்த வரையில் பலமாக கயிற்றை இழுத்தனர்.
"ஏலேலோ ஐலசா!"
எல்லா கம்பங்களும் நிறுவப்பட்ட பின், அங்கு வந்திருந்த மின்சாரத்துறைக் குழுவினர் காணாமல் போயினர்.
அவர்கள் திரும்ப வருவார்கள் என்று ஊர்மக்கள் தினமும் எதிர்பார்த்துக் காத்திருந்தனர்.
மின்சாரம்கிடைக்கப்போவதைப் பற்றி உற்சாகமாக கூடிக் கூடி பேசினர்.
சில நாட்களில், மக்கள் அந்த கம்பங்களில் ஏறி இறங்கத் தொடங்கினார்கள்.
உயரத்தில் இருந்து தூரத்தில் உள்ள ஊர்களையும் சுற்றுப்புறக் காட்சிகளையும்பார்க்க வசதியாக இருந்தது.நாட்கள் பல கடந்தன.
ஆனால் மின்சாரம் கிடைப்பதற்கானஅறிகுறியே இல்லை.
ஒரு நாள் மாலை, ஒரு சிறுமி தன் வீட்டில் எரிந்து கொண்டிருந்த விளக்கை எடுத்து வந்து ஒரு கம்பத்தின் உச்சியில் மாட்டினாள்.
ஊரார் அனைவரும் கம்பத்தில் ஒளிரும் விளக்கை கவனித்தனர்.
மறுநாள் மாலை ஐந்து கம்பங்களிலும் விளக்குகள் மாட்டப்பட்டன.
அன்று முதல் மக்களுக்கு தினமும் விளக்குகளில் எண்ணை ஊற்றி ஏற்றுவது வழக்கமானது.
அவர்கள் போட்டி போட்டுக்கொண்டு அதை செய்து மகிழ்ந்தனர் (களித்தனர்).
இதனால், மின்சாரம் இல்லாதபோதும்இரவு நேரத்தில் பக்கத்து கிராம மக்களுக்கு இந்த ஊர் தெளிவாகத் தெரிந்தது.எனவே, அவர்கள் இதனை "ஐந்து  கம்பங்கள் கொண்ட கிராமம்" என்று அழைக்கத்தொடங்கினர்.
யாரையாவது தொலைபேசியில் அழைக்கவேண்டுமென்றால் என்ன செய்வீர்கள்?
கைபேசி எங்கே என்று தேடுவீர்களா?
தந்திவடம் மூலம்இணைக்கப்பட்டிருக்கும் நிலவழித் தொலைபேசியைப் பயன்படுத்துவீர்களா?
அல்லது, தபால் நிலையத்திலோமளிகைக் கடையிலோ இருக்கும் தொலைபேசியை அங்கிருப்பவரிடம் பணம் கொடுத்துவிட்டுப் பயன்படுத்துவீர்களா?
எதுவாக இருந்தாலும் அழைக்கும்முறை ஒன்றுதான்: எண்ணை சுழற்றி விட்டோ அல்லது ஒற்றி விட்டோ மணி அடிப்பதற்காகக் காத்திருக்கவேண்டும்.
ஆனால் இது எப்போதுமே இவ்வளவுஎளிதாக இருந்ததில்லை.
அலெக்சாண்டர் க்ரஹம் பெல்,தொலைபேசியை 1880களில் கண்டுபிடித்தார்.
மார்ச் 10, 1876இல் தனது உதவியாளர் வாட்சனை முதலில்அழைத்தார்.
தன்னை வந்து பார்க்குமாறு வாட்சனிடம் தொலைபேசியின் வாய்ப்பகுதியில் பெல்கத்தினார்.
யூஎஸ்ஏவின் பாஸ்டனில் இருந்த அவர்களது அலுவலகத்தில் பெல் கத்துவதை அடுத்தஅறையில் இருந்த உதவியாளர் தன்னிடமிருந்த செவிக்குழலில் கேட்ட பின்னர் அவரைப் பார்க்கஓடினார்.
அப்போது தொலைபேசியில் எண்கள்கிடையாது.
இரு தொலைபேசிகள் ஒன்றோடொன்று தந்தி வடத்தால் இணைக்கப்பட்டிருந்தன!
தொலைபேசியைப் பயன்படுத்துவோரின் எண்ணிக்கை அதிகமாகியதும் ‘தொலைபேசி இணைப்பகம்’(telephone exchange) என்ற ஒரு பொது மையம் அமைக்கப்பட்டது.
ஒரு பகுதியில் இருக்கும்அனைத்து தொலைபேசிகளும் ஒரு ‘இணைப்புப் பலகை’(switch board) மூலம் அப்பகுதியிலுள்ள தொலைபேசிஇணைப்பகத்தோடு இணைக்கப்பட்டிருக்கும்.
அங்கே ஒரு இயக்குநர்(operator) சரியான தந்திவடங்களை இணைப்புப் பலகையில் சொருகி இரு தொலைபேசிகளுக்கிடையே தொடர்பை ஏற்படுத்துவார்.
இணைப்புப் பலகை என்பது இதுபோல இருக்கும்.
தொலைபேசிகள் இப்படத்தில் காண்பது போல இருந்தன.
அவற்றில்பேசுவதற்கும் கேட்பதற்கும் தனித்தனிப் பகுதிகள் இருந்தன.
எண் சுழற்றிகள் அப்போது வந்திருக்கவில்லை!
பின்னர் எப்படி யாரையேனும் அழைப்பது?
“ஹெலோ!
நான் உங்களுக்கு எப்படிஉதவலாம்?””தொலைபேசி இயக்குநரே, மருத்துவர்மிங்க் அவர்களோடு இணைக்க முடியுமா?’’‘‘ஒரு நிமிஷம்”முதலில் நீங்கள் செவிக்குழலை(receiver)எடுக்கவேண்டும்.
தொலைபேசி இயக்குநர் உடனே உங்களை வரவேற்பார்.
பின்னர் இயக்குநர் சிலதந்தி வடங்களை இணைத்ததும் மருத்துவரின் தொலைபேசி மணியடிக்கத் தொடங்கும்.
ஆனால் நீங்கள் என்ன பேசுகிறீர்கள்என்று கவனமாக இருக்கவேண்டும், ஏனென்றால் தொலைபேசி இயக்குநர் விரும்பினால் நீங்கள் பேசுவதைக்கேட்க முடியும்.
தொலைபேசிகளின் எண்ணிக்கை அதிகரித்ததால்,ஒரே இயக்குநர் அனைத்து அழைப்புகளையும் இணைப்பது சாத்தியமில்லாமல் போனது.எனவே தொலைபேசிகள்எண் சுழற்றிகளோடு வடிவமைக்கப்பட்டன.
நீங்கள் இயக்குநரிடம் யாரை இணைக்க வேண்டும் என்றுசொல்வதற்கு பதிலாக எண்ணை சுழற்ற(dial) வேண்டும்.
இந்த எண், இணைப்புப் பலகைக்குச் சென்றுதொலைபேசிகள் தன்னால் இணைக்கப்பட்டு விடும்.
இருந்தாலும் தொலைதூர அழைப்புகளை தொலைபேசி இயக்குநர்களேஇணைத்தார்கள்.
1920களின் கடைசிப் பகுதியில் தொலைபேசியின் வடிவம் மாறியது.
என்னவாக மாறியது தெரியுமா?
நீங்கள் படத்தில் காண்பது போல் செவிக்குழலும் பேசும்பகுதியும் ஒரே கருவியாகி விட்டன.
இதை ஒரு கையில் பிடித்துக் கொண்டு பேசலாம்.
அல்லதுகழுத்துக்கும் தோள்பட்டைக்கும் இடையில் அழுத்திக் கொண்டு, கைகளால் எழுதிக் கொண்டோ கைக்கடிகாரத்தைக்கட்டிக் கொண்டோ பேசலாம்.
சீக்கிரமே, மக்கள் பயணத்திலிருக்கும் போதும் அழைப்புகள்செய்ய விரும்பினர்.
இல்லை, இன்னும் கைபேசிகள் வந்திருக்கவில்லை.
ஆனால்தெருக்களில் இருந்த பொதுத் தொலைபேசிச் சாவடிகளிலிருந்து யாரை வேண்டுமானாலும் அழைக்கலாம்.
1930களில் உலகெங்கும் முக்கியமான நகரங்களில் இத்தகைய சாவடிகள் இருந்தன.
உண்மையில், பெரும்பாலானோர் இப்படித்தான் தொலைபேசி அழைப்புகளைமேற்கொண்டனர்.
பெரிய பணக்காரர்கள் மட்டுமே வீட்டில் தொலைபேசி வைத்திருந்தனர்.
சில வருடங்களுக்குப் பின்னர், மக்கள் வண்டி ஓட்டும்போதே தொலைபேசியைப் பயன்படுத்த விரும்பினர்.
எனவே, குரல் கருவி மற்றும் எண் சுழற்றியோடுகூடிய முழுமையான தொலைபேசிகள், மகிழ்வுந்துகளில் அமைக்கப்பட்டன.
ஆனால் இந்த மகிழ்வுந்து தொலைபேசிகளில் தந்திவடங்கள்கிடையாது!
அவை ரேடியோ அலைகளைப் பயன்படுத்தி மற்ற தொலைபேசிகளைத் தொடர்பு கொண்டன.
1970களில் சிலரிடம் பையில் வைத்து எடுத்துச் செல்லக் கூடிய தொலைபேசிகள் இருந்தன.
அது செயற்கைக்கோள் அலைபேசி(satellite phone) எனப்பட்டது.
அதன் மூலம் உலகில் வேறிடங்களில்இருக்கும் அதே போன்ற அலைபேசிகளோடு செயற்கைக்கோள் மூலம் தொடர்பு கொள்ளலாம்.
செயற்கைக்கோள் அலைபேசிகள் பெரிதாக பிரபலம் ஆகாததற்குக் காரணம் அவற்றைப் பயன்படுத்தவானிலிருக்கும் செயற்கைக்கோள் நேரடிப் பார்வையில் இருக்க வேண்டும்.
எனவே ஒரு இருபதுமாடிக் கட்டிடத்தின் இரண்டாவது மாடியில் நீங்கள் வசித்தீர்கள் என்றால் அலைபேசியில்அழைக்கவோ அல்லது அழைப்பைப் பெறவோ மொட்டை மாடிக்குத்தான் செல்ல வேண்டும்.
கைபேசிகளும்(cell phones) இதே காலகட்டத்தில் பயன்பாட்டுக்குவந்தன.
அவற்றுக்கு செயற்கைக் கோள்களோடு நேரடித் தொடர்பு தேவைப்படவில்லை.
இக்கைபேசிகள்அருகிலிருக்கும் கோபுரத்தோடு(Tower) தொடர்பு கொண்டன.
அதனால் வீட்டிற்குள்ளோ, அலுவலகத்திற்குள்ளோஅமர்ந்துகொண்டே பேச முடிந்தது.
1973இல் உருவாக்கப்பட்ட முதல்கைபேசியின் எடை ஒரு கிலோவுக்கு மேல் இருந்தது!
பின்னர், அது சிறிது சிறிதாகி இப்போதுசட்டைப்பைக்குள் வைக்குமளவுக்கு மாறியிருக்கிறது.
கைபேசிகளை உபயோகிப்பது பலவிதங்களிலும் வசதியாக உள்ளது.
நிலவழித் தொலைபேசிகள் தந்திவடங்களால் இணைக்கப்பட வேண்டும்.
இதனால் ஊர்களுக்கு இடையே நிலத்தைத் தோண்டி இணைப்புக் கம்பிகள் இட வேண்டும்.
இதற்குநிறைய செலவாகும் என்பதால் நிறைய கிராமங்களில் தொலைபேசிகள் இல்லாமல் இருந்தது.
ஆனால்தந்தி வடமில்லா கைபேசிகள் இதை மாற்றி விட்டன.
இப்போது ஏறக்குறைய அனைவரிடமும் ஒரு கைபேசிஇருக்கிறது.
இன்றைய கைபேசிகள் அழைப்பதைத் தவிர மேலும் பலவிதப் பயன்பாடுகளைக்கொண்டுள்ளன.
அவை அரட்டையடிக்க, விளையாட, மின்னஞ்சல்களை அனுப்ப, இணையத்தில் தேட, இசைகேட்க, படங்கள் பார்க்க, புகைப்படங்கள் எடுக்க, காணொளிப் பதிவுகளைச் செய்ய, வேறு பயன்பாடுகளை(applications)நிறுவிக்கொள்ள போன்றவற்றிக்கு உதவுகின்றன.
இப்போதுள்ள நுண்ணறிபேசிகளை(smart phones) அழைப்புகளையும்மேற்கொள்ளக் கூடிய ஒரு கணினி(computer) எனலாம்.
எதிர்காலக் கைபேசிகள் இன்னும் வேறு என்னவெல்லாம் செய்யுமோ?
இன்று, உங்கள் நண்பரின் பெயரைச் சொன்னாலே உங்கள் கைபேசிஅவரை அழைத்து விடும்.
ஒருவேளை வருங்காலத்தில் உங்கள் கைபேசியிடம், “எனது மூன்றாம் வகுப்புகணித ஆசிரியரின் எண்ணைக் கண்டுபிடித்து அழை,” என்று சொன்னால் அது செய்யக்கூடும்!
உங்கள் கைபேசி, பொருட்களின் முப்பரிமாண பிம்பங்களைக்காட்டக்கூடும்.
அப்போது அப்பொருளின் எல்லா பக்கங்களையும் மற்றும் உள்ளேயும் பார்க்கஇயலக்கூடும்!
கைபேசிகள் வளைக்கக் கூடியதாகக் கூட இருக்குமென்றும்நான் யூகிக்கிறேன்.
அவற்றை மணிக்கட்டில் கட்டிக்கொள்ளும்படியோ சுருட்டி சிறிய கைப்பைக்குள்வைத்துக் கொள்ளும்படியோ இருக்கக்கூடும்!
மின்கலத் திறனேற்றுதல்(batterycharging) – இதைச்செய்ய இப்போதிருப்பதை விட ஒரு சிறந்த வழி பிறக்க வேண்டும்.
சூரியசக்தி மின்கலங்கள்(solar cells) சிறந்தவை - அவற்றை திறனேற்ற வெயில் படுமாறு வைத்தால்போதுமானது.
அசைவு மூலம் திறனேற்றுதலும் ஒரு நல்ல தீர்வே.
இது இயக்கஆற்றலைப்(kinetic energy) பயன்படுத்தும்.
அதாவது கைபேசி அசைவுறும் போதெல்லாம் திறனேறும்.
மின்கலத்தில் திறன் குறையும் போது நீங்கள் சாலையில் கொஞ்ச தூரம் ஓடினால் போதும்.
கைபேசிக்குத்திறனேறுவதோடு உங்களுக்கும் நல்ல உடற்பயிற்சியாகும்!
நுண்ணறிபேசிகள் விரைவிலேயே காலாவதியானதாகி விடுகின்றன.
பெரும்பாலோர் தங்கள் செல்பேசிகளை ஓரிரு வருடங்களில் தூக்கிப் போட்டுவிட்டு புதியதைவாங்குகிறார்கள்.
இது நிறைய கழிவைச் சேர்க்கிறது.
கைபேசிகள் பூமியோடு ஒத்திசைவதாக இருந்தால்எவ்வளவு நன்றாக இருக்கும்!
தீங்குவிளைவிக்கும் கதிரியக்கம் இல்லாமல், நச்சுப் பொருட்கள்இல்லாமல் முழுவதும் திரும்பப் பயன்படுத்தக்கூடிய அல்லது எளிதாய் மக்கும் பொருட்களால்செய்யப்பட்டதாக இருந்தால் நல்லது.
அது தான் உண்மையிலேயே நுண்ணறிவுள்ள தொழில்நுட்பமாகஇருக்கும்!
நீங்கள் சொல்லுங்கள், கைபேசிகள் எதிர்காலத்தில் எப்படிஇருக்கும் என்று நினைக்கிறீர்கள்?
கண்டுபிடிப்பாளர் மற்றும் ஆசிரியர்அலெக்சாண்டர் க்ரஹம் பெல் தொலைபேசியைக் கண்டுபிடித்தார்.
மற்ற விஞ்ஞானிகளும் அதே போன்ற ஆராய்ச்சிகளை மேற்கொண்டிருந்தனர்.
பெல்லின் பெற்றோர்கள்அவரைஒலி மற்றும் பேச்சு குறித்து கற்றுக் கொள்ளத் தூண்டினர்.
அவரது அப்பா உரையாற்றுதல் துறை பேராசிரியர்.
அலெக்சாண்டரின்அம்மாவோ ஏறக்குறைய கேட்கும் திறனை இழந்திருந்தார்.
ஆனாலும் அவர் பியானோ வாசிக்கப் பயின்றிருந்தார்.
அலெக்சாண்டர் தன் அம்மாவின் நெற்றிக்கு அருகே சென்று பேசுவார் அந்த அதிர்வுகளின் மூலம்அவர் என்ன பேசுகிறார் என்று புரிந்து கொள்வார்.
பின்னாளில் அலெக்சாண்டர் கேட்கும் திறனிழந்தோருக்கானபள்ளி ஒன்றை பாஸ்டனில் தொடங்கினார்.
தன் வாழ்நாள் முழுவதும் புதுப்புதுத் தகவல் தொடர்புவழிகளைக் கண்டுபிடித்த வண்ணம் இருந்தார்.
அவரது பெயரில் 18 கண்டுபிடிப்புகளுக்கான உரிமங்கள்இருந்தன.
அவரது முதல் கண்டுபிடிப்பு கோதுமையிலிருந்து உமி நீக்குவதற்கான ஒரு கருவியாகும்.
அப்போது அவருக்கு வயது 16 மட்டுமே.
அலெக்சாண்டர் க்ரஹம் பெல்லுக்கு தொலைபேசியை உருவாக்கும்யோசனை எப்படி வந்தது தெரியுமா?
ஒலியானது, அதிர்வுகள் மூலம் பயணிப்பது அவரை ஈர்த்தது.
பேசும்போது உங்கள் தொண்டையில் கை வைத்து பார்த்தீர்கள் என்றால் அந்த ஒலியை உருவாக்கும்உங்கள் குரல்வளை நாண்களின் அதிர்வை உணரலாம்.
யாரேனும் பேசும்போதோ சிரிக்கும் போதோ அந்த அதிர்வுகள்உங்கள் காதை அடைந்து செவிப்பறைகளை அதிரச் செய்கின்றன.
இப்படித் தான் உங்களுக்கு ஒலிகேட்கிறது.
பேசுபவர் தூரமாகப் போகப் போக அதிர்வுகள் பலமிழந்து மறைந்து போகின்றன.
ஒலியைப் பார்க்க வாருங்கள்இச்செய்முறை நம்மை ஒலியைப் பார்க்க வைக்கும்.
தேவையான பொருட்கள்:– ஒரு கிண்ணம்– ஒரு நெகிழித்தாள்(plastic cling wrap)– சில அரிசி மணிகள்– ஒரு எஃகுத்(steel) தட்டும் கரண்டியும்   செய்முறை:1.
கிண்ணத்தின் வாயைச் சுற்றி நெகிழித்தாளை இழுத்துக்கட்டவும்.
தொய்வடைந்து விடாமல் இருக்கிறதா என உறுதி செய்யவும்.
2.
நெகிழித்தாளின் மீது சில அரிசி மணிகளைத் தூவவும்.
3.
தட்டையும் கரண்டியையும் கிண்ணத்திற்கு அருகே கொண்டுசெல்லவும், ஆனால் தொடவேண்டாம்.
4.
கிண்ணத்தைத் தொடாமல் தட்டை, கரண்டியால் அடிக்கத் தொடங்கவும்.
உங்களுக்கு என்ன தெரிகிறது?
“அம்மா, இந்த சப்பாத்திய எப்பிடி செய்றீங்க?” “இந்த மென்மையான குட்டிக் குட்டி உருண்டைகள வெச்சுதான்.”
“இந்த உருண்டைகள எப்பிடி செய்றீங்க?”“இந்த வெள்ளையான மாவில் இருந்து.”
“இந்த மாவு எங்க இருந்து வருது?” “தங்க கலர்ல இருக்கற கோதுமையில இருந்துதான்.”
“இந்த கோதுமை எங்கிருந்து வருது?”“அத வயல்ல வளர்க்கிறோம்.”
“நாம கோதுமைய எப்படி வளர்க்கிறோம்?” “வயல்ல விதை போடுவோம்.
மழை வந்ததும் அது செடியா வளரும்.
நாமளும் வயல்ல நிறைய வேலை செய்வோம்.” “அப்புறம்?”
“செடியெல்லாம் வளர்ந்து, கதிரெல்லாம் முத்தி நிக்கும்.
அத நாம அறுவடை செய்வோம்.”“அதுக்கு அப்புறம்?”
“நமக்கு மணிமணியான கோதுமை கிடைக்கும்.
அதில இருந்து நம்ம மோனாவுக்கு  அவளோட சப்பாத்தி கிடைக்கும்!”
“நல்லா உப்பின சூடான சுவையான சப்பாத்தி!”
இரவு நேரம் வந்தது.
அம்மாவின் இனிமையான தாலாட்டை கேட்ட சீனு, மெல்ல உறங்கினான்.
கனவுலகத்தை அடைந்தான்.
கனவுலகத்தை அடைந்த சீனு, ஒரு தோட்டத்தை அடைந்தான்.
அங்கே ஒரு அழகான பட்டாம்பூச்சியைக் கண்டான்.
"வணக்கம் சீனு !
வா, என்னுடன் பறந்து வா !"
என்றது பட்டாம்பூச்சி.சீனுவும், பட்டாம்பூச்சியுடன் பறந்தான் !
சிறு தொலைவு பறந்த சீனு, ஒரு பறவையைக் கண்டான்.
“வணக்கம் சீனு !
வா, என்னுடன் பறந்து வா !” என்றது பறவை.சீனுவும் பறவையுடன் பறந்தான் !
இன்னும் சிறு தொலைவு பறந்த சீனு, ஒரு பெரிய பருந்தைக் கண்டான்.
“வணக்கம் சீனு !
வா, என்னுடன் பறந்து வா !” என்றது பருந்து.சீனுவும் பருந்துடன் பறந்தான் !
சீனு உயரமாக பறந்தான்.
வானத்தை நோக்கி பறந்து, மேகங்களைத் தொட்டான்.
அங்கே, ஒரு விமானத்தைக் கண்டான்.“வணக்கம் சீனு !
வா.
என்னுடன் பறந்து வா !” என்றது விமானம்.சீனுவும் விமானத்துடன் பறந்தான் !
இப்போது, சீனு வெகு உயரமாக பறந்தான் !
அங்கே, ஒரு ராக்கெட்டைப் பார்த்தான்.
“வணக்கம் சீனு !
வா, என்னுடன் பறந்து வா !” என்றது ராக்கெட்.சீனுவும் ராக்கெட்டுடன் பறந்தான் !
மேலும் பறந்த சீனு, வானத்தில் பல நட்சத்திரங்கள் மின்னுவதைப் பார்த்தான்.
“வணக்கம் சீனு !” என்றது ஒரு நட்சத்திரம்.
“வா, எங்களுடன் பறந்து வா !” என்றது இன்னொரு நட்சத்திரம்.
திடீரென்று, நட்சத்திரங்கள் எல்லாம் ஆடத் தொடங்கின.
சீனு, திடீரென எழுந்தான்.
அவன் அம்மாவின் மடியில் தான் இருந்தான் !
“என்ன நடந்தது, சீனு ?” “அது ஒரு நீண்ட கதை, அம்மா !”
நான் படிக்க விரும்புகிறேன்.
யாருக்கு நான் படிக்க முடியும்?
என் தங்கை தூங்குகிறாள்.
யாருக்கு நான் படிக்க முடியும்?
என் அம்மாவும் பாட்டியும் வேலையாக இருக்கின்றனர்.
யாருக்கு நான் படிக்க முடியும்?
என் அப்பாவும் தாத்தாவும் வேலையாக இருக்கின்றனர்.
யாருக்கு நான் படிக்க முடியும்?
எனக்கே நான் படிக்க முடியும்!
ஒரு பேன் ஒரு சிறுமியின் தலைமுடியில் ஆனந்தமாக வசித்து வந்தது.
தினமும், அது அவளின் இரத்தத்தை உறிஞ்சிக் குடித்து வந்தது.
பாவம் அந்தச் சிறுமி!
அவள் தனது தலையைச் சொறிந்துகொண்டே இருந்தாள்!
வயிறு நிறைந்த அந்தப் பேன் மிக சந்தோஷமாய் இருந்தது.
ஒரு நாள், அந்தப் பேன், மூட்டைப்பூச்சியைப்பற்றிக் கேள்விப்பட்டது.
அந்த மூட்டைப்பூச்சி ஒரு மகாராஜாவின் மெத்தையில் வசித்து வந்தது.
‘ஆஹா!
அரண்மனையில் வாழ்ந்தால் எவ்வளவு அற்புதமாக இருக்கும்!’ என்று நினைத்தது அந்தப் பேன்.
இரவும் பகலும் மகாராஜாவின் தலையில் வாழ்வதைப் பற்றிக் கனவு கண்டவாறே இருந்தது.
‘அவருடைய தலைமுடி மிருதுவாகவும், அடர்த்தியாகவும் இருக்கும் என நினைக்கிறேன்.
இந்தச் சிறுமியின் தலைமுடியைப் போன்று வேர்வையோடும், துர்நாற்றத்தோடும் இருக்காது!’
அடுத்த நாள், ‘நான் புது வீட்டிற்கு போகப்போகிறேன்!’ என்று முடிவெடுத்தது அந்தப் பேன்.
அதனால், அந்தச் சிறுமி பூங்காவில் விளையாடிக்கொண்டிருக்கும் போது, அது அவள் தலையிலிருந்து குதித்து...
...ஒரு சிறுவனின் தலையில் விழுந்தது!
அந்தச் சிறுவனின் அம்மாதான் மகாராஜாவின் தேரோட்டி.
இரவு தூங்குவதற்கு முன் அந்தச் சிறுவன் தன் அம்மாவை முத்தமிட்டப் போது, அந்த புத்திசாலிப்பேன் அவர் தலைமுடிக்குள் புகுந்தது.
மறுநாள், தேரோட்டுனர் அரண்மனைக்குக் கிளம்பும்வரை அவர் தலையிலேயே அமைதியாகக் காத்திருந்தது.
அது அவருக்கு நமைச்சல் கொடுக்காமல் பார்த்துக்கொண்டது.
அவர் சொறிந்தால் பேன் கீழே விழுந்து விடுமே!
அப்படி நடக்கக்கூடாதல்லவா?
அதுவும் மகாராஜாவின் தலைமுடி இவ்வளவு அருகில் இருக்கும் போது!
அரண்மனை வாசலில், காலை நகர்வலத்துக்காகக் காத்துக்கொண்டிருந்தார் மகாராஜா.
அவர் அமர்ந்தவுடன், பேன் தேரோட்டுனரின் மண்டையைக் கடித்தது.
“ஆ!” என்று தலையை சொறிந்துகொண்டார் அந்தப் பெண்.
பேன் அவர் தலையிலிருந்து எம்பிச் சென்று...
... அப்பொழுதுதான் குளித்துவிட்டு வந்திருந்த மகாராஜாவின் தோளின் மேலே விழுந்தது.
ம்ம்ம்...!
அவர் மீது நல்ல வாசனை வீசியது!
காற்றோட்டமான தேர்ப்பயணத்திற்குப் பின், மகாராஜா அரண்மனைக்குத் திரும்பினார்.
அவர் ஓய்வெடுக்க அமர்ந்த போது, பேன் அவரின் அறையைச் சுற்றிலும் பார்த்தது.
குதூகலித்தது.
அழுக்கு இல்லை!
புழுக்கமாக இல்லை!
அதுமட்டுமல்லாமல், அங்கு நல்ல மணம் கமழ்ந்தது!
விரைவில், பேனுக்குப் பசிக்கத் தொடங்கியது.
மகாராஜா தூங்கிக்கொண்டிருந்தார்.
விருந்திற்கு இதுதான் சரியான நேரம்!
பேன், தூங்கிக்கொண்டிருக்கும் மகாராஜாவின் கழுத்தின் மேல் ஏறியது!
பசி வயிற்றைக் கிள்ள மேலே மேலே மெதுவாக நகர்ந்தது.
இறுதியாக, மகாராஜாவின் உச்சந்தலையை சென்றடைந்தது.
உடனே, மிக்க அதிர்ச்சியடைந்தது!
அந்த வயதான மகாராஜாவின் தலையில் முடியே இல்லை!
அடடா!
எவ்வளவு பெரிய தவறு!
கிழக்கு ஆப்ரிக்காவின் கென்யா மலையின் அருகே ஒரு கிராமத்தில், ஒரு சிறுமி அவளுடைய அம்மாவுடன் வயல் வெளியில் வேலை செய்து கொண்டு இருந்தாள்.
அவள் பெயர் வங்காரி.
வங்காரி வெளியே இருப்பதை நேசித்தாள்.
அவள் தோட்டத்தில் தன்னுடைய மண்வெட்டியை கொண்டு மண்ணை நன்றாக வெட்டி எடுத்தாள்.
பிறகு சிறிய விதைகளை மண்ணில் புதைத்தாள்.
மாலை நேரமே அவளுக்கு மிகவும் பிடித்த நேரம்.
தாவரங்களை பார்க்க வெளிச்சம் போதாதபோது, தான் வீடு செல்லும் நேரம் ஆகிவிட்டது என்று வங்காரிக்கு தெரியும்.
வயல்கள் நடுவே குறுகலான பாதைகள் வழியே, சில ஆறுகளைக் கடந்து அவள் செல்வாள்.
வங்காரி ஒரு புத்திசாலியான  சிறுமி.
பள்ளிக்குப் போய் படிக்க ஆர்வமாக இருந்தாள்.
ஆனால் அவளுடைய பெற்றோர்கள், அவள் வீட்டில் இருந்து அவர்களுக்கு உதவ வேண்டும் என்று சொன்னார்கள்.
அவளுக்கு ஏழு வயது ஆனவுடன், வங்காரியின் அண்ணன் அவள் பள்ளிக்கு சென்று படிக்க பெற்றோரிடம் கெஞ்சி அனுமதி வாங்கி விட்டான்.
வங்காரிக்கு படிக்கப் பிடித்தது.
ஒவ்வொரு புத்தகத்திலும் புதிதாக நிறைய கற்றுக் கொண்டாள்.
அவள் அருமையாக படித்ததால் அவளுக்கு அமெரிக்கா சென்று படிக்க வாய்ப்பு கிடைத்தது.
வங்காரிக்கு உற்சாகம் தொற்றிக்கொண்டது.
உலகத்தைப் பற்றி நிறைய தெரிந்து கொள்ள ஆர்வமாக இருந்தாள்.
அமெரிக்க பல்கலைக்கழகத்தில் வங்காரி புதிதாக நிறைய கற்றுக் கொண்டாள்.
செடிகளைப் பற்றியும் அவை எப்படி வளர்கின்றன என்றும் தெரிந்து கொண்டாள்.அவை எப்படி வளரும் என்பதும் அவளுக்கு ஞாபகம் இருந்தது.
அவள் அண்ணன்களுடன் அழகான கென்யா காடுகளின் மரநிழல்களில் விளையாண்டது.
அவள் அதிகமாக படிக்கப் படிக்க, அவள் கென்யா மக்களை எவ்வளவு நேசிக்கிறாள் என்பதை உணர ஆரம்பித்தாள்.
அவர்கள் மகிழ்ச்சியாகவும் சுதந்திரமாகவும் இருக்க ஆசைப்பட்டாள்.
எவ்வளவு கற்றுக் கொண்டாளோ, அவ்வளவு அவளுடைய ஆப்ரிக்க வீட்டை ஞாபகப்படுத்தியது.
அவளுடைய படிப்பு முடிந்தவுடன் வங்காரி கென்யா திரும்பினாள்.
ஆனால் அவளுடைய நாடு மாறி இருந்தது.
நிலம் எங்கும் நீண்ட வயல்கள் உருவாகி இருந்தன.
தீ மூட்டி சமைப்பதற்கு தேவையான காய்ந்த மரக்கட்டைகள் பெண்களுக்கு கிடைக்கவில்லை.மக்கள் ஏழ்மையுடனும், குழந்தைகள் பசியுடனும்  வாடினர்.
வங்காரிக்கு என்ன செய்ய வேண்டும் என்று புரிந்தது.
பெண்களுக்கு விதையில் இருந்து மரங்கள் வளர்ப்பது எப்படி என்று சொல்லி கொடுக்க ஆரம்பித்தார்.
அந்த மரத்தின் விறகுகளை விற்று பெண்கள் பணம் சம்பாதித்து தங்கள் குடும்பங்களைப் பார்த்துக் கொண்டனர்.
பெண்கள் அனைவரும் மிகுந்த மகிழ்ச்சியாக இருந்தனர்.
வங்காரி அவர்களை வலிமையாகவும், சுயமாக சம்பாதிக்கும் பெண்களாகவும் மாற்றி இருந்தார்.
நாட்கள் நகர நகர, புதிய மரங்கள் பெரிய காடுகளாக உருமாறின.
ஆறுகள் மீண்டும் காட்டினுள் ஓட ஆரம்பித்தன.
வங்காரி பற்றிய செய்தி ஆப்ரிக்கா முழுதும் பரவியது.
இன்று லட்சக்கணக்கான் மரங்கள் வங்காரி விதைத்த விதைகளில் இருந்து முளைத்துள்ளன.
வங்காரி மக்களுக்காக கடினமாக உழைத்தவர்.
உலகம் இதை உற்று நோக்கியது.
அமைதிக்கான உயரிய விருதான நோபல் விருதை அவருக்கு அளித்தது.
அவர் இந்த விருதைப் பெற்ற முதல் ஆப்ரிக்கப் பெண்மணி என்பது குறிப்பிடத்தக்கது.
வங்காரி 2011ல்  மரணம் அடைந்தார்.
ஆனால் ஒவ்வொரு அழகான மரமும் அவரை நமக்கு நினைவுபடுத்தும்.
பெரும்பான்மையான  நிலத்தினை ஆக்கிரமித்தபடி, நீண்ட விழுதுகளுடன் ஒரு ஆலமரம் கம்பீரமாக நின்று கொண்டிருக்கிறது.
தோட்டத்தில் இரண்டு பலச மரங்கள், தேனீக்கள் பருக தித்திப்பான  தேனைக் கொண்டிருந்தன.
கிராமத்துத் தெருவில் மூன்று அரச மரங்கள்கிளிகள் உண்ண கனிரசம் நிறைந்த அத்திப்பழங்கள்.
காற்றில் அசைந்தாடும் நான்கு வேப்பமரங்கள்பூச்சிகளை விரட்டும் அவற்றின் விதைகள்
ஓடும் ஆற்றின் அருகில் ஐந்து நாவல் மரங்கள்நிலத்தை நிறைக்கும் அவற்றின் கருநீல பழங்கள்
வயலுக்கு பின்னால் ஆறு பவழமல்லி மரங்கள்பறவைகளைக் கவரும் அவற்றின் கருஞ்சிவப்பு மலர்கள்.
உயர்ந்த மலையில் ஏழு தேவதாரு மரங்கள்வாசனை திரவியம் , எண்ணெய் தயாரிக்க உதவும் வாசனை நிறை மரவிறகுகள்
சிறிய ஊரில் எட்டு புளிய மரங்கள்உணவிற்கு சுவையூட்டும் அவற்றின் புளியம் பழங்கள்
அடர்ந்த காட்டில் ஒன்பது மாய் மரங்கள்உண்ண தட்டுகள் செய்ய பயன்படும் அவற்றின் இலைகள்.
சூடான பாலைவனத்தில் பத்து கெஜ்ரி மரங்கள்ஒட்டகங்கள் சாப்பிடுமே, அவற்றின் இளம் குருத்துக்கள்.
மரங்கள் நாம் சுவாசிக்க ஆக்ஸிஜனை வழங்குகின்றன.அவை மண்ணை காக்கின்றன.சூரிய சக்தி கொண்டு அவை உணவு தயாரிக்கின்றன.மரங்கள் கொடுக்கின்றன.
மரங்கள் காக்கின்றன.
மரங்கள் அவசியமாகின்றன.ஆம், மரங்கள் அவசியம்.எங்காயினும், இருக்கும் ஒவ்வொரு மரமும் அவசியம் !
ரிங்கிக்கு அவள் அண்ணனின் கையெழுத்து மிகவும் பிடிக்கும்.ஒரு சிறப்பான மை பேனாவை வைத்து அவர் எழுதுவார்.
ஒரு நாள், அண்ணன் வீட்டில் இல்லாதபோது, ரிங்கி பேனாவை தேடுகிறாள்.அண்ணனின் இழுப்பறையை திறக்கிறாள்.
அவரின் புத்தகங்கள் வெளியே பறந்தன!ஒரு ஸ்டேப்ளர் வெளியே பறந்தது!ஒரு இரும்பு அளவுகோல் வெளியே பறந்தது!
இழுப்பறையின் அடிப்பகுதியில் ரிங்கி அவள் அண்ணனின் பேனாவைக் கண்டுபிடிக்கிறாள்.
ஆனால் அது என்ன?ஒரு விசித்திரமான கருப்புக் கட்டையுடன் அது ஒட்டிக்கொண்டிருந்தது.
ரிங்கி பேனாவையும் கட்டையையும் பிரிக்கிறாள்.
பின்னர்...டிக்கென சத்தம் வந்தது!
ஒரு பாட்டில் மூடி  குதித்து கட்டையில் ஒட்டிக்கொண்டது!
ரிங்கி மகிழ்ச்சியாக சிரித்தாள்.மந்திரம் போல் இந்த கட்டையில் பொருட்கள் ஒட்டிக்கொள்ள முடியுமா?
இந்தக் கட்டையில் ஸ்டேப்லர் ஒட்டிக்கொள்ளுமா?டிக்கென சத்தம்!
ஆம், ஒட்டிக்கொண்டது.முடி கொண்ட பூனை அதில் ஒட்டிக்கொள்ளுமா?
இல்லை.
இரும்பு அளவுகோல் கட்டையில்  ஒட்டுமா?டிக்கென சத்தம்!
ஆமாம், ஓட்டுகிறது.
இந்த நாருள்ள தேங்காயில் அது ஒட்டுமா?
இல்லை, ஒட்டவில்லை.
நாருள்ள தேங்காய் ரிங்கியின் மூக்கைக் கூசச் செய்கிறது.
ஆ-ச்சூ!
அவள் சத்தமாக தும்மினாள்.
பேனா அவள் கையிலிருந்து பறந்து மெத்தைக்கு அடியில் விழுந்து மறைந்தது.
அண்ணன் விரைவில் திரும்பி வந்திடுவாரே என்று ரிங்கி கவலைப்படுகிறாள்!
மெத்தைக்கடியில் கையை வைத்து அவள் பேனாவைத் தேடுகிறாள்.ஐயோ!
அவளால் பேனாவை எட்ட முடியவில்லை.
அவள் அளவுகோலுடன் பேனாவை அடைய முயற்சிக்கிறாள்.ஐயோ!
பேனா மேலும் விலகிச் செல்கிறது.பேனாவை அவள் அருகில் கொண்டு வர ஒரு வழி இருந்தால் மட்டும் போதும்.
திடீரென்று ரிங்கிக்கு ஒரு யோசனை தோன்றியது.ஒரு மிகச் சிறந்த யோசனை!﻿
ரிங்கி கருப்புக் கட்டையை அளவுகோலின் அருகில் கொண்டு வந்தாள்.
டிக்கென சத்தம்!
அது ஒட்டிக்கொள்கிறது!
அவள் பின்னர் அளவுகோலை படுக்கைக்கு அடியில் பிடித்து கையை நீட்டுகிறாள்.நீட்ட, நீட்ட, நீட்ட...
டிக்கென சத்தம்!
கட்டையுடன் என்ன ஒட்டிக்கொள்ளும் என்று யூகிக்க முடிகிறதா?
சீக்கிரம்!
சீக்கிரம்!
அண்ணன் விரைவில் வீட்டிற்கு வருவார்.
பேனா மற்றும் கருப்பு கட்டை உள் சென்றது.
புத்தகங்கள் மற்றும் ஸ்டேப்லர் உள் சென்றது.
இரும்பு அளவுகோல் உள் சென்றது.
ரிங்கி இழுப்பறையை மூடினாள்.
சரியான நேரம்!
கதவு சாத்தப்படும் சத்தம் அவளுக்கு கேட்கிறது, அண்ணன் அறைக்குள் வந்தார்.
"ரிங்கி, "ஏன் தரையில் தேங்காய் இருக்கிறது?"
என்று அண்ணன் கேட்டார்.
மந்திர கட்டையின் ரகசியம் கதையில் வரும் மந்திர கட்டை காந்தம் என்று அழைக்கப்படுகிறது.
காந்தங்கள் பல வடிவங்களில் வருகின்றன.
அவை வட்டமாகவும், செவ்வகமாகவும், சதுரமாகவும் அல்லது U - வடிவமாகவும் இருக்கலாம்.ஒரு காந்தம் அனைத்து பொருட்களுடனும் ஒட்டிக்கொள்ளாது.
அது சிறப்பு கூறுகளைக் கொண்ட சில பொருட்களில் மட்டுமே ஒட்டிக்கொள்ளும்.
அந்த சிறப்பு கூறுகளான இரும்பு, நிக்கல், எஃகு மற்றும் கோபால்ட் ஆகியவை ஒரு பொருளை காந்தத்துடன் ஒட்டிக்கொள்ள அனுமதிக்கும்.
இவற்றில் எது காந்தத்துடன் ஒட்டிக்கொள்ளும் என்று நினைக்கிறீர்கள்?
என்னால் நூல் பின்ன முடியாது.
மீன்களால் கண் சிமிட்ட முடியாது...
... பன்றிகளால் பறக்க முடியாது!
நாய்களால் ஆட முடியாது, காகங்களால் பாட முடியாது, எறும்புகளால் படிக்க முடியாது...
... குரங்குகளால் சமைக்க முடியாது!
ஆனால், குரங்குகளால் தாவ முடியும்!
காகங்களால் கரைய முடியும்... நாய்களால் குறைக்க முடியும்... எறும்புகளால் கடிக்க முடியும்!
பன்றிகளால் சாப்பிட முடியும், மீன்களால்  நீந்த முடியும்,பூனைகளால் குதிக்க முடியும், அது மட்டுமா...?
என்னால் படிக்க முடியும்!
சிட்டுக்குருவியின் பள்ளிப்பைக்குள் மதிய உணவுப் பாத்திரத்தை வைத்தார் அம்மாக் குருவி.
பிறகு, தன் சிறகுகளால் சிட்டுக்குருவியை அணைத்தார்.
"மகிழ்ச்சியாகச் சென்றுவா கண்ணே" என்ற அம்மாக்குருவி, "கவனமாக  இரு, பணிவாக இரு" என்றும் சொன்னார்."அம்மா!
தினந்தோறும் நீங்கள் இதையேதான் சொல்கிறீர்கள்" என்று சிரித்தது சிட்டுக்குருவி.
"நினைவிருக்கட்டும்.
பாம்பிடமிருந்து தள்ளியே இரு.
அவன் வேறு மாதிரி!"
என்றும் சொன்னார் அம்மா.அம்மா அப்படிச் சொல்லியிருக்க வேண்டாம் என்று நினைத்தது சிட்டுக்குருவி.
காரணம், பாம்பு அதன் சிறந்த நண்பன்.
ஆனால் அம்மாவுக்குப் பாம்பைப் பிடிக்காது.
"அவன் நம்மைச் சாப்பிடுபவர்களின் இனத்தைச் சேர்ந்தவன்!
குருவியும் பாம்பும் நண்பர்களாக இருக்கவே முடியாது," அம்மா அடிக்கடி சொல்வது இது.
நகரத்தின் மறுபகுதியில், பாம்பின் தந்தை அதன் மதிய உணவுக்காகப் பறவை முட்டைகளை அடுக்கிக் கொண்டிருந்தார்.
"இன்றைக்கு சிறப்பு உணவு!"
என்று பெருமிதமாகச் சொன்னார்.
"ஆனால், எனக்கு முட்டைகளே பிடிக்காது, அப்பா," என்று முணுமுணுத்தது பாம்பு.
தந்தை சற்றுக் கடுமையான குரலில், "நம் குடும்பத்தில் இதைத்தான் வழக்கமாகச் சாப்பிட்டு வருகிறோம்” என்றார்.
பிறகு, “சரி, நீ கிளம்பு.
நினைவிருக்கட்டும்.
சிட்டுக்குருவியிடமிருந்து தள்ளியே இரு" என்றார்.பாம்பு கோபத்துடன் அங்கிருந்து ஊர்ந்து சென்றது.
"குருவிகள் வேறுமாதிரி.
உன் உணவோடு நீ நண்பனாக இருக்கமுடியாது" தந்தையின் குரல் அதைப் பின்தொடர்ந்தது.
பாம்பும் சிட்டுக்குருவியும் பள்ளியில் சந்தித்தன.
"உங்க அம்மா அதைச் சொன்னாங்களா?"
என்று கேட்டது பாம்பு.தலையாட்டிக்கொண்டே, "உங்க அப்பாவும் அதைச் சொன்னாங்களா?"
என்று சிட்டுக்குருவி கேட்க, பாம்பும் தலையசைத்தது.
"நம்ம பெற்றோர் சொல்வது தப்பு.
நாமிருவரும் ஒரேமாதிரிதான்!
வேறுமாதிரி இல்லை என்று அவர்களுக்கு உணர்த்துவோம்" என்றது பாம்பு.
"நல்ல யோசனை" என்று சொன்னது சிட்டுக்குருவி, "அப்படியே செய்வோம்."
பின்னர், குருவி ஒரு வெற்றுத்தாளை எடுத்தது, அதில் இப்படி இரண்டு வட்டங்களை வரைந்தது.
"இடப்பக்க வட்டத்தின் மஞ்சள் வண்ணப் பகுதியில், குருவிகளைப் பற்றிய விஷயங்களை எழுதுவோம்.
வலப்பக்க வட்டத்தின் நீல நிறப் பகுதியில் பாம்புகளைப் பற்றிய விஷயங்களை எழுதுவோம்.
இது பாம்புகளுக்கும் சிட்டுக்குருவிகளுக்கும் இடையே உள்ள வேற்றுமைகளைச் சொல்லும்!"
என்றது சிட்டுக்குருவி.
"நாமிருவரும் எப்படி ஒரேமாதிரி என்பதைச் சொல்வதுதானே நம் எண்ணம்!"
என்றது பாம்பு குழப்பத்துடன்.சிட்டுக்குருவி சிரித்துக்கொண்டே "அதற்குத்தான் நடுவில் உள்ள பச்சை வண்ணப் பகுதி" என்றது.
"முதலில், பார்க்க நாம் இருவரும் எப்படி இருக்கிறோம்.
ஒரேமாதிரியா?
வேறுமாதிரியா?"
குருவி கேட்டது.
"ரொம்ப வித்தியாசமாக இருக்கிறோம்” என்று சொல்லிப் பெருமூச்சு விட்டது பாம்பு, “நான் நீளமாக, முடியில்லாமல், மெலிந்து இருக்கிறேன்.
நீ சின்னதாக, உருண்டையாக, மெத்தென்று இருக்கிறாய்!
""சரியாகச் சொன்னாய்" என்றது குருவி.
"நான் ஒரு துணிப்பந்து" என்று சொல்லி மஞ்சள் வண்ணப் பகுதியில் ஒரு துணிப்பந்தை வரைந்தது.
"நீயோ கரடுமுரடான கயிறு" என்று அதை நீல வண்ணப் பகுதியில் வரைந்தது.
"சரி!
நாம் இருவரும் எப்படி நகர்கிறோம் என்று பார்ப்போம்" என்றது குருவி.
"அதிலும் பெரிய வித்தியாசம்.
நீ காற்றில் சிறகை அடித்துக்கொண்டு பறக்கிறாய்.
நானோ வளைந்து வளைந்து தரையில் ஊர்ந்து செல்கிறேன்" என்றது பாம்பு.
"இப்படியும் சொல்லலாம்.
நான் ஆகாயவிமானம் போலச் செல்கிறேன்!
நீ ரயில் வண்டி போலச் செல்கிறாய்!"
என்றது குருவி.
பாம்பு பெருமூச்சுவிட்டது.”கவலைப்படாதே!
இப்பொழுது, நாம் என்ன சாப்பிடுகிறோம் என்று பார்ப்போமா?” என்று கேட்டது குருவி.
"அதிலும் பெரிய வித்தியாசம்!
ஆனால் நான் பறவை முட்டைகளைச் சாப்பிடுவதே இல்லை", இதைச் சொல்லும்போதே பாம்புக்குக் கண்ணீர் வந்தது.
"அது எனக்குத் தெரியும்" என்று ஆறுதலாகச் சொன்னது குருவி.
அதன் மனதிலும் இப்பொழுது சோகம்.
"விதைகள் மற்றும் புல் என் உணவு" என்று தனக்குள் சொல்லிக் கொண்டு அதை மஞ்சள் பகுதியில் வரைந்தது குருவி.பிறகு, "தவளைகள், எலிகள் உன் உணவு" என்று சொன்னபடி அதை நீலப் பகுதியில் வரைந்தது.
ஹூர்ரம்ப்ப்ப்...பாம்பும் குருவியும் சத்தம் கேட்டு அதிர்ந்து குதித்தன.
அங்கே வந்தவர், தலைமையாசிரியர் யானை.
"ஏன் இருவரும் முகத்தைத் தொங்கப்போட்டுக் கொண்டிருக்கிறீர்கள்?"
பரிவாகக் கேட்டார் அவர்."ஐயா!
என் அப்பாவும் குருவியின் அம்மாவும் நாங்களிருவரும் வேறுமாதிரி என்கிறார்கள், நாங்கள் நண்பர்களாக இருக்கவே முடியாது என்று சொல்கிறார்கள்" விசும்பிக்கொண்டே சொன்னது பாம்பு.
"நாங்கள் இருவரும் ஒரேமாதிரிதான்.
எங்களுக்குள் வித்தியாசம் இல்லை என்று அவர்களுக்கு உணர்த்த நினைத்தோம்.
அது முடியாது போலிருக்கிறது" என்றது குருவி.யானை, குருவி வரைந்திருந்த வட்டங்களை நெடுநேரம் உற்றுப் பார்த்தார் தலைமையாசிரியர்.
பிறகு, சிரிக்கத் தொடங்கினார்.’இதில் சிரிக்க என்ன இருக்கிறது?” என்று பாம்பும் குருவியும் அவரைப் பார்த்தன.அதிகம் சிரித்ததால் வந்த கண்ணீரைத் துடைத்துக்கொண்ட தலைமையாசிரியர், "குழந்தைகளே, கவலை வேண்டாம், நான் உங்களுக்கு உதவுகிறேன்" என்றார்.
தலைமையாசிரியர் யானை ஓரிடத்தில் வசதியாக உட்கார்ந்துகொண்டார்.பிறகு, "உனக்கு எதைச் செய்யப் பிடிக்கும்?"
என்று பாம்பிடம் கேட்டார்.
"விளையாடுவது, அரட்டை அடிப்பது பிடிக்கும், அதுவும் குருவியுடன்" என்றது பாம்பு.
"குருவி!
உனக்கு?
""விளையாடுவது, அரட்டை அடிப்பது பிடிக்கும்.
அதுவும் பாம்புடன்" என்றது குருவி.
"ஆக, உங்கள் இருவருக்கும் செய்யப்பிடித்தது  ஒரே விஷயம்தான்.
சரிதானே?"
என்றார் தலைமையாசிரியர்.
உடனே, பச்சை வண்ணப் பகுதியில் ஏதோ வரைந்தார்.
"அடுத்ததாக, எது உங்களை மிகவும் மகிழ்ச்சியாக்குகிறது குழந்தைகளே?"
என்று கேட்டார் தலைமையாசிரியர்.
"என் நண்பன் பக்கத்தில் உட்கார ஆசிரியை என்னை அனுமதிக்கும்போது" என முகத்தில் புன்னகை மலரச் சொன்னது பாம்பு.
"எனக்கும் அதேதான்" என்று கையைத் தட்டியது குருவி.
"ஆஹா!
இருவருக்கும் மகிழ்ச்சி தருவது ஒரே விஷயம்தான்.
இதைப் பச்சைப் பகுதியில் போடுகிறேன்" என்றார் தலைமையாசிரியர்.
"அடுத்து, உங்களுக்குத் துக்கம் தருவது என்ன விஷயம்?
"பாம்பு வருத்தத்துடன் சொன்னது, "குருவியிடம் சேரக்கூடாது என்று என் அப்பா சொல்வதுதான்.
"குருவி வருத்தத்துடன் சொன்னது, "பாம்பிடம் சேரக்கூ்டாது என்று என் அம்மா சொல்வதுதான்.
"தலைமையாசிரியர் நெற்றியைச் சுருக்கிக்கொண்டு, "ஆக, உங்கள் இருவருக்கும் துக்கம் தருவதும் ஒரே விஷயம்தான், உங்கள் பெற்றோர்கள் நண்பரைத் தேர்ந்தெடுக்க உங்களை அனுமதிப்பதில்லை.
இதுவும் பச்சைப் பகுதிதான்" என்றார்.
"சரி!
ஒரு நல்ல நண்பர் எப்படி இருக்கவேண்டும்?"
என்று கேட்டார் தலைமையாசிரியர் யானை.
"அவர் நம்மை நேசிக்க வேண்டும்..." என்று சொல்லத் தொடங்கியது பாம்பு."...
ஒருவேளை நாமும் அவரும் வித்தியாசமாக இருந்தாலும்கூட, அவர் நம்மை நேசிக்க வேண்டும்!"
என்று முடித்தது குருவி.
"ஆக,  நீங்கள் எப்படிப்பட்டவராக இருந்தாலும் ஒரு நல்ல நண்பர் உங்களை நேசிக்கிறார் என்பதை நீங்கள் இருவரும் ஒப்புக் கொள்கிறீர்கள்.
இதையும் சேர்த்தால் நான்கு விஷயங்களில் நீங்கள் ஒரேமாதிரிதான்” என்றார் தலைமையாசிரியர், “மூன்று விஷயங்களில்தான் நீங்கள் வேறுமாதிரி.
ஆக, ஒரேமாதிரிக்குத்தான் வெற்றி."
"ஹூர்ரே!"
என்று குருவியும் பாம்பும் கூச்சலிட்டன.
"நன்றி, தலைமையாசிரியர் யானை அவர்களே!""ஹூர்ரம்ப்!"
என்றார் தலைமையாசிரியர் யானை, “நிறைவாக ஒரு விஷயம்...”"சொல்லுங்கள் ஐயா!
""நாளை காலை முதல் வேலையாக, உங்கள் பெற்றோர்களை அலுவலகத்துக்கு வந்து என்னைச் சந்திக்கச் சொல்லுங்கள்!“ என்ற தலைமையாசிரியர் யானை, மிகுந்த கோபம் கொண்டவராக நடந்துசென்றார்.
பகுத்திடுங்கள் தொகுத்திடுங்கள்!கணிதத்தில் பகுப்பதும் தொகுப்பதும் முக்கியத் திறமைகளாகும்.
பொருட்களைப் பகுப்பதற்குத் தர்க்கரீதியான கேள்விகளைக் கேட்கவேண்டும்.
இதோ, இப்படி:1.
எந்தப் பொருட்கள் ஒரேமாதிரி உள்ளன?
எவை வித்தியாசமாக உள்ளன?2.
ஒரேமாதிரியான பொருட்கள் எப்படி ஒரேமாதிரி உள்ளன?
வித்தியாசமான பொருட்கள் எப்படி வித்தியாசமாக உள்ளன?3.
ஒரேமாதிரியான பொருட்களைப் பலவிதமாகப் பகுத்துத்      தொகுக்கமுடியுமா?
இந்த விலங்கு பொம்மைகளை எத்தனை விதங்களில் பகுத்துத் தொகுக்கமுடியும் என்று யோசியுங்கள்.
இப்படிச் செய்யலாமா?
- நிறங்களின் அடிப்படையில்: நீல பொம்மைகள் ஒரு வட்டத்தில், பச்சை பொம்மைகள் மற்றொரு வட்டத்தில் - அளவுகளின் அடிப்படையில்:  சிறிய பொம்மைகள் ஒரு வட்டத்தில், பெரிய பொம்மைகள் மற்றொரு வட்டத்தில்.
- அவை எப்படி நகர்கின்றன என்பதன்          அடிப்படையில்: நடக்கும் மிருகங்கள், பறக்கும் மிருகங்கள்.இந்தக் குழுக்கள் மேலே சொன்ன ஒவ்வொரு முறையிலும் வெவ்வேறுவிதமாக இருக்குமா?
பிரித்துதான் பாருங்களேன்.
கண்கள் சிவப்பாக இருக்கின்றன.
ஏன் ?
ஏன் ?
மூக்கில் நீர் ஒழுகுகிறது.
துடைத்து விடு.
கன்னங்கள் சூடாக இருக்கின்றன.
தொடாதே !
தொண்டையில் புண்.
அருகில் தண்ணீர் இல்லை!
வாய் வட்டமாக மாறுகிறது.
ஏன் ?
ஏன் ?
காற்று போய்விட்டது.
ஏன் ?
ஏன் ?
இப்போ என்ன செய்வது ?
நூலை எடு.
பலூனை கட்டு.
இப்போது நீ பலூன் ஊது
எபேயின் கிராமத்தில் ஒரே ஒரு பேருந்துதான் இருந்தது.
அது பெரியதாகவும் நீலமாகவும் இருந்தது.
மிகவும் சத்தமாக இருந்தது.
“நாளை நாம் நகரத்துக்கு போவோம்” என்று எபேயின் தாயார் கூறினார்.
"உன் பள்ளி சீருடையை நாம் வாங்குவோம்."
எபே மிகவும் உற்சாகமாக இருந்தான்.
பெரிய நீலப் பேருந்தில் பயணம் செய்வார்கள்.
அன்று இரவு அவனால் தூங்க முடியவில்லை.
அவனுடைய அம்மா அவனை எழுப்ப வந்தபோது, ​​எபே ஏற்கனவே ஆடை அணிந்திருந்தான்.
எபேயும் அவன் அம்மாவும் பேருந்து நிலையத்திற்கு நடந்தார்கள்.
பெரிய நீலப் பேருந்துக்காக காத்திருந்தனர்.
ஆனால் பேருந்து வரவில்லை.
மற்றவர்கள் பேருந்து நிலையத்திற்கு வந்தனர்.
பேருந்து வராமல் தாமதித்ததால் சலிப்படைந்தனர்.
"பேரூந்து எங்கே?"
என்று கேட்டனர்.
எபே கவலையோடு இருந்தான்.
“நாம் நகரத்துக்கு போக முடியாது” என்று நினைத்தான்.
"என்னுடைய சீருடையைப் பெற முடியாது."
சிலர் கைவிட்டு வீட்டுக்குச் சென்றனர்.
எபே அழுதான்.
அவன் வீட்டிற்கு செல்ல விரும்பவில்லை.
"நாம் இன்னும் சிறிது நேரம் காத்திருப்போம்," என்று அவனது தாயார் கூறினார்.
திடீரென்று, சத்தம் கேட்டது.
அவர்கள் காற்றில் தூசியைப் பார்த்தார்கள்.
பேருந்து வந்து கொண்டிருந்தது!
ஆனால் இந்த பேருந்து நீல நிறத்தில் இல்லை.
அது பெரிதாக இல்லை.
அது சிவப்பு மற்றும் சிறியதாக இருந்தது.
பொதுமக்கள் இந்த பேருந்தில் ஏற விரும்பவில்லை.
"உள்ளே வா!
உள்ளே வா!"
என்று கத்தினார் ஓட்டுனர்.
"இன்று நாங்கள் மிகவும் தாமதமாகிவிட்டோம்," என்று அவர் அழைத்தார்.
எபேயும் அவன் தாயும் முதலில் உள்ளே நுழைந்தனர்.
விரைவில் அனைவரும் சிறிய சிவப்பு பேருந்தில் ஏறினர்.
எபே ஜன்னலுக்கு வெளியே பார்த்தான்.
பேருந்து நிறுத்தத்தில் அதிகமானவர்களைக் கண்டான்.
இன்னும் அதிகமானோர் பேருந்தை பிடிக்க ஓடினர்.
ஆனால் அவர்கள் மிகவும் தாமதமாகிவிட்டனர்.
சிவப்பு பேரூந்து நிரம்பியிருந்தது.
நகரத்துக்கு புறப்பட்டது.
"பெரிய நீல பேருந்து எங்கே?"
என்று எபேயின் அம்மா கேட்டார்.
"அது உடைந்தது," என்று ஓட்டுனர் பதிலளித்தார்.
"நாங்கள் அதை சரிசெய்கிறோம்.
அது நாளை வரும்."
பேரூந்தின் நிறத்தைப் பற்றி எபே கவலைப்படவில்லை.
அவன் அதன் அளவு பற்றி கவலைப்படவில்லை.
இந்தப் பேருந்து நகரத்துக்கு போய்க்கொண்டிருந்தது!
நீல நாக்குகரு நாக்கு
நீள நாக்குவீர நாக்கு
முள் நாக்குபசை நாக்கு
சொரசொர நாக்குவழுவழு நாக்கு
கவை நாக்குவேகமான நாக்கு
கனமான நாக்குமுடியுள்ள நாக்கு
உன்னுடைய நாக்கு எப்படி இருக்கிறது?
நாக்கைப் பற்றிப் பேசுவோம் வாருங்கள்.நாக்கு தசைகளால் ஆனது என்பதும் அது பல வகையான வேலைகளைச் செய்யும் என்பதும் உங்களுக்குத் தெரியுமா?
ஆனாலும் அது சோர்வோ, தளர்வோ அடைவது இல்லை.பனிக்கரடியின் நீல நிற நாக்கு சூரிய வெப்பத்தை உள்ளிழுத்துக் கொண்டு அதன் உடலைச் சூடாக வைக்கிறது.ஒட்டகச்சிவிங்கியின் கரு நிற நாக்கு, ஆப்பிரிக்காவில் உள்ள சவானா காட்டில், வெயிலினால் ஏற்படும் தோல் எரிவிலிருந்து பாதுகாக்கிறது.அலுங்கு தன் நீளமான நாக்கை எறும்புப் புற்றுக்குள் விட்டு தனக்கு விருப்பமான உணவான எறும்புகளை சுவைத்து உண்ணுகிறது.
சாலமாண்டர் தன் சக்தி வாய்ந்த நாக்கினால் சிள்வண்டுகளையும், பழ ஈக்களையும் பிடித்து இழுத்துத் தின்கிறது.
வாத்து தன் நாக்கின் விளிம்பு முழுதும் உள்ள நுண்ணிய முள் போன்ற அமைப்புகளைக் கொண்டு புற்களை கட்டியாகப் பிடித்து, கிழித்தெடுத்து மென்று தின்கிறது.தவளை தன் நீளும் தன்மை கொண்ட நாக்கையும், பசை போன்ற எச்சிலையும் கொண்டு ஈக்களை பிடித்துத் தின்கிறது.
பூனை தன் சொரசொரப்பான  நாக்கினால் தன் ரோமத்தை வாரிவிட்டுக் கொள்ளும்.
நாய் அதிக சூட்டினால் வீங்கிய தன் நாக்கை, வாயின் வெளியே தொங்க விட்டு குளிர வைக்கும்.பாம்பு தன் கவை நாக்கினால் சுற்றுப்புறத்தின் வாசனையைக் கண்டுபிடிக்கும்.
பச்சோந்தி மின்னல் வேகத்தில் நாக்கை வெளியே நீட்டி, வெட்டுக்கிளி தத்தி ஓடுவதற்குள் பிடித்து உள்ளே இழுத்துக்கொள்ளும்.பூமியிலேயே மிக பெரிய விலங்கான நீலத்திமிங்கலம், மிகக் கனமான நாக்கைக் கொண்டது.
அந்த நாக்கினால் அதற்கு மிகவும் பிடித்த சின்னஞ்சிறு கூனிப்பொடிகளையும் பிடித்துவிடும்.
செந்நாரையின் நுண் காம்புகள் மிகுந்த நாக்கு, அதற்கு மிகவும் விருப்பமான நீலப்பச்சை பாசிகளையும் கூனி இறால்களையும் வடிகட்டும்.
என்னால் இதை  வைத்து ஓட முடியும்.
என்னால் இதை வைத்து குதிக்க முடியும்.
என்னால் இதை வைத்து நடனம் ஆட முடியும்.
என்னால் இதை வைத்து நீந்த முடியும்.
என்னால் இதை வைத்து தாவி விளையாட முடியும்.
என்னால் இதை வைத்து உதைய முடியும்.
என்னால் இதை வைத்து தப்பிக்க முடியும்.
ஆனால்  இதை வைத்து  என்னால்எப்பொழுதும்பறக்க முடியாது.
ஒவ்வொரு முறையும் சுடும் வெந்நீர்க் குளியல் முடித்த பின்,என் ஈரமான உடம்பு குளு குளு என்று உணர்கிறது.இதை யார் செய்வது?வாயு, எனும் காற்று!
கோப்பையில் இருக்கும் பால், சுடச்சுட இருக்கும்.ஆனால் விரைவில் நான் குடிக்கத் தயாராகிறது.இதை யார் செய்வது?வாயு, எனும் காற்று!
ஜன்னல் திரைகள் படபடக்கிறது மேலும் என் முகத்தை வருடுகிறது.
இதை யார் செய்வது?வாயு, எனும் காற்று!
தூரத்தில் ஒரு மின்னல் வெட்டுகிறது.கருமேகங்கள் என் வழியில் நகர்கிறது.இதை யார் செய்வது?வாயு, எனும் காற்று!
மரக்கிளைகள் ஆடும்.
இலைகள் நடுங்கும்.
மலர்கள் மென்மையாக உதிரும்.
இதையெல்லாம் செய்வது யார்?வாயு, எனும் காற்று!
வீட்டிலிருந்து வெகு தூரத்தில், நாம் விளையாடுகிறோம்,இருந்தாலும், எனக்கு இனிப்புகள் மணம் வருகிறது.
அம்மா அதை செய்து கொண்டுள்ளார்கள்.
இதை யார் செய்வது?வாயு, எனும் காற்று!
ஜன்னல் திண்ணையில் வைத்த கண்ணாடி டம்ளர், நிலத்தில் விழுந்து சிதறுகிறது.
கடவுளுக்கு நன்றி, அருகில் நான் இல்லை.
இந்தக் குரும்பை யார் செய்தது?அதேதான், அது வாயு எனும் காற்று!
விசில் சத்தம் கேட்டவுடன் ரயில் நகர்கிறது.என்னால் பார்க்க முடியவில்லை, இருந்தாலும் அதிர்வு கேட்கிறது.யார் இதைச் செய்வது?வாயு, எனும் காற்று!
பார்க்க முடியாதது கேட்க முடியாததுஎல்லா வேலைகளையும் செய்கிறதுஒரு வார்த்தை பேசுவதில்லை.இது யாராயிருக்கும்?
அதுவே தான்!
காற்று!வாயு, எனும் காற்று!
நான் ஒரு பேய்!பூ!
தினமும் நான் ஒருத்தரை பயம் காட்டுவேன்.
ஒரு நாள் நான் ஒரு சிங்கத்தை (சிங்கம் + ஐ) பயமுறுத்தினேன் (பயம் + உறுத்தி + னேன்)
இன்னொரு நாள் ஒரு பெரிய யானையை பயமுறுத்தினேன்.
அடுத்த நாள் ஒரு பயில்வானை பயமுறுத்தினேன்.
வேற ஒரு நாள் ஒரு பெரிய மீசை காவலரை (போலீஸ்) பயமுறுத்தினேன்.
என்னை பார்த்து எல்லோரும் பயப்படறாங்க!ஐய்ய்ய்ய்யா!
ஜாலி!
யாரையாவது பயமுறுத்தவில்லையென்றால் (பயம் + உறுத்த + இல்லை + என்றால்) எனக்கு தூக்கமே வராது.
ஒரு நாள் எனக்கு உடம்பு சரியில்லை.இருந்தாலும் நான் யாரையாவது பயமுறுத்த விரும்பினேன்.
சரி , இன்று ஒரு எலியை பயமுறுத்தலாம்.எலியை பயமுறுத்துவதுதான் எளிது .
ஒரு எலியின் வீட்டுக்குச் சென்றேன்.எலி அமைதியா தூங்கிக்கிட்டு இருந்தது.
தும்ம்ம்ம்ம்ம்ம்தும்ம்ம்ம்ம்ம்ம்நான் சத்தம் போட்டு நடந்தேன்.எலி எழுந்துகொண்டது.
எலிக்கு உதறல்.
அதற்கு பயம்.
"யா .... யா.... யார்.... அங்கே"என்று கேட்டது.
நான் ஒரு பயங்கர குரலில் "நான்.... ஒரு ....
பேய்ய்ய்ய்!
"என்று சொன்னேன்.
"ஓ, நீ ஒரு பேயா .
அவ்வளவுதானா.... ஒரு பூனையோ என்று பயந்துவிட்டேன்.
போய் வேலையை பாரு!"
என்று எலி சொன்னது.
எலி மீண்டும் போர்வையை இழுத்து மூடிக்கொண்டு தூங்க போய் விட்டது.எனக்கு வெக்கமா ஆகிவிட்டது.
ஒரு காட்டில் யானைக்குட்டி ஒன்று நடந்து போனது.
நடந்த களைப்பில் அதற்கு தாகம் எடுத்தது.
அது தனியாக ஒரு நதியை அடைந்தது.
அங்கு சென்றதும் அதற்கு, 'ஐயோ, எப்படித் தண்ணீர் குடிப்பது என்று தெரியவில்லையே' என்று இருந்தது.
முதலில் அது தன் காதுகளை நதி நீரில் நனைத்தது.
ஆனால் அதனால் தண்ணீர் குடிக்க இயலவில்லை.
பிறகு அது தன் வாலை நீரில் அமிழ்த்தியது.
அப்போதும் அதனால் தண்ணீர் குடிக்க முடியவில்லை.
அப்போது அதன் தாய் அங்கே வந்தது.
தாய் மெதுவாகத் தன் குட்டியின் அருகில் சென்றது.
தாய் தன் குட்டியின் தும்பிக்கையினைப் பிடித்து நீரில் அமிழ்த்தியது.
இப்போது யானைக்குட்டி தண்ணீர் குடிக்கத் தொடங்கியது!
"நான் கொஞ்சம் லட்டு எடுத்துக்கவா, பாட்டி?"
என்று என் பாட்டியிடம் கேட்டேன் "இப்ப வேண்டாம் கண்ணா!
நாளைக்கு எடுத்துக்கோ!"
என்று சொன்னாள் .ஆனால் எனக்கு நாளை வரை பொறுத்திருக்க விருப்பம் இல்லை.
"நான் வெளியே சென்று என் நண்பர்களுடன் விளையாடவா, தாத்தா?"
என்று கேட்டேன்.
"இப்ப வேண்டாம் கண்ணா!
தூங்கி எழுந்து நாளைக்கு போகலாம்!"
என்று சொன்னார் .ஆனால் எனக்கு தூங்கி எழும் வரை பொறுத்திருக்க விருப்பம் இல்லை.
"நான் இந்த புது துணிமணி போட்டுக்கவா, அம்மா?"
என்று என் அம்மாவிடம் கேட்டேன்.
"இப்ப வேண்டாம் செல்லம்!
நாளைக்கு நாம் வெளியே போகும் போது நீ போட்டுக்கலாம்" என்று சொன்னாள்.ஆனால் எனக்கு நாளை வெளியே செல்லும் வரை பொறுத்திருக்க விருப்பம் இல்லை.
"அந்த அழகான பெட்டியை நான் திறந்து பார்க்கட்டுமா, அப்பா?"
என்று கேட்டேன்.
"இப்போது வேண்டாம், இப்போது வேண்டாம்.
பொறுத்திரு மகனே!"
என்று அப்பா சொன்னார்.
ஆனால் எனக்கு காத்திருக்க விருப்பம் இல்லை.
'ஏன் இந்த பெரியவர்கள் எப்போதும் - "இப்போது வேண்டாம், இப்போது வேண்டாம்!"
- என்று சொல்கிறார்கள்!?'
மிகவும் கோபத்துடன் நான் இரவு தூங்க போனேன்.
அடுத்த நாள் காலை நான் எழுந்து, சமையல் அறைக்குள் நுழைந்தேன்.
என் பாட்டி, "இப்போது நீ லட்டு சாப்பிடலாம்" என்று சொன்னாள்.
என் தாத்தா "இப்போது நீ விளையாட போகலாம்" என்று சொன்னார்.என் அம்மா "இப்போது நீ இந்த புது துணிமணியை போட்டுக்கொள்ளலாம்" என்று சொன்னாள்.என் அப்பாவும் "இப்போது நீ இந்த அழகான பெட்டியை திறந்து பார்க்கலாம்" என்று சொன்னார்.பிறகு அனைவரும் "இனிய பிறந்த நாள் வாழ்த்துக்கள்" என்று சொன்னார்கள்.
நான் ஒரு புத்தகத்தைப் படிக்க விரும்புகிறேன்.
என்னிடம் புத்தகம் இல்லை.
நான் வரைகிறேன், அப்பா வண்ணம் தீட்ட உதவுகிறார்.
நான் வண்ணம் தீட்டுகிறேன், அம்மா படத்தை வெட்ட உதவுகிறார்.
நான் படத்தை வெட்டுகிறேன், பாட்டி படத்தை ஒட்ட உதவுகிறார்.
நான் படத்தை ஒட்டுகிறேன், தாத்தா கதையை எழுத உதவுகிறார்.
நான் கதையை எழுதுகிறேன், அண்ணன் பக்கங்களை ஒன்றாக இணைக்க உதவுகிறார்.
என்னுடைய மூக்கை வைத்து ...
அழுக்கு காலுறையை முகர்ந்து பார்க்கிறேன்.
இனிமையான பூக்களின்  நறுமணம்  முகர்ந்து பார்க்கிறேன்
என் கண்களால்...
ஒரு பலூன்  காற்றில் பரந்து செல்வதை பார்க்கிறேன்.
ஒரு மகிழ்ச்சியான பூனையை பார்க்கிறேன்.
என் வாயால், உப்பு கடல் நீரை சுவைக்கிறேன்.
இனிமையான ஆரஞ்ச் பழ சாற்றை சுவைக்கிறேன்.
என் கைகலால்...
உன் கையை பிடிக்கிறேன்.வா போகலாம் .
ஒரு நாள் காலை 'பளிச் பன்னா' என்ற குட்டி மீன் தனது அம்மாவுடன் கடலின் ஆழமற்ற நீரில் நீந்திக் கொண்டிருந்தான்."அம்மா!
அம்மா!
நாம கடல் ஆழத்துக்குப் போய் நீந்தலாம்.
வாங்க."
என்றான் பளிச் பன்னா.
"சிறந்த நீச்சல்காரன் ஆவதற்கு உனக்கு முதலில் பயிற்சி தேவை."
என்றார் அம்மா.
"முதலில் ஆழமற்ற நீரில் நீந்த நீ கற்றுக்கொள்ள வேண்டும்.
பிறகு ஆழத்துக்குச் சென்று நீந்த முயற்சி செய்யலாம்."
பளிச் பன்னாவுக்கு மேலோட்டமாக நீந்திச் சலிப்பாகி விட்டது."அம்மா!
நான் ஆழத்துக்குச் சென்று தண்ணீரில் விளையாட வேண்டும்.
அங்க பாருங்க, மற்ற மீன்கள் எவ்வளவு மகிழ்ச்சியா இருக்காங்க."
என அழுதான்.ஆனால் அம்மா, 'வேண்டாம்' எனத் தலையை ஆட்டினார்.
"அம்ம்ம்மா!
நான் ஆழத்துக்குச் சென்று தண்ணீரில் கட்டாயம் விளையாட விரும்புகிறேன்."
என்று மீண்டும் அழுகையுடன் சொன்னான் பளிச் பன்னா.
ஆனால் அம்மா, "வேண்டாம், பளிச் பன்னா!"
என்றார்.
"ஆழத்துக்குச் சென்று இப்போது விளையாடுவது மிகவும் ஆபத்தானது.
ஆழமற்ற நீரிலேயே உனக்கு இன்னும்பயிற்சி தேவை."
பளிச் பன்னா, அம்மாவின் பின்னால் சிடுசிடுத்த முகத்துடன் நீந்திச் சென்றான்.
ஆழத்தில் மற்ற மீன்கள் தண்ணீரில் விளையாடுவதையும் சுற்றுவதையும் பளிச் பன்னாவால் பார்க்க முடிகிறது.
அவன் தனக்குள்ளே நினைத்துக் கொண்டான்,ஆழத்துக்குச் சென்று தண்ணீரில் சுற்ற போதுமான நீச்சல்  பயிற்சி எனக்கு உண்டு.
வேறொரு மீனுடன்  மும்முரமாக அம்மா வேலையிலிருந்த நேரத்தில், வாய்ப்பை பயன்படுத்திப் பளிச் பன்னா அங்கிருந்து ஆழத்துக்கு நீந்திச் சென்றுவிட்டான்.
அங்கு, எல்லாம் மிகவும் வண்ணமயமாகவும் உற்சாகமாகவும் இருந்தது!
தண்ணீரின் ஆழத்தில் நீந்தி நீந்தி  பளிச் பன்னா மிக ஆழத்துக்கு வந்துவிட்டான்.
சுற்றிப் பார்ப்பது அவனுக்கு மிகவும் உற்சாகமாக இருந்தது.
பின்னர், தூரத்தில் ஏதோ ஒன்றைக் கண்டான் பளிச் பன்னா.அந்த கருப்பு மலை என்னவாக இருக்கும், என நினைத்துக் கொண்டே அதை நோக்கி நீந்த தொடங்கினான்.
திடீரென்று, ‘கருப்பு மலை’ அதன் கோபமான கண்களைத் திறந்தது.பளிச் பன்னா பயந்து போனான்!.
"காப்பாத்துங்க !
காப்பாத்துங்க !"
என அழுது கொண்டே, தன்னால் முடிந்தவரை வேகமாக அங்கிருந்து நீந்த ஆரம்பித்தான்.
கருப்பு மலையாகத் தென்பட்டதுஒரு பெரிய மீன்.தன்னை தூக்கத்தில்தொந்தரவு செய்ததால்பளிச் பன்னா மீதுகோபமடைந்தாள்.
பெரிய மீனிடமிருந்து தப்பிக்க பளிச் பன்னா  தன்னால் முடிந்தவரை வேக வேகமாக நீந்தினான்.
இரண்டு பாறைகளுக்கு இடையே ஒரு சிறிய இடம் இருப்பதைப் பளிச் பன்னா பார்த்தான்.அங்கு மறைந்து கொள்ள முயன்றான்.
பெரிய மீன், தனது நீண்ட மூக்கு மற்றும் வலுவான வாலை கொண்டு பளிச் பன்னாவை அடைய முயன்றது, ஆனால் அவளால் அவனிடம் செல்ல முடியவில்லை.
ஆனால் பெரிய மீன் விட்டுக்கொடுப்பதாக  இல்லை.தனது வலுவான வாலை கொண்டு, தண்ணீரைச் சுழற்றி சுழற்றி அடித்தாள்.
சுழலும் நீர் பளிச் பன்னாவுக்கு மிகவும் வலுவாக இருந்தது, மேலும் அவன் மறைந்திருந்த இடத்திலிருந்து அவனை வெளியேற்றியது.பளிச் பன்னா மிகவும் சோர்வாக இருந்தான்.
பெரிய மீன் பளிச் பன்னாவை சாப்பிட அவளது பெரிய தாடைகளைத் திறந்தது.பயந்து போன, பளிச் பன்னா சத்தமாக அழுதான்,“அம்ம்ம்ம்மாஆஆ!”
கடைசி நொடியில்,பளிச் பன்னாவை பெரிய மீனின் தாடைக்குள் செல்வதிலிருந்து அம்மா காப்பாற்றினார்.
"இந்த உலகம் ஒரு பெரிய, அழகான இடம், என் குழந்தை," என அம்மா பளிச் பன்னாவிடம் கூறினார்.
"ஆனால் நீ வெளியே சென்று சுற்றி ஆராய்வதற்கு முன்பு, கற்றுக் கொள்ளவும் வலிமையானவன் ஆகவும் உனக்கு நேரம் தேவை."
ஒரு காலத்தில், மூன்று பூனைகள் ஒரு வீட்டில் வாழ்ந்து வந்தன.
அவர்களின் பெயர் - கருப்புப் பூனை, நீலப் பூனை மற்றும் பச்சைப் பூனை.
ஒவ்வொரு மாலையும் இரவு சாப்பாட்டிற்கு பின், நீலப் பூனை மூன்று பெரிய ரொட்டிகளை வாட்டி வைக்கும்.அடுத்த நாள் காலை, எல்லாப் பூனைகளும் ரொட்டி, பால் மற்றும் கஞ்சி  உண்ணுவது வழக்கம்.
ஒரு நாள் காலை, இரண்டு பெரிய ரொட்டி துண்டுகள் மட்டுமே இருந்தது!
அடுத்த நாள் காலை, இன்னும் ஒரு பெரிய ரொட்டியைக் காணவில்லை!
"என்ன செய்வது?"
என்று வியந்தது.
"இங்கே ஒரு திருடன் இருக்க வேண்டும்."
"நாம் ஒவ்வொருவரும் ஒவ்வொரு இரவும் ரொட்டிகளைப் பாதுகாக்கலாம்,"  என்று ஆலோசனை கூறியது கருப்புப் பூனை.
ஆனால் நிறைய சாப்பிட்டு அன்று இரவு அனைவரும் தூங்கி விட்டனர்.யாருமே ரொட்டிகளை பாதுகாக்கவில்லை.
அதே போல மறுநாள் இரவும் நடந்தது.மறுபடியும், ஓவ்வொருவரும் ஒவ்வொரு இரவும் ரொட்டிகளைப் பாதுகாக்க முடிவு செய்தன, மறுபடியும் தூங்கி விட்டன!இது போல பல நாட்கள் சென்றது, திருடனும் பிடிபடவில்லை.
ஒரு நாள், கருப்புப் பூனை சுத்தப் படுத்தி கொண்டிருந்தது.
ஓ!
ஒரு சிறிய துளையைக் கட்டிலின் கீழ் கண்டது.
"யாரு தோண்டியத் துளை இது?"
என்று வியப்பில் ஆழ்ந்தது.
"இங்க வந்து பாருங்க!"
கருப்புப் பூனை மற்ற பூனைகளை அழைத்தது.
"இந்த துளை வழியாக தான் திருடன் வருகிறான் என்று நினைக்கிறேன்.
""நாம் அவனைப் பிடிக்க வேண்டும்!"
என்று அனைவரும் ஒருமித்த குரலில் கரைந்தன.
அன்று மாலை, நீலப் பூனை மூன்று பெரிய ரொட்டிகளை வாட்டி வைத்தது.பிறகு, மூன்று பூனைகளும் அறைக்குள் ஒளிந்து இருந்தன.
நடு இரவில், ஒரு பெரிய மஞ்சள் எலி துளை வழியாக துள்ளி வந்தது.
மெதுவாக பதுங்கி மேசை மேலே ஏறி பெரிய ரொட்டிகளை நோக்கி சென்றது.
உடனே, ஒளிந்து இருந்த பூனைகள் எலியை நோக்கி பாய்ந்தன."பிடிச்சிட்டோம்!"
என்று கூச்சல் இட்டன.
"எங்கள் ரொட்டியை எங்களிடம் கொடு!
"பிடித்த எலியை மேசை மீது வைத்து தங்களுக்கு விளக்கம் கேட்டன.
எலி, பயத்தில் விழி பிதுங்கிய நிலையில் இருந்தது.
"எனக்கு உடம்பு சரியில்லை, அதனால் உணவு வாங்க முடியவில்லை," என்று எலி பூனைகளிடம் கூறியது.
"என்னுடைய குட்டிகள் பசியில் இருக்கின்றன, இந்த ரொட்டியை அவர்களுக்கு உணவாக சாப்பிடக் கொடுப்பேன்."
அந்த எலி தன்னுடைய பலவீனமான குட்டிகளைக் காட்டியது.
அவை வலுவற்று சோகமாக இருந்தன.
அடுத்த நாள், நீலப் பூனை நிறைய பெரிய ரொட்டிகளை வாட்டி வைத்தது.
அந்த நீலப் பூனை சமைத்தது எல்லாப் பூனைகளுக்கும், எல்லா எலிகளுக்கும், எல்லா எலிக் குட்டிகளுக்கும் போதுமானதாக இருந்தது.பூனைகளும் எலிகளும் ஒன்று கூடி மகிழ்ச்சியாக உணவை உண்டு மகிழ்ந்தனர்.
-
"அம்மாச்சி!
அம்மாச்சி!
இன்னைக்கு தேங்காய் பர்ஃபி பண்ணலாமா?"
என்று பாட்டியிடம் கேட்டான் சூரஜ்."PLEEEEEAASE?"
"ஹி ஹி ஹி!
அதை செய்ய எனக்கு உதவி செய்தால் மட்டும் தானா?"
அம்மாச்சி பதிலளித்தார்."ஆமாம்!"
தயாரா?"
என்று கத்தினான் சூரஜ்."தயார்!"
என்றாள் அம்மாச்சி.
"பழுத்தவற்றை மட்டும் எடுப்போம், சரியா?
முழுவதும் பழுப்பு நிறத்தில் இருப்பவை...                                கவனி!
இதோ வருகிறார்கள்!"
ஹூஹூஷ்... ஹம்ப்!
"இப்போது உமியை அகற்ற வேண்டும் ..."                                       பாட்ச்!
கிராங்க்!
சூரஜின் வயிறு சென்றது: "GRRRRRR!
"அம்மாச்சி சிரித்தாள்.
கோழி நாங்கள் கிராக் செய்கிறோம்                                             ஷெல்...
இப்படி!"
கடக்!
"மற்றும் க்ர்ர்ர்ர்ர்ர்ராஆஅதேதே ஃப்ரர்ர்ர்ர்ர்ர்ரூஉயிட்!"
மற்ற அனைத்து பொருட்களையும் சேர்த்து கடாயில் போடவும்...""இது நல்ல வாசனை, அம்மாச்சி!"
"பின்னர் அனைத்தையும் ஒரு தட்டில் ஊற்றுவோம்... அது குளிர்ந்து போகும் வரை காத்திருங்கள், பாபா!"
"இப்போது அதை வெட்டுங்கள்                        நேர்த்தியான சிறிய துண்டுகள்..."                                           SQUEAK                                           SQUEAK
"YIPPEE!
எங்கள் தேங்காய் பர்ஃபி சாப்பிட தயாராக உள்ளது!"
"யம் யம் யம்!"
அம்மாச்சியின் பர்ஃபி எளிய இயந்திரங்களைப் பயன்படுத்தி செய்யப்பட்டது!
எளிமையான இயந்திரங்கள் வேலையைச் செய்வதை எளிதாக்குகின்றன.
ஆறு வகையான எளிய இயந்திரங்கள் உள்ளன: 1.
சாய்ந்த விமானம் 2.
நெம்புகோல் 3.
சக்கரம் மற்றும் அச்சு
4.
ஆப்பு 5.
கப்பி 6.
திருகுதேங்காய் பர்பி செய்யும் பணியில் சூரஜ் மற்றும் அம்மாச்சி பயன்படுத்திய எளிய இயந்திரங்களை உங்களால் அடையாளம் காண முடியுமா?
சுசீலா தமிழ்நாட்டில் வசிப்பவள்.அவள் தன் தாயாரிடமிருந்து கோலம்வரையக் கற்றுக்கொண்டாள்.
ஒவ்வொரு பொங்கலுக்கும் ஒரே ஒரு கோலம் மட்டும் தானே  வரையலாமென்று  அவளுக்கு அநுமதி.
சுசீலாவிற்குக் கோலம்வரைய அவ்வளவு ஆர்வம்!அவள் தரையிலும் படிக்கட்டிலும் சுவரிலும் கோலம்வரைந்தாள்...
அதுமட்டுமா இரயில் வண்டிமேலும் நெட்டையான கட்டடங்களின் மேலும் கூடக் கோலம்வரைந்து தள்ளினாள்.
ஏன் வானத்திலே தாவிப்பறக்கும் பட்டங்கள்மீது கூட வரைந்தாள்.எல்லாரும் சுசீலாவின் கோலங்களை மெச்சினார்கள்.
ஒருநாள் விமானப்படையினர்   விமானத்தைக்கொண்டே கோலம் வரைவதற்கு அவளை உதவிகேட்டனர்.சுசீலாவும் விமான வலவர்களுக்கு எப்படித் தாழ்வது எப்படிப் பாய்வது எப்படித் திரும்புவது என்றெல்லாம் சொல்லிக்கொடுத்தாள்.
அவள் சொல்லிகொடுத்த சில நிமிடத்திலேயே வானத்திலே நகரத்து மக்கள் எல்லாருங் காணும்படியாகப் பெரிய அழகான வண்ணவண்ணமான கோலங்கள் தோன்றின!
அன்றைக்கு இரவு சுசீலா தன்வீட்டு மொட்டைமாடியில் நின்றுகொண்டு வானத்தை மேல்நோக்கிப் பார்த்தாள்.விண்மீன்கள் தன்னைநோக்கிச் சிமிட்டுவதைக் கண்டாள்.
பிறகென்ன சுசீலா  தன் அடுத்த கோலத்தை எங்கே வரைந்திருப்பாள் என்று நினைக்கிறீர்கள்?
கோலங்கள்பற்றி மேலுந் தெரிந்துகொள்க!கோலங்கள் வெறுங்கையாலேயோ புள்ளிகளை இணைத்தோ இழைக்கும் வடிவங்களாகும்.
புதுநாளை எதிர்கொள்ள வீட்டு வெளிப்புறத்தில் அவற்றை வரைவர்.
கோலங்கள் மங்கலமானவை என்று கருதுவர்.
பொதுவாக மாவுப்பொடி கொண்டு கோலமிழைப்பர்.
ஒரு நாள் மூன்று பூனைக்குட்டிகள் ஒரு நாயைச் சந்தித்தன.
பூனைக்குட்டிகள்  அந்த நாயைப் பார்த்து பயந்துவிட்டன.
பூனைக்குட்டிகள் ஓடின.
நாயும் அவர்களுடன் ஓடியது.
பூனைக்குட்டிகள் வேகமாக ஓடின.
பூனைக்குட்டிகள் ஒரு பறவையைச் சந்தித்தன.
ஆனால், பூனைக்குட்டிகள் மீண்டும் ஓடின.
பூனைக்குட்டிகள் ஒரு பையனைச் சந்தித்தன.
ஆனால், பூனைக்குட்டிகள் மீண்டும் ஓடின.
பூனைக்குட்டிகள் ஒரு நீளமான கட்டையை நோக்கி ஓடின.
ஓ, ஓ!நாம் இப்போது ஒரு ஆபத்தில் இருக்கிறோம்."உதவி!
உதவி!"
நாய் அவர்களிடம் ஓடி வந்தது.
"உங்களோடு ஓடியதற்கு மகிழ்ச்சி!"
அந்த நாய் சொன்னது.
ஆச்சரியம்!பூனைக்குட்டிகளுக்கு ஒரு நண்பன் கிடைத்தான்.
அனுவிற்கு வண்ணமயமான காலுறைகள் பிடிக்கும்.
ஆனால், சில நேரங்களில் அம்மா அனுவின் காலுறைகளை பயன்படுத்த வேண்டும்.
அம்மா காலுறைகளை ஒரு துடைப்பானாக பயன்படுத்துவார்.
அனுவிற்க்கு அவளுடைய காலுறைகளை துடைப்பானாக பயன்படுத்துவது பிடிக்கவில்லை.
காலுறைகள் தன் காலின் வண்ணத்தை மாற்றுவதால் அது அவளுக்கு மிகவும் பிடிக்கும்!
சிவப்பு பாதங்கள் வேண்டும் என்றால் சிவப்பு காலுறைகள் அணியலாம்.
நீலமான பாதங்கள் வேண்டும் என்றால் நீல காலுறைகள் அணியலாம்.
வண்ணமான பாதங்கள் வேண்டும் என்றால் வண்ணமான காலுறைகள் அணியலாம்.
தேர்வு செய்ய பல வண்ணங்கள் உள்ளன!
ஒரு நாள், அனுவிற்கு ஒரு யோசனை வந்தது.
அனு வண்ணமான காலுறைகளை அவளுடைய கிண்ணத்தின் மேல், மட்டையின் மேல், மற்றும் பந்தின் மேல் போட்டாள்.
"அம்மா, பார்!"
என்று அனு கூறினாள்.
"நான் மூன்று வண்ணமான நண்பர்களை உருவாக்கி இருக்கிறேன்!"
மறுநாள், அனுவிற்கு ஒரு ஆச்சரியம் காத்திருந்தது.
அனுவின் காலுறைகள் ஒன்று யானையாக மாறி விட்டது!
மற்றொரு காலுறை பூனையாக மாறிவிட்டது!
அனு தன் அம்மாவிடம் யானையும் பூனையும் காண்பித்தாள்.
"என் காலுறைகள் என் நண்பர்கள்," என்றாள் அனு.
"இனிமேல், என் காலுறைகளை துடைப்பானாக பயன்படுத்த மாட்டீர்கள், இல்லையா?
"அம்மா சிரித்துகொண்டே அனுவை அணைத்தாள்.
குட்டி ஆடு பள்ளிக்குச் செல்லத் தயார்.
அவன் மேல்சட்டை நன்றாகவும் பளபளப்பாகவும் இருந்தது.
தலைமுடி எண்ணெய் தடவி, நேர்த்தியாக வாரப்பட்டு இருந்தது.
பள்ளியை அடைந்ததும்,  அப்பா ஆட்டின் கைகளை அவன் இறுக்கமாகப் பிடித்துக்கொண்டான்.
“பள்ளி மிகவும் பெரியது!
நான் எப்போதும் தொலைந்து விடுகிறேன்”, என்று அப்பா ஆட்டிடம் கிசுகிசுப்பாய்ச் சொன்னான்.“கவலைப்படாதே!
இங்கே உன்னைப் போன்ற பல ஆடுகள் இருக்கின்றன.
உனக்கு ஜாலியாக இருக்கும்” என்றார் அப்பா ஆடு.
ஆனால் குட்டி ஆடு சுருண்ட கொம்புகளுடன் இருந்த பெரிய ஆடுகளை நினைத்துக் கவலைப்பட்டது.
பயந்து கொண்டே அவன் தனது வகுப்பிற்குச் சென்றான்.
ஆசிரியை பில்லு எல்லோரையும் வரிசையாக நின்று ஆட்டுப்பாடலைப் பாடச் சொன்னார்.“மா மா மாங்கோ பா பா பாம்பூபூபா பா பாப்பாயாநீ நீ நீம்பூ”
குட்டி ஆட்டுக்கு உண்மையில் அந்தப் பாடல் பிடிக்கும்.
ஆனால் அவனுக்கு எல்லா வார்த்தைகளையும் ஞாபகத்தில் வைத்துக் கொள்ள முடியாது.
எனவே அவன் சொந்தமாக வார்த்தைகளைப் போட்டுப் பாடுகிறான்.
“மா மா மாம்மா பா பா பாம்ப்ப்ப்பூ பா பா பாப்பாயா நீ நீ நேர்த்தி மற்றும் சுத்தம்”
குட்டி ஆடு சத்தமாகவும் தெளிவாகவும் பாடுவான்.
மற்றவர்கள் நிறுத்திவிட்டாலும் கூட அவன் தொடர்ந்து பாடுவான்.
“இல்லை இல்லை!
நீ சொந்த வார்த்தைகளைப் போட்டுப் பாடக்கூடாது!
பாட்டை நிறுத்து!” என்று ஆசிரியை பில்லு, குட்டி ஆட்டைத் திட்டினார்.
அவர் அவனை மூலையில் போய் நிற்கச் சொன்னார்.
“ஹா!
ஹா!” மற்ற ஆடுகள் அவனைப் பார்த்துச் சிரித்தன.
சிறிது நேரம் கழித்து, விளையாட்டு வகுப்பு நேரம்.
விளையாட்டு ஆசிரியை ஹாப்பி எல்லோரையும் பார்த்து, “குதியுங்கள்!” என்றார்.
குட்டி ஆடு, வரிசையாகச் செல்லும் எறும்புகளைப் பார்த்தான்.‘அவர்கள் எங்கே போகிறார்கள்?’ அவன் எறும்புகளுக்கு பின்னால் ஊர்ந்து சென்றான்.
“ஊர்ந்து செல்லக்கூடாது!” என்று ஆசிரியை ஹாப்பி அதட்டினார்.
“ஹா!ஹா!” மற்ற ஆடுகள் அவனைப் பார்த்து சிரித்தன.
குட்டி ஆடு சோகமாக இருந்தான்.
உணவுவேளையில், யாரும் அவனருகில் உட்காருவதில்லை.
அவனிடம் பேசுவதும் இல்லை.
பிளாப் ப்ளாப்!
புதிதாக வெட்டப்பட்டப் பச்சைப் புல் இருந்த மதிய உணவில் அவனது கண்ணீர்த்துளிகள் விழுந்து அதை உப்புக் கரிக்கச் செய்தது.
அன்று மாலையில், குட்டி ஆடு தன் அம்மாவிடம், ஆட்டுப்பாடலைப் பற்றியும் விளையாட்டு வகுப்பு பற்றியும் சொன்னான்.
“நீ மிக நன்றாகப் பாட்டு கட்டினாய்!
நீ மிக அமைதியாக தவழ்ந்து சென்றுள்ளாய்!” என்று அம்மா ஆறுதல் சொன்னார்.
அவனை அணைத்துக்கொண்டு அவன் தூங்கும் முன் கூடுதலாக ஒரு முத்தம் கொடுத்தார்.
அடுத்த நாள், குட்டி ஆடு ஆட்டுப்பாடலை சரியாகப் பாடுவதில் கவனமாக இருந்தான்.
விளையாட்டு வகுப்பிலும், மறக்காமல் அவன் குதித்துச் சென்றான்.
ஊர்ந்து செல்லவில்லை.
பின்னர், ஓவிய வகுப்பு.
“நேர் கோடுகள் மற்றும் அலைஅலையான கோடுகளை வரையுங்கள்!” என்று ஆசிரியை டாட்டி சொல்கிறார்.
கறுப்பு, சிவப்பு கோடுகள் மற்றும் புள்ளிகள் கொண்ட இறக்கைகளோடு ஒரு வண்ணமயமான பட்டாம்பூச்சியை குட்டி ஆடு பார்த்தான்.
அவன் பட்டாம்பூச்சியை வரைந்தான்.
ஆசிரியை டாட்டிக்கு இது மகிழ்ச்சியைத் தரவில்லை.
“குட்டி ஆடே!
நான் நேர்கோடுகள் மற்றும் அலைஅலையான கோடுகளை வரையச் சொன்னேன்!
நீ ஏன் பட்டாம்பூச்சியை வரைந்துள்ளாய்?” என்று அதட்டினார்.
“ஹா!
ஹா!” மற்ற ஆடுகள் அவனைப் பார்த்து சிரித்தன.
மதிய உணவு நேரத்தில், குட்டி ஆடு அன்றைக்கும் தனியாக உட்கார்ந்து, கொண்டு வந்திருந்த வெள்ளரித்துண்டுகளைச் சாப்பிட்டான்.அப்போது, திடீரென்று ஒரு சிறிய குரல் அவன் அருகில் பேசியது.
“ஒரு படகு எப்படி வரைய வேண்டும் என்று நீ எனக்கு சொல்லித் தருவாயா?” அது பன்றி வகுப்பில் படிக்கும் பிக்கி பிக்லெட் ஆகும்.
குட்டி ஆட்டை விட அவள் இன்னும் சிறியவள்.
“படகு எப்படி வரைய வேண்டும் என்று எனக்குத் தெரியாது” என்றான் குட்டி ஆடு.
“ஓ, ஆனால் எல்லோரும் வகுப்பில் நீ படகு வரைந்ததாகச் சொன்னார்கள்” என்றாள் பிக்கி.
“அது ஒரு பட்டாம்பூச்சி” என்று குட்டி ஆடு அவளிடம் சொன்னான்.
கண்களை  மிகப் பெரியதாக விரித்து பிக்கி அவனைப் பார்த்தாள்.
உடனே, குட்டி ஆடு கீழே இருந்த தூசியிலேயே படம் வரையத் தொடங்கினான்.
சீக்கிரமே குட்டி ஆடு ஒரு பட்டாம்பூச்சி, ஒரு படகு மற்றும் ஒரு மரத்தை வரைந்தான்.
சில விழுந்த இலைகள் மற்றும் மலர்களை சேகரித்து அவற்றைப் படத்தில் சேர்த்தாள் பிக்கி.
“நாம் ஒரு தோட்டத்தில் இருப்பதாக நினைத்துக் கொள்வோம்” என்று பிக்கி சொன்னாள்.
“எனக்கு ஒரு புதிய பாட்டு தெரியும்!” என்று குட்டி ஆடு உற்சாகமாகச் சொன்னான்.
அவர்கள் சுற்றிக் குதித்து, ஒரு ஆட்டுப்பாடல் மற்றும் பன்றிப்பாடல் பாடினார்கள்.
பள்ளி முடிந்து வீட்டுக்கு வந்த பின், குட்டி ஆடு தனது புதிய தோழியைப் பற்றி அம்மாவுக்குச் சொன்னான்.
‘'நாளைக்கு பிக்கிக்குக் கொடுக்க மேலும் சில மொறுமொறுப்பான ஆப்பிள் தோல்களை நீங்கள் தருகிறீர்களா?
'’ என்று குட்டி ஆடு கேட்டான்.“நிச்சயமாக!” என்று அம்மா வாக்குறுதி கொடுத்தார்.
அன்று இரவு, குட்டி ஆடு சீக்கிரமாகவே தூங்கிப்போனான்.
அவனது கனவில், பிக்கியும் மற்றும் சுருண்ட கொம்புகளைக் கொண்ட சில பெரிய ஆடுகளும் ஒரு தோட்டத்தில் நடனம் ஆடுவதைப் பார்த்தான்.
“குதி, தாவு, தாண்டு, உதை!எல்லோரும் உரத்த குரலில் சொல்லுவோம் ‘மாஆஆ!’ குதி, தாவு, தாண்டு, உதை!எல்லோரும் மென்மையான குரலில் சொல்வோம் ‘பாஆஆ!’ குதி, தாவு, தாண்டு...” இந்த புதிய நடனத்தின் முன்வரிசையில், தலைவனாக அவன் இருப்பது  தெரிந்தது.
பெருமூச்சு விட்டு, மகிழ்ச்சியோடு மேலும் தொடர்ந்து கனவு கண்டான் குட்டி ஆடு.
சுவர்ணத்வீபத்தின் மகாராஜா ராஜபகதூர், தனது  அரியாசனத்தில் மீசையை முறுக்கிய படி  அமர்ந்திருந்தார்.
அவரது அரசவை, அதிகாரிகள் மற்றும்அமைச்சர்களால்  நிறைந்திருந்தது.
அரசவை சோதிடர், முக்கியமான ஒரு கணிப்பை செய்ய வேண்டி,ஆழமான சிந்தனையில்  இருந்தார்.
.
சுவர்ணத்வீபத்தின் மகாராஜா ராஜபகதூர், தனது  அரியாசனத்தில் மீசையை முறுக்கிய படி  அமர்ந்திருந்தார்.
அவரது அரசவை, அதிகாரிகள் மற்றும்அமைச்சர்களால்  நிறைந்திருந்தது.
அரசவை சோதிடர், முக்கியமான ஒரு கணிப்பை செய்ய வேண்டி,ஆழமான சிந்தனையில்  இருந்தார்.
.
அரசர் முழங்கினார்,"அரசவை சோதிடரே, இந்த பேரண்டத்தின் பேரரசனாக நான் என்ன செய்ய வேண்டும்”?
"அரசே!
இந்த முழு பேரண்டத்தின் அரசராக உங்களுக்கு நூறு சதவீதம் வாய்ப்பு இருப்பதாக நட்சத்திரங்கள் சொல்கின்றன" என்றார் சோதிடர்.
"சபாஷ்,சபாஷ்!"
என்று அவையில் இருந்த அனைவரும் கைதட்டினர்.
சோதிடர் ஏதோ பேச முயன்று அமைதியானார்.
இதனை கவனித்த அரசர்,"உங்கள் மனதில் உள்ளதைச் சொல்லுங்கள்.
பயப்படாதீர்கள்!"
என்றார்.
சோதிடர் கூறினார்,"அரசே!
நமது ராஜாங்கத்தில் ஒரு அதிசயமான சுவர்ணபட்சி வசிக்கிறது.
அதனைப் பிடித்துவிட்டால், நீங்கள்தான் முழு பிரபஞ்சத்திற்கும்  ராஜா.
அதை யாராலும் தடுக்க முடியாது”
"சுவர்ணபட்சியை உடனே பிடித்ததாக வேண்டும்.
அதற்கான ஏற்பாடுகளை உடனடியாகச் செய்யுங்கள்" என்று ராஜா ஆணையிட்டார்.
அரசு அறிவிப்பாளர், "சுவர்ணபட்சியை பிடித்து வருபவருக்கு மகாராஜா இராஜபகதூர் தக்க சன்மானம் வழங்குவார்" என்று பொது சுற்றறிக்கையை வெளியிட்டார்.
"சுவர்ணத்வீபத்தின் குடிமக்கள், குன்றுகள்,மலைகள்,காடுகள் எல்லாம் சுற்றி அந்தப் பறவையைத் தேடினார்கள்.
இறுதியாக, அரசவை சோதிடர் அந்த தங்கப் பறவை நீலகிரிமலைச் சிகரத்தில் வாழ்வதாகக் கணித்தார்.
அரசன் உடனடியாக தனது படையுடன் நீலகிரிக்கு விரைந்தார்.
அதேநேரம், இளவரசி மாளிகையின் மேல்தளத்தில் இருந்து, படையின் அணிவகுப்பைப் பார்த்துக் கொண்டிருந்தாள்.
அந்த தொடுவானத்தை உற்று நோக்கியபோது,                                           அவளது கண் ஓரத்தில் மெல்லிய அசைவை                                         உணர்ந்தாள்.
அங்கே  சுவர்ணபட்சி இருந்தது.
அந்தப் பறவை மாளிகையின் மேல் தளத்தில் கட்டப் பட்டிருந்த ஒரு  கூம்பின் மேல் அமர்ந்து இருந்தது.
"இளவரசி, நான் பிடிபடவே இங்கு வந்தேன்.
என்னை உந்தந்தையிடம் அழைத்துச் செல்" என்று பறவை அவளிடம் சொன்னது.
"நீ ஏன் பிடிபட வேண்டும்?
நீ கிடைத்தால் அவர் உன்னைக் கொன்று விடுவார் என்று உனக்குத் தெரியாதா?”
" எனக்காக பிறர் இறப்பதை விட, நான் இறப்பதே மேல்" என்று பறவை வருந்தியது.
என்னைத் தேடி, பலர் தம் வாழ்வைத் தொலைத்து விட்டார்கள்.
அவர்களுக்கு உதவவே நான் விரும்புகிறேன்.       "
என் அன்புப் பறவையே, நீ இந்தக் கூம்பிலேயே தங்கி விடு.
நீ இங்கு இருப்பது யாருக்கும் தெரியாது.
நீ விரும்பும் போது போகலாம்.
யாருக்கும் உதவலாம்.
ஆனால் இங்கே திரும்பி வந்து விடு.
நீ பத்திரமாய் இருப்பாய்."
என்றாள் இளவரசி.
உனக்குப் பசிக்க வில்லையா?
நான் உணவு கொண்டு வரட்டுமா?"
என்று கேட்டாள் இளவரசி.
"வேண்டாம் இளவரசி.
நான்   மழை  நீரைக்                    குடித்தும்,   நிலவின்                     ஒளியை   உண்டும்,                     காலைப் பனியை                   அருந்தியும் வாழ்வேன்.
எனக்கு உணவு                தேவையில்லை."
எண்ணன்ற விண்மீன்கள் வானில் மின்னிக்கொண்டிருந்தன.
தங்கப் பறவை கூம்பில் அமர்ந்தபடி இரவு வானத்தைப் பார்த்தது.
அப்போது ஒரு சிறுவன்அழும் மெல்லிய ஒலி தூரத்தில் இருந்துகேட்டது.
கூம்பில் இருந்து சிறுவனைத் தேடிப் பறவை பறந்தது.
மறுநாள் காலை, அந்த சுவர்ணபட்சி பறந்து சென்ற     தெருவில் இருந்த இடிந்த வீடுகள் எல்லாம் அழகிய            இல்லங்களாய் மாறியிருந்தன.
சிறுவர்கள்,தங்களுக்குத் தேவையான எல்லா புத்தகங்களோடும், பள்ளிக்குச் சென்று கொண்டிருந்தார்கள்.
புத்தாடைகளில் சிரித்து மகிழ்ந்தார்கள்.
அஞ்சல் அட்டைகளில் இருப்பதைப் போல, தெருக்களின் காட்சி மாறியிருந்து.
சேரிகள் எல்லாம்,                  வரிசையாய்க் கட்டப்பட்ட -  ஒளி வீசும் விளக்கேற்றப் பட்ட-செங்கல் வீடுகளாக மாறி யிருந்தன.
சிறுவர்கள் கதைப்புத்தகங்களைப்                         படித்தார்கள்.
மூதாட்டிகள்  வர்ணங்களால் சுவர்களை அலங்கரித்தார்கள்.
இளையோர் தெருக்களில் பாடித்                        திரிந்தார்கள்.
அடுத்தநாள், சோககீதம் கேட்டு இளவரசி, மாளிகையில் கூம்பு இருந்த இடத்திற்கு ஏரி வந்தாள்.
தங்கப் பறவை வயலின் வாசித்துக் கொண்டு இருந்தது.
அருகில் வந்த இளவரசி அதிர்ந்தாள்.
சுவர்ணபட்சி தனது பாதி சிறகுகளை இழந்திருந்தது.
ஓ!
தங்கப் பறவையே!
உன்னை நீயே ஏன் இப்படி வருத்திக் கொள்கிறாய்?
"இளவரசி,மக்களுக்கு உதவி செய்யவே நான் விரும்புகிறேன் என்று உன்னிடம் சொல்லவில்லையா?
இளவரசி அந்த பறவையின் கண்களைப் பார்த்து புன்னகைத்தாள்.
சுவர்ணத்வீபத்தின் ராஜாங்கத்தை கூம்பில் இருந்த சன்னல் வழியே பார்த்தாள்.
எங்கெங்கும் மக்களிடம் புதுப்பிக்கப் பட்ட அன்பின் பிணைப்பினைக் கண்டாள்.
இளவரசி பேசினாள்,"என் தங்கப் பறவையே!
நீ உண்மையிலேயே சுவர்ணத்வீபத்தின் மக்களுக்கு உதவியிருக்கிறாய்!"
பறவை வருந்தி உரைத்தது, "இல்லை, இளவரசி.
ஏழ்மையும் மனச்சோர்வும் கொண்ட மக்கள் இன்னும் நிறைய இருக்கிறார்கள்."
"இளவரசி,நான் இறப்பதற்கு முன் எனக்கு ஒரு உதவி செய்வாயா?"
இளவரசி கதறினாள்,"இல்லை இல்லை!உனக்கு  ஒன்றும் ஆகாது.
நீ களைத்திருக்கிறாய்.
இளைப்பாறு, நான் உன்னை நாளை சந்திக்கிறேன்"      "இளவரசி, எனக்கு.உண்மையிலேயே என்ன தேவை என்பதை இன்னும் உன்னிடம் சொல்லவில்லை" என்றது பறவை.
இளவரசி, தங்கப் பறவையின் இறப்பை நினைத்து மிகவும் கலங்கிப் போயிருந்தாள்.
"நீ சொல்ல வேண்டிய எல்லாவற்றையும் நாளை கேட்கிறேன்.
இப்போது இளைப்பாறு, தங்கப்பறவையே!
ரொம்ப நேரமாகி விட்டது.
நாளை சந்திப்போம்"
அதேநேரம், தோல்வியை அறிவித்து ராஜா நீலகிரியில் இருந்து நாடு திரும்பிக் கொண்டு இருந்தார்.
தனது நகரத்திற்குள் நுழைந்ததும் அதிர்ந்து போனார்.
எங்கே சேரிகள் இருந்ததோ, அங்கே இப்போது அழகிய வீடுகள், அகண்டதெருக்கள், மகிழ்வான மக்கள்.
"என் நாட்டில் இந்த மாற்றங்களை யார் செய்தார்?” என்று மன்னர் அதிசயித்தார்.
மகாராஜா ராஜபகதூர்,               நகரத்தில் ஒரு பெரிய                சந்திப்புக்கு ஏற்பாடு                       செய்திருந்தார்.
ஆயிரக்கணக்கான             சுவர்ணத்வீபத்தின் மக்கள்                வந்திருந்தார்கள்."
என் அருமை மக்களே!
சுவர்ணபட்சியை யாராவது பார்த்தீர்களா?"
என்று கேட்டார் மன்னர்.
மக்கள் அனைவரும் ஒரே குரலில், "இல்லை,மகாராஜா" என்றார்கள்.
கூட்டத்தில் இருந்த ஒருவர்," அரசே!
நாங்கள் சுவர்ணபட்சியை பார்க்கவில்லை.
ஆனால் அதன் பரிசை நாங்கள் பெற்றோம்.
பறவை சிதறிச்சென்ற தங்கச் சிறகுகள் எங்கள் வாழ்வில் மகிழ்ச்சியையும் பாதுகாப்பையும் தந்துள்ளன."
என்றார்
மன்னன் கோபத்தில் கத்தினார், "என்ன தைரியம் உங்களுக்கு?
நீங்கள் இந்த நாட்டின் குடிமக்கள்.
அதனால், பறவையிடம் இருந்து நீங்கள் பெற்றவை                                                     மன்னனின் கருவூலமாக கருதப் பட வேண்டும்."
பின்னர் அரவையில் ராஜா ஆணையிட்டார், "சோதிடரே, அந்தப் பறவை தன்னை எங்கே மறைத்துக் கொண்டு இருக்கிறது என்று சொல்லுங்கள்"
அரசவை சோதிடர் பறவையைப் பற்றி கணிக்க முயன்றதும், இளவரசியின் பணிப்பெண் ஓடிச் சென்று இளவரசியி்டம் எல்லாவற்றையும் விரைந்து சொன்னாள்.
இளவரசி கூம்பிற்கு  சென்று பறவையை எச்சரிக்க விரைந்தாள்.
அவள் ஏதும் சொல்வதற்கு முன், பறவை பேசத் துவங்கியது.
"நான் உனக்காக காத்திருந்தேன்.
என்னிடம் நேரம் இல்லை.
என்னை அரசர் கைது செய்யும் முன் விரைந்து செயல்பட வேண்டும்."
சுவர்ண பட்சி அவள் காதில் ஏதோ ரகசியமாக சொன்னது.
அவள் கண்களில் நீர் நிறைந்தது.
என்னால்   மந்திரத்தை சொல்ல முடியும்.
ஆனால் உன் அழகான சிறகுகளை என்னால் பிடுங்க முடியாது.
சோதிடர், தன் கணிப்பை             முடித்திருந்தார்.
வெற்றியில் அவர் முகம்                   மின்னியது.
"அரசே!
நீங்கள் பறவையைப் பிடித்து விட்டீர்கள்!
என்ன வியப்பு!
அந்த பறவை அரண்மனையில்தான் எங்கோ ஒளிந்திருக்கிறது."
அரசர் கட்டளையிட்டார், இப்போதே அந்த பறவையை கண்டுபிடித்துக் கொண்டு வாருங்கள்”
இளவரசியும் பறவையும் மேல்தளத்தில் இருந்தார்கள்.
பறவையைத் தேடும் வீரர்களின் ஒலியைக் கேட்க முடிந்தது.
ஆண்களுக்கு அனுமதி இல்லாத அந்தப் புறத்தில் கூட தேடினார்கள்.
பறவை அமைதியிழந்தது.
"இளவரசி,இனியும் தாமதிக்காதே!
இளவரசி விரைந்து சிறகுகளை பறித்தாள்.
அவள் கண்களில் இருந்து அமைதியாய்க் கண்ணீர் வழிந்தது.
தங்கப் பறவை வலியால் கண்களை மூடிக் கொண்டது.
படிகளில் மன்னனும் வீரர்களும் விரைந்து வரும் சத்தம் கேட்டது.
பறவை படபடத்தது.
"இளவரசி, வேகமாக!"
அவள் பறவையின் கடைசி இறகு வரை பறித்து தன் சால்வையில் சேகரித்தாள்.
பின்னர் மேல்தளத்தில் மையத்தில் நின்று பறவை சொன்ன மந்திரத்தை உச்சரித்தாள்.
அவள் மந்திரம் சொல்லச்சொல்ல,தங்க இறகுகள் உயர எழுந்து வானில் சென்று மறைந்தன.
அடுத்த நொடி, மன்னனும் வீரர்களும் அங்கு வந்து சேர்ந்தார்கள்.
ஒரு அன்புள்ளம் கொண்ட தங்கப்பறவையின் மரணத்திற்கு, தன் தந்தை காரணமானதை எண்ணி மனம் உடைந்தாள் இளவரசி.
அவள் அரசரிடம் கேட்டாள்,  "அப்பா, உங்களுக்கு யார் மிக முக்கியமானவர்?
நானா?
அந்த சுவர்ணபட்சியா?
மன்னர் உறைந்து போனார்.அப்படியே தரையில் அமர்ந்து கீழே சரிந்தார்.
இளவரசி  அவர் அருகில் அமர்ந்தாள்.
அவர் தன் கண்களில் கண்ணீரோடு அவளைப் பிடித்துக் கொண்டார்.
"இல்லை, மகளே!"
அவர் அமைதியாகக் கூறினார்.
"நீதான் என் மனதின் பொக்கிஷம்.
இந்த முழு பிரபஞ்சத்தின் பேரரசனாக இருப்பதை விட உன் அன்பைப் பெறவே நான் விரும்புகிறேன்."
வீரர்கள் கூரையின் மேல் ஒரு தங்கப்பந்து இருப்பதையும், அருகில் ஒரு தங்க இறகு இருப்பதையும் கண்டார்கள்             இளவரசி அந்த இறகால், தங்கப் பந்தினைத் தொட்டாள்.
எல்லோரும் வியக்கும்படி அந்த பந்து ஒளிர்ந்து, தங்கப் பறவையாக மாறியது.
அந்த சுவர்ணபட்சி சிறகடித்து வானில் பறந்து சூரியனுடன் ஒன்றாகக் கலந்தது.
ஒரு ஞாயிற்றுக்கிழமை,மனுவோட அம்மா அப்பா அவனுக்கு ஒரு மழைச் சட்டையை வாங்கிட்டு வந்தாங்க.
"மனு கேட்டான் அம்மாவ பார்த்து,"அம்மா அம்மா, நான் இதை போட்டுக்கவா "வேணாண்டா கண்ணா, மழை வரும் நேரம் தான், ஆனா இப்போ மேகம் தெளிவா இருக்குனு," சொன்னாங்க அம்மா.
திங்கள் கிழமை காலைல நல்ல வெயிலும் வெளிச்சமாவும் இருந்துச்சு.அம்மா இன்னைக்கு மழை வருமா?"
மனு கேட்டான்.
"இல்ல மனு, இன்னைக்கு இல்ல.
நீ இன்னிக்கு மழைச் சட்டையை போட்டுகிட்டு போனாபார்க்க வேடிக்கையா இருக்கும்!"
சொன்னாங்க அம்மா.
செவ்வாய் அன்னைக்கு, வானம் நீலமா இருந்துச்சு.மா, என்னிக்கு என்னோட ஆசை நிறைவேறும்? "
மனு கேட்டான்.இன்னைக்கு இல்ல கண்ணா, "அங்க பாரு  வானத்துல ஒரு வெள்ளை மேகம் மட்டும்தான் தெரியுது" சொன்னாங்க அம்மா.
புதன் கிழமை வெய்யில் .
"அம்மா, ஏம்மா மழையே வரல?"
மனு கேட்டான்.
"கண்ணா, சீக்கிரம் மழை வரும்னு நான் நினைக்கிறேன்.
மதியத்துக்குள்ளயே வரலாம்," சொன்னாங்க அம்மா.
வியாழக்கிழமை மனு சுற்றுலா சென்றான்."
அம்மா மழை வந்துச்சுனா  என்னசெய்ய?
மழைச் சட்டையை எடுத்துக்கிட்டு போட்டா?"
மனு கேட்டான்.
இல்ல கண்ணு, இன்னைக்கு மழை பெய்யாது.சின்ன‌ வெள்ளை மேகங்கள்     வானத்துல ரொம்ப தூரத்துல இருக்கு,"  சொன்னாங்க அம்மா.
வெள்ளிக்கிழமை மேகமூட்டமா இருந்துச்சு.
"இன்னைக்கு மழை வருமா அம்மா?"
மனு கேட்டான்.
"வந்தாலும் வரலாம் கண்ணு கரு மேகங்கள் அங்கங்க தெரியுது கீழ் வானத்துல," சொன்னாங்க அம்மா.
சனிக்கிழமை பெரிய சத்தத்தோடு ஆரம்பிச்சது!
டமால்...  டுமீல்..."அம்மா, அது இடி சத்தம் தானே நான் கேக்குறது?
மழை சீக்கிரம் வருமா?"
அப்பாடா!
கடைசியா மழை பெய்ய ஆரம்பிச்சுடுச்சு,""ஹய்யா... மழை பெய்யுது, மழை பெய்யுது," மனு சந்தோஷமா பாடிட்டே ஓடினான்.
"ஆனா மனு,"அம்மா அவன் பின்னாலேயே ஓடினாங்க, " நீ  உன்னோட மழைச் சட்டையையை மறந்துட்ட!"
வானத்தில் பெரிய கருமேகங்கள், இடியின் ஓசை.
மழைக்காலம் வந்துவிட்டது!
சமஸ்கிருதத்தில் இதனை ‘வர்ஷ ரிது’ என்று அழைப்பார்கள்.ஈர நிலத்தின் மணம் எனக்கு மிகவும் பிடிக்கும்.
சூடான கோடைக் காலத்துக்குப்பிறகு, நிலத்துக்கும் மழைத் துளிகளைப் பிடித்திருக்கும் என்று நினைக்கிறேன்.
மழை தரையில் விதவிதமாகக் கோலம் போடுகிறது.
மழை நீரைச் சேமிப்பதற்காக என் மாமா ஆங்காங்கே பெரிய பாத்திரங்களை வைத்திருக்கிறார்.
கூரையிலிருந்து வரும் தண்ணீர் அவற்றில் விழுகிறது.
அவைதான் எங்கள் வீட்டு அருவிகள்!
அத்தைக்கு மழை பெய்யும்போது உரக்கப் பாடுவது பிடிக்கும்!வாரணாசியில் வசிக்கும் சுபா அத்தை எனக்குக் ‘கஜ்ரி’ என்கிற அருமையான பாடல்களைச் சொல்லிக்கொடுத்தார்.
உங்களுக்குத் தெரியுமா?
பேரரசர் அக்பரின் சபையில் இருந்த புகழ் பெற்ற பாடகரான மியான் தான்சேன் ‘மல்ஹார்’ என்ற ராகத்தில் ஒரு பாடலைப் பாடினால், உடனே மழை பெய்யுமாம்.
நானும் இந்தியப் பாரம்பரிய இசையைக் கற்றுக்கொள்ளப்போகிறேன்!
பள்ளியிலிருந்து வீடு திரும்பும்போது மழை பெய்ய, நான் நன்கு நனைந்துவிட்டேன்.
ஆனால் அதுவும் மகிழ்ச்சியாகவே இருந்தது.
எங்கள் வீட்டுக்கு அருகே உள்ள வயல்களில் மயில்கள் மழையில் ஆடுவதைப் பார்த்தேன்.
அவை நனையவே நனையாதா?
மனு ஒரு பெரிய மரத்தில் ஊஞ்சல் கட்டியிருக்கிறான்.
அதில் உட்கார்ந்து ஆடியபடி மழைச் சாரல் என் முகத்தில் விழுவதை நான் அனுபவிக்கவேண்டும்!
ஆஹா!
சமையலறையில் சூடான பக்கோடா தயாராகும் மணம் வருகிறது.
கூடவே கொஞ்சம் மக்காச்சோளமும் கிடைத்தால் நன்றாக இருக்கும்.அம்மா எங்களுக்குச் சூடான பால் தருகிறார்.
நேற்று அவர் மசாலா அவல் செய்தார்.
நாளைக்குப் பூரி செய்யப்போகிறாராம்!
எல்லா மரங்களும் செடிகளும் பச்சைப்பசேலென்று மகிழ்ச்சியாகச் சிரிக்கின்றன, ஹரி அண்ணா ஜெய்ப்பூரிலிருந்து எனக்கு அனுப்பிய பச்சைத் துப்பட்டாவைப்போல!அந்தத் துப்பட்டாவின் பெயர் ‘தானி சுனரியா’ வாம்.
‘தானி’ என்றால் பச்சைப்பசேல் நெல் பயிர்கள் என்று அர்த்தம்.
நல்ல மழை பெய்தால், விவசாயிகளுக்கு நல்ல விளைச்சல் வரும் என்று தாத்தா சொல்கிறார்.
நாமெல்லாம் மழைக்காகக் காத்திருக்கிறோம்.
ஆனால் விவசாயிகள் மழையைக் கடவுளாக எண்ணி வழிபடுகிறார்கள்!
என்னுடைய மாமரம் மழைக் காலத்தில் பெரிதாக வளர்ந்துவிட்டது.
இனிமேல் நான் அதற்குத் தண்ணீர் ஊற்றவேண்டியதே இல்லை.
சென்ற மாதம் காற்று பலமாக வீசியபோதும், என்னுடைய மரம் உறுதியாக நின்றது.
என்னுடைய மாமரம் எப்போது இந்த அளவு பெரியதாக வளரும்?
-
சீதா ஒரு சிறுமி.
அவளுக்கு   எழுதுவது  பிடிக்கும்.
அவள் எழுதும்   போதெல்லாம், அவள் மிகவும்   மகிழ்ச்சியாக இருப்பாள்!
தேனீக்களைப் பற்றி எழுதுவாள்.
மரங்களைப் பற்றி எழுதுவாள்.
அவள் ஊஞ்சலைப் பற்றியும் மற்றும்   எல்லா விஷயங்களை  பற்றியும்   எழுதுவாள்.
ஒரு நாள் சீதா ஒரு பெரிய கொய்யா   மரத்தில் அழகான நீல நிறப்   பறவையைக் கண்டாள்.
அது   பளபளப்பான நீல நிற   இறகுகளையும், நீண்ட பழுப்பு நிற   அலகையும் கொண்டிருந்தது.
அது   இனிமையாகப் பாடியது, சீதாவுக்கு   அது மிகவும் பிடித்திருந்தது.
“இந்த அழகான நீல நிற   பறவையைப்  பற்றி எழுதப்   போகிறேன்” என்றாள் சீதா.
ஒரு புத்தகத்தையும் தனக்குப் பிடித்த   ஊதா நிற பென்சிலையும் எடுக்க   அவள் பையின் உள்ளே பார்த்தாள்.
அவள் திரும்ப திரும்ப பார்த்தாள்,   ஆனால் பென்சில் இல்லை.
"என் பென்சில் எங்கே   போனது?"
என்று   நினைத்தாள் சீதா.
அதைத் தேட அவள்   மீண்டும் தன் வீட்டிற்கு   ஓடினாள்.
அவள் தரையைப்   பார்த்தாள்.
நாற்காலியைப்   பார்த்தாள்.
அவள் எல்லா   இடங்களிலும்   பார்த்தாள், ஆனால்   பென்சில்லை   காணவில்லை.
"என்ன ஆயிற்று என் செல்லமே?
நீ   ஏன் சோகமாக இருக்கிறாய்?"
என்று   அந்தச் சிறுமியைப் பார்த்து அம்மா   கேட்டார்.
“என் பென்சிலைக் காணவில்லை   அம்மா” என்றாள் சீதா.
"செல்லமே!
மன்னித்துக்கொள்.
நான்   காலையில் உன் பென்சிலை   எடுத்தேன்.
நான் அதை திரும்ப   வைக்க மறந்துவிட்டேன், ஆனால்   அது பரண் மேல் எங்கோ உள்ளது, ”   என்று அம்மா வருந்தினார்.
உங்கள்   மகள் கவலைப்படுவதைப் பார்க்க   மிகவும் வருத்தமாகத்தான்  இருக்கும்.
அம்மா ஊதா நிற பென்சிலுடன்   வெளியே வந்தார், சீதாவின் கண்கள்   மின்னியது.
அம்மாவின் கையிலிருந்து   பென்சிலை எடுத்துக்கொண்டு   நடனமாட ஆரம்பித்தாள்.
இப்போது சீதா மீண்டும்   எல்லாவற்றையும் பற்றி எழுதலாம்.
அவளால் கதைகள் எழுத முடியும்.
அவளுக்கு கவிதைகள் எழுத முடியும்.
அவளால் ஒரு பாடல் கூட எழுத   முடியும், நாமும் சேர்ந்து பாடலாம்.
ரீமா திருவிழாவிற்கு அவளுடைய மாமாவுடன் சென்றாள்.
அது பொய்ஷாகி திருவிழா!
எல்லா இடங்களிலும் நிறங்கள் நிறைந்திருந்தன.
சிவப்பு, வெள்ளை மற்றும் மற்ற நிறங்கள் எல்லாம்.
மாமாவிற்கு குறிப்பாக சிவப்பு பிடிக்கும்.
நிறைய கடைகள் இருந்தன!
வாங்குவதற்கு நிறைய பொருட்களும் இருந்தன!
ரீமா எல்லாவற்றையும் ஆச்சரியத்தோடு பார்த்தாள்.
திடீரென்று... அவளது மாமாவை காணவில்லை.மாமா எங்கே சென்றார்?
மாமா எங்கேயும் காணப்படவில்லை!
ரீமா கவலையுற்றாள்.
ஆனால் அவள் தைரியத்தைக் கைவிடவில்லை.
காணாமல் போனவற்றை கண்டுபிடிக்க எனக்குத் தெரியும், ரீமா நினைத்தாள்.நான் இந்த திருவிழாவைச் சுற்றிப் பார்த்து, மாமாவைத் தேடுவேன்!
பாம்பு நிகழ்ச்சியைப் பார்க்க மரத்திற்கு அடியில் கூட்டம் சேர்ந்திருந்தது.ரீமா அழைத்தாள்.
ஆனால் மாமா அங்கே இல்லை.
ஒருவேளை அவர் எனக்காக பொம்மை வாங்கிக் கொண்டிருப்பார்!
ரீமா நினைத்தாள்.
அவள் பொம்மைக் கடைக்கு ஓடினாள்.ரீமா அழைத்தாள்.ஆனால் மாமா அங்கே இல்லை.
மாமா எங்கே சென்றார்?
ஒருவேளை அவர் ராட்டினத்திற்கு சென்றிருப்பார், ரீமா நினைத்தாள்.
எனவே அங்கு ஒடிச்சென்றாள்.
ரீமா அழைத்தாள்.
ஆனால் மாமா அங்கு இல்லை.பிறகு, ரீமா அருகில் ஒரு மனிதரை பார்த்தாள்.
அவர் மாமாவைப் போலவே சிவப்பு சட்டை அணிந்திருந்தார்.
ரீமா சத்தமாக "மாமா!"
என்று அழைத்தாள்.
அந்த மனிதர் திரும்பி ரீமாவைப் பார்த்தார்.
"ஓ, கண்ணே.
உன்னுடைய மாமாவைத் தொலைத்துவிட்டாயா?"
என்று கேட்டார்.
ரீமா மரத்திற்கு மேலே பலூன்கள் பறப்பதைக் கண்டாள்.
மரத்தின் அருகில் ஒரு சிறுவனைக் கண்டாள்.
அவன் தனியாக அழுது கொண்டிருந்தான்.
"என்ன நடந்தது?'
என்று கேட்டாள் ரீமா.
"ஏன் அழுகிறாய்?
"ஆனால் அந்த சிறுவன் அழுவதை நிறுத்தவில்லை.
"அம்மா!
அப்பா!"
என்று அழுதான்.
ரீமாவிற்கு என்ன செய்யவேண்டும் என்று தெரியும்.
அருகிலிருந்த ஒலிபெருக்கிக்கு அந்த சிறுவனை அழைத்துச் சென்றாள்.
"இந்த பையனுக்கு நமது உதவி தேவை", என்றாள் அறிவிப்பாளரிடம்.
"தயவு செய்து அவனது பெற்றோரிடம் அவன் இங்கே இருக்கிறான் என்று கூறுங்கள்!"
அந்த சிறுவனின் பெற்றோர் விரைவில் வந்தடைந்தனர்.
அவர்கள் மிகுந்த மகிழ்ச்சி அடைந்தனர்!
ஆனால் ரீமாவின் மாமா எங்கே?பொறுங்கள்...
அது..."மாமா!"
அவர்கள் ஒருவரை ஒருவர் நோக்கி விரைந்தனர்.
மாமா சொன்னார், "நீ எங்கே இருந்தாய்?
உன்னை நான் எல்லா இடத்திலும் தேடினேன்.
""நான் உங்களைத் தேடிக்கொண்டிருந்தேன்!
", என்று ரீமா பதிலளித்தாள்.
"ஆனால் மாமாக்கள் குழந்தைகளைத் தேடவிடக்கூடாது!"
இவர் தான் குண்டூர் தேசத்து  கொழுக் மொலுக் குண்டு ராஜா
குண்டு ராஜா ஓர்  ஒல்லி நாய் வளர்த்தார்.குண்டு ராஜாவும் ஒல்லி நாயும் ஒருநாள் நடைப்  பயிற்சி செய்யப் போனார்கள்.
பறவை ஒன்றை பார்த்த நாய் அதைத் துரத்தி ஓடியது.
ராஜாவும் நாயின் பின்னால் ஓடினார்.
ஓடினார்கள் ஓடினார்கள் பறவைகள்  உலக விளிம்பிற்கே  ஓடினார்கள்.பல நாள் நீடித்தது அவர்கள் ஓட்டம்.
பாய்ந்து நாயை பிடித்தார் குண்டு ராஜா.
பல நாள் ஓடியதால் குண்டு ராஜா ஆனார் ஒல்லி ராஜா.
அம்மா இந்த வாரம் முட்டைகோஸ் அறுவடை செய்திருந்தார்.
டூபீ, மாயா, டஸ்கி மூவரும் சனிக்கிழமைகளில்காய்கறித் தோட்டத்தில் உதவுவது வழக்கம்.
இன்று குழந்தைகள் முட்டைகோஸ்களை எண்ணி, பெட்டிகளில் அடுக்கித் தரப் போகிறார்கள்.
அப்பா அவற்றை சந்தையில் விற்று வருவார்.
குழந்தைகள் மூவரும்  தோட்டத்திற்கு வந்தார்கள்.
அப்பாவின் டிரக்கிற்கு அருகே முட்டைகோஸ்கள் குவித்து வைக்கப் பட்டிருத்தன.
"அம்மாடி!
எவ்வளவு முட்டைகோஸ்கள்" சுட்டிக் காட்டி சொன்னாள் மாயா.
"கண்டிப்பா ஆயிரம் இருக்கும்" என்றான் டஸ்கி.
"இல்லேவே இல்லை!
இருநூறு இருக்கலாம்" என்றாள் டூபீ.
அம்மா கேட்டுக்கு அருகே காத்திருந்தார்.
"குழந்தைகளே, அடுக்க ஆரம்பிக்கலாமா.நீங்க ஒவ்வொரு பெட்டியிலும் 12முட்டைகோஸ்களை   அடுக்கணும்.
இது போல 20 பெட்டிகளை அடுக்கணும்.
உங்களில் ரெண்டு பேர் ஆளுக்கு 7 பெட்டிகளை அடுக்கலாம்.
மிச்சமிருக்கும் 6 பெட்டிகளை மூன்றாவது நபர் அடுக்கலாம்."
மூவரும் முட்டைகோஸ்களை சுற்றி நின்று கொண்டு எப்படி அடுக்குவது என்று ஆலோசித்தார்கள்.
"நான் இரண்டு இரண்டாக அடுக்கப் போகிறேன்" என்றாள் மாயா.
டஸ்கி "நான் நான்கு நான்காக" என்றான். "
நான் மூன்று மூன்றாக எண்ணி அடுக்குறேன்!"
என்றாள் டூபீ.
விரைவில் மூவரும் 20 பெட்டிகளையும் அடுக்கி முடித்தனர்.
"தங்கப் பிள்ளைகள்.
சீக்கிரமாவே வேலையை முடிச்சுட்டிங்களே" பாராட்டினார் அம்மா.
"கீழே சிதறி கிடக்கும் இலைகளை பன்றிகளுக்கு இரையா போடலாம்" என்று யோசனை சொன்னார்.
அடுத்து விலையினை  பெட்டியில் எழுதி டிரக்கில் அடுக்கினார்கள்.
அப்படி அடுக்கும்போது பெட்டியின் எடை எல்லா பக்கமும் சமமாக இருக்கும்படி அடுக்கினார்கள்.
"நாம் முடித்துவிட்டோம்" என்றார் அப்பா.
"எடையை சமமாக்க இன்னும் எத்தனை பெட்டிகளை அடுக்க வேண்டும்?
""ஐந்தைந்து பெட்டிகளா இரண்டு வரிசைகளில் அடுக்குறோம் அப்பா" என்றனர்.
20 பெட்டிகளையும் அடுக்கியதும் அப்பா சந்தைக்குக் கிளம்பினார்.
"எல்லா பெட்டிகளையும் விற்று விட்டால் பன்றிகளின் தொழுவத்தைப் பழுது பார்க்க  போதுமான பணம் கிடைத்துவிடும்.
அதுமட்டுமில்லாது குழந்தைகளுக்கும் பரிசுகள் வாங்கி வருவேன்!"
தோட்டத்தில் குழந்தைகள் செடிகளுக்குத் தண்ணீர் ஊற்றினர்.
களைகளை அகற்றினர்.
மணி பன்னிரெண்டு ஆனதும் அனைவரும் சோர்வாக உணர்ந்தனர்.
அம்மா குழந்தைகளிடம் "இன்று உங்களுக்கு பிடிச்சது சாப்பிடத் தரப்போறேன்.
என்னன்னு சொல்லுங்க பாக்கலாம்!"
என்றார்.
குழந்தைகள் மூவரும் என்னவாக  இருக்கும் என்று பேசிக் கொண்டனர்.
இருந்தும் அவர்களால் கண்டுபிடிக்க முடியவில்லை.
அம்மா அவரது உடையில் மறைத்து அந்த உணவை ரகசியமாக எடுத்து வந்தார்.
"நீங்க நினைச்சது இதுவான்னு சரி பாத்துகோங்க" என்றபடி பாக்கெட்டில் இருந்து ஆப்பிள் பழங்களை எடுத்துக் கொட்டினார்.
"யேய்!
நா சொன்னதுதான் சரி" கீச்சு குரலில் கத்தினான் டஸ்கி.
அம்மா மூவரிடமும் "மூவரும் சரி சமமாகப் பிரித்து எடுத்துக் கொள்ள வேண்டும்" என்று நினைவு படுத்தினார்.
குழந்தைகள் ஆப்பிள்களை இரண்டு இரண்டாக எண்ணினர் .
2,4,6,8,10,12,14,16.
எண்ணி முடித்ததும் ஒரு ஆப்பிள் மீதமிருந்தது.
ஏனென்றால் மொத்தமாக 17 ஆப்பிள்கள் இருந்தன.
அடுத்து மூவரும் ஆளுக்கு ஐந்து ஆப்பிள்களைப் பிரித்துக் கொண்டனர்.
அப்போது இரண்டு ஆப்பிள்கள் மீதமிருந்தன.
"இந்த இரண்டு ஆப்பிள்களை வெட்டி சமமாக எடுத்துக்கொள்வோம்", என்றான் டஸ்கி.
"ஒவ்வொருவருக்கும் எத்தனை துண்டுகள் கிடைக்கும்", என்றாள் மாயா.
"எனக்கு விடை தெரியும்" புன்னகைத்தாள் டூபீ.
"இந்தப் பழங்கள் அம்மா அப்பாவுக்கு"
அப்பா சந்தையிலிருந்து திரும்பி வந்தார்.
டிரக் காலியாக  இருந்தது.  "
முட்டைகோஸ்கள் அனைத்தயும்  விற்றுவிட்டேன்.
இந்தப் பணத்தைக் கொண்டு நமது பன்றிகளின் தொழுவத்தை சரி செய்து விடலாம்.
அது  மட்டுமில்லாமல் நீங்கள் விளையாடக் கேட்ட  சாக்கர் பாலும் வாங்கலாம்" என்றார்.
"யே..ய்!"
என்று குழந்தைகள் மூவரும் மகிழ்ச்சியாய் கூச்சலிட்டனர்.
இரண்டு கரும்புள்ளி வண்டுகளுக்கு எத்தனை கால்கள்  இருக்கும்?
நான்கு பறவைகளுக்கு எத்தனை இறக்கைகள் இருக்கும்?
மூன்று காண்டாமிருகங்களுக்கு எத்தனை கொம்புகள் இருக்கும்?
ஐந்து யானைகளுக்கு எத்தனை தும்பிக்கைகள் இருக்கும்?
ஏழு நாய்களுக்கு எத்தனை காதுகள் இருக்கும்?
மூன்று குரங்குகளுக்கு எத்தனை வால்கள் இருக்கும்?
ஆறு பூனைகளுக்கு எத்தனை கண்கள் இருக்கும்?
ஒரு புழுவிற்கு எத்தனை கால்கள் இருக்கும்?
மூக்கு கண்ணாடியைத் தொலைப்பது பாட்டிக்கு வழக்கம்.“எங்கே வைத்துவிட்டேன்?” இது எப்பொழுதும் அவர் கேட்கும் கேள்வி.
மூக்கு கண்ணாடியில்லாமல் அவரால் கண்ணாடியைக் கண்டுபிடிக்க முடியாது.
எனவே நான் அவருக்குத் தேவை.கண்ணாடியைக் கண்டுபிடிக்க நான்தான் அவரது கண்.
சிலசமயம் கண்ணாடி பாத்ரூமில் இருக்கும்.
சிலசமயம் படுக்கையில்.
ஏன், தலைக்கு மேலேகூட இருக்கும்!
“பாட்டி, கண்ணாடி உன் தலையில்!” என்பேன்.“ஆமாம்!
சரியான முட்டாள் நான்.
தேங்க்ஸ் கண்ணு” சிரித்துக் கொண்டே சொல்வாள் அவள்.
ஆனால் இந்த தடவை இன்னும் என்னால் பாட்டியின் கண்ணாடியைக் கண்டுபிடிக்க முடியவில்லை.
வழக்கமாக வைக்கும் எல்லா இடத்திலும் பார்த்துவிட்டேன்.
அவர் தலையில், பாத்ரூமில், அவர் அலமாரியில், பூஜை அறையில்.
அவருக்கு பிடித்த நாற்காலி அடியில் மற்றும் சாப்பாட்டு மேஜையின்மீது.
ஒரு நல்ல துப்பறிபவளாக மாற முடிவு செய்தேன்.
பாட்டி நாள் முழுவதும் என்ன செய்தார் என்று தெரிந்துகொள்ள முடிவு செய்தேன்.
“பெரிதாக ஒன்றும் செய்யவில்லை.
வீணாவின் மாமியார் வந்திருந்தார்.
உனக்கே தெரியுமே, எத்தனை வம்பு பேசுவாரென்று.
நிறைய தேனீர் குடித்தோம்.
உன் அம்மா செய்திருந்த லட்டுகளை அவள் காலி செய்தாள்” என்றாள் பாட்டி.
“பாட்டி இன்று ரொம்ப பிஸி.
அவருடைய பென்ஷனுக்காக முதலமைச்சருக்கு கடிதம் எழுதினார்” என்றான் ராஜூ.
அம்மா சொன்னாள் “உன் சித்தியுடன் ரொம்ப நேரம் பேசினாள்.
ராஜூவின் ஸ்வெட்டரை பின்னி முடித்தாள்.
அப்புறம் கொஞ்சம் வாக்கிங் போய்விட்டு வந்தாள்.” எனக்கு நிறைய தடயங்கள் கிடைத்துவிட்டன.
வீட்டில் புதிய இடங்களில் தேடிப்பார்த்தேன்.
ஆஹா!
தொலைந்த கண்ணாடியைக் கண்டுபிடித்துவிட்டேன்.
மூக்கு கண்ணாடி மேஜைமேல், போனுக்கு கீழே, பாட்டியின் பேனாவுக்கு பக்கத்தில், ஸ்வெட்டர் பின்னும் நூலுக்குள், இருந்தது.
பாதி சாப்பிட்ட லட்டுகூட அதில் இருந்தது.
பாட்டியின் அடுத்த பிறந்த நாளுக்கு நான் பணம் சேர்த்து இன்னொரு மூக்கு கண்ணாடி வாங்கித் தரப் போகிறேன்.
அய்மன் ஒரு குட்டிப் பெண்.
நான் அய்மனுடைய பள்ளிப் பை.
நாங்கள் இருவரும் நண்பர்கள்.
அய்மன் காலையில் எழுந்து பள்ளிக்கு கிளம்புவாள்.
நான் அறையின் மூலையில் என் இடத்தில் இருந்து அவளை கவனிப்பேன்.
சீக்கிரம் வெளியில் செல்லப் போகிறோம் என்று எனக்கு மிகவும் மகிழ்ச்சியாக இருக்கும்.
தினமும் காலையில், என்னை முதுகில் மாட்டிக் கொண்டு அய்மன் பள்ளிக்கு செல்வாள்.
அவள் வேகமாக நடக்கும்போது என் இதயமும் வேகமாக அடித்துக் கொள்ளும்.
அவள் சாலையில் நடக்கும்போது நான் அவள் முதுகில் சவாரி செய்வேன்.
பள்ளி வாகனத்தில் நான் அவள் மடியில் வசதியாக உட்கார்ந்திருப்பேன்.
அய்மனுக்கு என்னை மிகவும் பிடிக்கும்.
பள்ளிக்குச் செல்லும் வழியில் நான் மற்ற பள்ளிப் பைகளை சந்திப்பேன்.
நாங்கள் பேசிக் கொண்டும் பாடிக் கொண்டும் குழந்தைகளுடன் குதித்தும் ஓடியும் பள்ளியைச் சென்றடைவோம்.
வண்ணப்படங்கள் நிறைந்த புத்தகங்கள், குறிப்பேடுகள், அழிப்பான்,எழுதுகோல், சாப்பாட்டு டப்பா போன்ற பல சாமான்களை அய்மன் என் உள்ளே வைப்பாள்.
அவள் சாப்பாட்டு டப்பாவிலிருந்து கம-கமவென்று நல்ல மணம் வரும்.
இந்தச் சாமான்கள் எல்லாம் என்னுள்ளே புரண்டு கொண்டே இருக்கும்.
அய்மன் என்னை முதுகில் மாட்டிக் கொண்டு குதிப்பாள்.
அய்மன் மேலும் கீழும் ஓடுவாள்.
நான் எப்போதும் அவளுடனே இருப்பேன்.
மதிய சாப்பாட்டு இடைவெளியின் பொழுது அவள் என்னைப் வகுப்பறையில் வைத்து விட்டுச் செல்வாள்.
அந்தச் சமயத்தில் நான் தனிமையாக உணர்வேன்.
வகுப்பறையில் மற்ற பைகளும் இருக்கும்.
நாங்கள் எல்லோரும் பேசி, பாடி, சிரித்தாலும் எனக்கு அய்மன் இல்லாமல் தனிமையாகத் தோன்றும்.
பள்ளி முடிந்தவுடன் அய்மன் என்ன செய்வாள் தெரியுமா?
வீட்டுக்குச் செல்லும் அவசரத்தில் எல்லாச் சாமான்களையும் எனக்குள் வைத்துத் திணிப்பாள்.
அவள் வேகமாக ஓடும்போது எனக்கு மூச்சு வாங்கும்.
வீட்டிற்கு வந்த பிறகு என்னை ஒரு மூலையில் போட்டுவிட்டு என்னைப் பற்றி மறந்து போவாள்.
நான் அவளை ஒரு மூலையிலிருந்து பார்த்துக் கொண்டிருப்பேன்.
அய்மன் வளர வளர என் சுமையும் வளர்ந்து கொண்டே போகிறது.
அவளுக்கு என்னைச் சுமப்பது சிரமமாக இருக்கின்றது.
எங்கள் சுமையை யாரவது குறையுங்களேன்!
அக்கா!
அக்கா!
எனக்கு புரியலை...என்ன புரியலை?
சின்னதம்பி என்ன புரியலை?இடி இடிக்குதே, அது எங்கிருந்து வருதுன்னு எனக்கு புரியலை!நான் நினைக்கிறேன்,நான் நினைக்கிறேன்...என்ன நினைக்கிறேன்னு எனக்கு சொல்லு சின்ன தம்பி?
நான் நினைக்கிறேன்!
இருக்காரு ஒருத்தரு பெரிய கும்பகர்ணனு!வானத்திலே படுத்துகிட்டுத் தூங்குறாருவெள்ளி மழை சாட்டையாலேஅடிவிழுந்ததும் தூக்கம் கலையுது!அவரு எழுந்திருக்கிறாரு!கண்களில் பொறி பறக்குது,அது மின்னலாகத் தெரியுது.
பெரிய காலைஓங்கி மிதிச்சி, ஆழமாக மூச்சை இழுத்துகோபத்திலே கத்தறாரு மிகவும் சத்தமா...
(நான் ஒண்ணு சொல்லட்டுமா?
இப்படி வீட்டிலே நான் செய்திருந்தா, எங்கம்மா என்னை புடைச்சிருப்பாங்க, நல்லா செமத்தியா!
)நான் நினைக்கிறேன்!
இடி அங்கிருந்துதான் வருது!தூக்கம் போனதாலே, மழையில் நனைஞ்சு போனதாலே கும்பகர்ணன் வானத்திலே கோபப்பட்டதாலே!
புத்திசாலி நான் அக்கா?
அப்படித்தானே?
நிச்சயமா!
சின்னதம்பி!
நீ புத்திசாலிதான்!
நீ சொன்னதில் கூட உண்மையிருக்கலாம்!ஆனால் நான் படித்த புத்தகங்கள் சொல்வது இப்படி இல்லையே!என்ன சொல்லுது?
அக்கா என்னதான் சொல்லுது?நீ என்ன நினைக்கிறே?
சின்னதம்பி என்ன நினைக்கிறே?
நான் நினைக்கிறேன், நான் நினைக்கிறேன்...சொல்லு சின்ன தம்பி!
நீ என்ன நினைக்கிறே?
நான் நினைக்கிறேன்...வானத்திலே பைக் வண்டி ஓட்டும் கூட்டம் ஒண்ணுகருப்பு தோலு ஜாக்கெட்,கால் ௨றையில் இரும்பு ஆணிகள்!கண்ணு மறைக்குமே போட்ட கருப்பு கண்ணாடி,சினிமாவில் பார்ப்போமே அது போல இருப்பாங்க!அவங்களுக்குப் புடிச்சது என்ன தெரியுமா?மழையில் நனைஞ்சுகிட்டு பைக்கிலே பந்தயம்!
நான் நினைக்கிறேன்...பைக் மேலே ஏறி கிளம்ப உதை கொடுக்கிறாரு,இரும்பும் இரும்பும் மோதும் போதுதெரிவதுதான் மின்னல்!அப்புறம் செய்வது எல்லாருமே செய்வதுதான்!விரைவாக செல்ல இஞ்சினின் வேகத்தைக் கூட்டுறார்அந்த சத்தம்தான் நமக்கு இடியாகக் கேட்குது!
இடி வருவது இங்கிருந்துதான் என்று நினைக்கிறேன்.அசுரனின் கோபமல்ல,ஆகாய விமானமல்ல காரணம்,மழையில் பந்தயம் செல்லும் பைக் வீரர்கள்தான்!புத்திசாலி நான் அக்கா?
அப்படித்தானே?
நிச்சயமா!
சின்னதம்பி!
நீ புத்திசாலிதான்!நீ சொன்னதில் கூட உண்மையிருக்கலாம்!ஆனால் நான் படித்த புத்தகங்களில் பதிலாய் சொல்வது இது இல்லையே!என்ன சொல்லுது?
அக்கா என்னதான் சொல்லுது?நீ என்ன நினைக்கிறே?
சின்னதம்பி என்ன நினைக்கிறே?நான் நினைக்கிறேன், நான் நினைக்கிறேன்...சொல்லு சின்ன தம்பி!
நீ என்ன நினைக்கிறே?
நான் நினைக்கிறேன்...மழை ரொம்ப அதிகம் பெய்யும் பொழுதுவானத்தில் இருக்கும் வயதான பாட்டியின்பிள்ளைகளின் பிள்ளைகளுக்கு,வெளியில் சென்று விளையாடநிச்சயமாக அனுமதியில்லை!
(ஜலதோஷம் பிடித்துவிட்டால்?
)அறைக்குள்ளே அடைபட்ட பிள்ளைகளோஅட்டகாசமும், ரகளையும், செய்கிறார்களே!
நான் நினைக்கிறேன்...  வயதான பாட்டி தன் பெட்டியை திறக்கிறார்.குழந்தைகளும் குதூகலத்தில் கையை தட்டுது.பகடைக் காய்களும் இப்போ தரையில் உருளுது!பரம சந்தோஷமாக பொழுதும் போகுது!பகடைக் காய்களைப் பாட்டி உருட்டும் போதுவானத்தில் அவை உருண்டோடும் சத்தம் இடிபோல் கேட்பது அதுதான் என்று நினைக்கிறேன்!புத்திசாலி நான்அக்கா?
அப்படித்தானே?
நிச்சயமா!
சின்னதம்பி!
நீ புத்திசாலிதான்!நீ சொன்னதில் கூட உண்மையிருக்கலாம்!ஆனால் நான் படித்த புத்தகங்கள்சொல்வது இப்படி இல்லையே!என்னதான் சொல்லுது அக்கா?புத்தகங்கள் என்னதான் சொல்லுது?இங்கே வா என் சின்னதம்பி!புத்தகங்கள் சொல்வதை சொல்கிறேன்!
அவை சொல்லுது!அவை சொல்லுது...என்ன சொல்லுது அக்கா?
எனக்கும் சொல்லு அக்கா!புத்தகங்கள் சொல்லுது...மின்னலை தொடர்ந்துதான் எப்போதும் இடி வரும்,உனக்கு இது தெரியும் அல்லவா?மின்னல்தான் இடியை உருவாக்குகிறது,நான் சொல்வது உனக்கு புரிகிறதா?
புத்தகங்கள் சொல்வது இதுதான்!மின்னல் என்பது மின்சாரம் போல!விந்தைகள் புரியும் அதே மின்சாரம்தான்!பம்ப்பை ஓட்டும் மின்சாரம்!
பளிச்செனவீட்டிற்கு ஒளி தரும் மின்சாரம்!அதுவும் ஒரு விசையை தட்டிய உடனே!சச்சின், சௌரவை டிவியில் பார்த்திட உதவும் சமாசாரம்!
ஆனால் நான் கேட்டது இடியை பற்றி அக்கா!
இடியை பற்றி!
கொஞ்சம் பொறுத்திடு சின்னதம்பி!
கொஞ்சம் பொறுத்திடு!
புத்தகம் சொல்லுது!மின்னல் என்பது வெகு சூடானது!மின்சாரத்தை போல!
காற்றைக் கிழித்து கீழிறங்கி,பூமியில் படும்போது, வருகின்ற பாதையில்தொடுகின்ற காற்றையும், மிகமிக சூடாக்கும்!
சூடான காற்று விரிவடையும்!பூம் என்ற அதிர் வெடி ஒலியுடன்!தீபாவளி ராட்சஸப் பட்டாசு போல!
சில சின்னக் குழந்தைகள், தாயின் சேலைக்குள் தம்மை, பாதுகாப்பாய் மறைத்துக்கொள்வார்கள் உன்னைப் போன்ற பயமில்லா பிள்ளைகளோ, காற்று பூம் என்று வெடிப்பதைக் கேட்டு பின்னால் திரும்பி என்னைக் கேட்பீர்கள், அக்கா!
அக்கா!
இடி எங்கிருந்து வருகிறது?
இதுதான் உண்மையா!
அக்கா!
இது உண்மையா?
நான் எப்படி சொல்வேன் சின்னதம்பி!
எப்படி சொல்வேன்?
ஆனால் நான் படித்த அத்தனை புத்தகங்களிலும் இப்படித்தான் எழுதியிருக்குது!
மேலும் தெரிந்து கொள்ளுங்கள்!இடி எங்கிருந்து வருகிறது?நன்மைச் சுற்றியுள்ள எல்லா பொருட்களுமே சிறிய துகள்களானஅணுக்களால் உருவாக்கப்பட்டது.
ஒவ்வொரு அணுவிலும் கருப்பகுதியாக இருப்பதை நியூக்ளியஸ் என்பர்.
இதில் இரண்டு வகையான துகள்கள் இருக்கும்.
புரோட்டான்கள் மற்றும் நியூட்ரான்கள்.
பூமி சூரியனைச் சுற்றி வருவது போல் கருப்பகுதியை சுற்றி வரும் மிகச்சிறிய துகள்களை எலக்ட்ரான்கள் (மின்னணு) என்பார்கள்.புரோட்டான்கள் மற்றும் எலெக்ட்ரான்களில் மின்னேற்றம் (charge) உண்டு.
புரோட்டான்களில் நேர்மறை மின்னேற்றமும், எலெக்ட்ரான்களில் எதிர்மறை மின்னேற்றமும் இருக்கும்.
ஒவ்வொரு அணுவிலும் புரோட்டான்களுக்கு சமமான அளவில் எலெக்ட்ரான்கள் இருக்கும்.
ஒரு அணுவை மொத்தமாக பார்த்தால் அது மின்னேற்றத்தில் நடுநிலையில்(neutral) இருக்கும்.
ஆனால் இரண்டு அணுக்கள் ஒன்றை ஒன்று உரசும் பொழுது, அவைகளுக்கிடையே எலெக்ட்ரான்கள் மாற்றம் நிகழலாம்.
இதில் எலெக்ட்ரான்களை இழக்கும் அணு, அதிக புரோட்டான்களுடன், நேர்மறை மின்னேற்ற சக்தி அதிகம் பெற்று இருக்கும்.
அதிக எலெக்ட்ரான்களை பெறும் அணு, எதிர்மறை மின்னேற்ற சக்தி அதிகம் பெற்றிருக்கும்.
இப்பொழுது இவைகளை சக்தியூட்டப்பட்ட துகள்கள் அல்லது அயனிகள்(ions) என்று அழைப்பார்கள்.இடி உண்டாக்கும் மேகங்களில், பனிக்கட்டி மற்றும் நீர்த்திவலைகளை காற்று மேல் நோக்கி எடுத்து செல்லும்.
இவை ஒன்றையொன்று உரசிக் கொள்ளும் பொழுது, இதில் உள்ள அணுக்கள் அயனிகளாகும்.
நேர்மறை அயனிகள், எலெக்ட்ரான்களை இழந்தால், இலேசாக இருக்கும்.
அவை மேல் நோக்கி செல்லும்.
அதே சமயம் பளுவான எதிர்மறை அயனிகள் மேகங்களின் கீழ்பாகம் நோக்கி செல்லும்.
எதிரெதிர் மின்னேற்றங்கள் ஒன்றையொன்று கவரும்.
மேகங்களின் கீழ்ப் பகுதியில் உள்ள எதிர்மறை அயனிகள், பூமியின் மேலுள்ள நேர்மறை அயனிகளை ஈர்க்கும்.
அயனிகள் ஒன்றை ஒன்று நோக்கி நகரத் தொடங்கும்.
இதனால் மின்சாரம் உண்டாகி, இது ஒரு பெரிய, சக்தி வாய்ந்த மின்னலாக காட்சி தரும்.இந்த மின்னல் சுற்றியுள்ள காற்றை சூரியனின் வெப்ப நிலை அளவுக்கு சூடுபடுத்துகிறது.
இதனால் காற்று விரைவாக, அதிர் வெடி சத்தத்துடன் விரிவடைகிறது.
மின்னல் கடந்து சென்ற பின்னே, வெப்பம் உடனடியாக குறைந்து, காற்று சுருங்கிவிடுகிறது.
காற்றின் விரைந்த, அதிர்வெடி
செய்து பாருங்கள்!விந்தை பலூனை உருவாக்குங்கள்.தேவை:ஒரு பலூன்.பட்டு அல்லது கம்பளி துணி துண்டு.ஒரு சுவர்.செய்முறை:பலூனை ஊதுங்கள்.
பட்டு அல்லது கம்பளி துணி கொண்டு, பலூன் மீது நன்கு உரசுங்கள்.அதை ஒரு சுவருக்கு எதிராக பிடித்து கொள்ளுங்கள்.
இரும்பு காந்தத்தில் ஒட்டுவது போல் சுவரில் பலூன் ஒட்டிக் கொள்ளும்.
காரணம் என்ன?பலூனை பட்டு/ கம்பளி துணியால் உரசும்பொழுது இரண்டிற்குமிடையே எலெக்ட்ரான்கள்மாற்றம் நடைபெறுகிறது.
பலூன் அணுக்கள் அதிக எலெக்ட்ரான்களை எடுத்து கொள்வதால், அதில் எதிர்மறை மின்னேற்றம் உண்டாகிறது.
அதை சுவருக்கு எதிராக பிடிக்கும் பொழுது, பலூனில் உள்ள எதிர்மறை அயனிகள், சுவரில் உள்ள நேர்மறை அயனிகளால் ஈர்க்கப்படும்.
இந்த ஈர்ப்பினால் பலூன் சுவரில் ஒட்டிக் கொள்கிறது.
உலகத்திலேயே மிகப் பெரிய, மிகப் பரபரப்பான நகரம் ஒன்றில் ஒரு சிறுமி வசித்து வந்தாள்.
கதைகள் என்றால் அவளுக்கு மிகவும் பிடிக்கும்.
ஆனால் அவளுக்கு தெரிந்தவர்கள் யாருக்கும் கதை சொல்ல நேரமில்லை.
"எனக்கு ஏகப்பட்ட வேலைகள் உள்ளன" என்றாள் அம்மா.
அப்பாவோ, "நான் செய்தித்தாள் படிக்கிறேன்" என்றார்.
"நான் கிரிக்கெட் விளையாடுவது உனக்குத் தெரியவில்லையா?"
என்றான் அண்ணன்.
பக்கத்து வீட்டுக்காரரோ, "பொருள்கள் வாங்க நான் சந்தைக்குச் செல்லவேண்டும்" என்றார்.
பள்ளி ஆசிரியர் "கதைகள் எதற்கு?
முதலில் கணக்குகளைப் போடுவோம்" என்றார்.
எல்லாரும் பரபரப்பாக இருந்தார்கள்.
எல்லாரும் நேரத்தைத் துரத்திக்கொண்டிருந்-தார்கள்.
பலர் எப்பொழுதும் சோர்வாகவும் எரிச்சலுடனும் இருந்தார்கள்.
கதைகள் சொல்லமட்டும் யாருக்குமே நேரம் இருக்கவில்லை.
ஒருநாள் அந்தச் சிறுமியின் பள்ளிக்கு ஓர் அக்கா வந்தார்.
அவர் ஆசிரியை அல்ல, மாணவியும் அல்ல.
மாணவிகளைவிடப் பெரியவர், ஆசிரியர்களைவிடச் சிறியவர்.
அவருடைய கண்களில் கனிவும் கத்தில் புன்னகையும் இருந்தது.
குழந்தைகளுக்கெல்லாம் அவர் ஒரு தோழியாகத் தெரிந்தார், ஆசிரியர்களுக்கும்தான்!
அவருக்குக் கதைகள் ஏதேனும் தெரிந்திருக்குமோ என்று அந்தச் சிறுமி யோசித்தாள்.
அக்காவின் அருகில் சென்று, "நீங்கள் எனக்கு ஒரு கதை சொல்வீர்களா?
உங்களுக்கு நேரம் இருக்குமா?"
என்று வெட்கத்துடன் கேட்டாள்.
அக்கா அந்தச் சிறுமியை உற்றுப்பார்த்து, "நிச்சயமாக" என்றார்.
"நான் உனக்குக் கதை சொல்கிறேன்.
உனக்கு எப்படிப்பட்ட கதை வேண்டும்?
"எதிர்பார்ப்புடன் சிறுமி கண்களை விரித்து, "எனக்குச் சிங்கக் கதை வேண்டும்" என்றாள்.
அக்கா பள்ளியின் வராண்டாவில் உட்கார்ந்துகொண்டு, காட்டில் தொலைந்துபோன ஒரு சிறு சிங்கத்தைப்பற்றிய கதையை அந்தச் சிறுமிக்குச் சொல்ல ஆரம்பித்தார்.
சிறுமி ஆடாமல் அசையாமல் ஆர்வத்துடன் கதையைக் கேட்டாள்.
அக்கா மிகவும் விரிவாகக் கதை சொன்னார்.
காட்டில் மிகப் பெரிய மரங்களின் கிளைகளினூடே காற்று செல்வதையும், உயரமான புற்கள் காற்றில் அசையும் மென்மையான ஒலிகளையும், சின்ன சிங்கக்குட்டியின் மென்மையான தோலின் மெத்தென்ற ஸ்பரிசத்தையும்கூட அந்தச் சிறுமியால் உணர முடிந்தது.
அக்கா கதை சொல்வதைக் கேட்டு, அருகில் விளையாடிக்கொண்டிருந்த அந்தச் சிறுமியின் நண்பர்களும் அங்கே வந்து அமர்ந்தார்கள்.
சற்று நேரத்தில் அவர்களும் கதையில் மூழ்கிவிட்டார்கள்.
சிறிது நேரத்தில் சிறுமியின் வகுப்பு மொத்தம் அங்கே சேர்ந்தது.
கதையை கேட்டதோடு, அதை அவரவர் மனத்திலும் கற்பனை செய்து பார்த்தார்கள்.
"இன்னும் கதைகள் வேண்டும்" என்று கேட்டார்கள்.
அக்காவுக்கு நிறைய கதைகள் தெரியும் என்பது அந்தச் சிறுமிக்கும் அவளது வகுப்புத் தோழர்களுக்கும் ஆசிரியர்களுக்கும் விரைவில் புரிந்தது.
அக்காவுக்குக் குரங்குகள், பறவைகள் கதை தெரியும்.
ஆக்ரோஷமான நாய்கள், அநியாயம் செய்யும் பூனைகள், நீல நதிகள், ஆழமான கடல்களில் உள்ள மீன்கள், உயரமான மலைகள், பசுமையான பள்ளத்தாக்குகள், பெரிய நகரங்களில் வசிக்கும் குழந்தைகள், கிராமங்களில் வாழும் குழந்தைகளைப்பற்றிய கதைகள், சாகசங்கள், மர்மங்கள் நிறைந்த கதைகள், கம்பீரமான அரசர்கள், அழகான ராணிகளைப்பற்றிய கதைகள், பயமாக இருந்தால் என்ன செய்யவேண்டும், வருத்தம் வந்தால் என்ன செய்யவேண்டும், தொலைந்த புதையல்களைக் கண்டுபிடிப்பது எப்படி, அற்புதமான ரகசியங்களைத் தெரிந்துகொள்வது என்று பலவிதமான விஷயங்களும் அக்காவுக்குத் தெரிந்திருந்தது.
தினம் அந்தச் சிறுமியும் அவளது நண்பர்களும் அக்காவிடம் உட்கார்ந்து கதை கேட்டார்கள்.
மற்ற வகுப்புகளிலிருந்தும் குழந்தைகள் வந்தார்கள்.
அந்தப் பள்ளியின் ஆசிரியர்களும் வந்தார்கள்.
அக்கம்பக்கத்திலுள்ள பள்ளிகளிலிருந்தும் கதை கேட்கக் குழந்தைகள் வந்தார்கள்.
பள்ளியில் படிக்காத குழந்தைகளும் கதை கேட்க வந்தார்கள்.
பள்ளியை விட்டு விலகிச் சென்ற குழந்தைகளும் வந்தார்கள்.
பள்ளிக்குச் செல்ல வயதாகாத சிறு குழந்தைகளும் வந்தார்கள்.
சிலர் உட்கார்ந்துகொண்டு கதை கேட்டார்கள்.
சிலர் நின்றபடி கதை கேட்டார்கள்.
சிறு குழந்தைகள் குப்புறப்படுத்தபடி, இரு கைகளால் முகத்தைத் தாங்கியபடி கதை கேட்டார்கள்.
கதை சொல்வதைக் கேட்டுக் கேட்டு எப்படிக் கதை சொல்வது என்று அவர்கள் கற்றுக்கொண்டார்கள்.
கதைகளை எப்படிக் கட்டுவது,கதைகளை எப்படித் திரிப்பது, கதைகளை எப்படி நெய்வது, அதற்கு எப்படி வேலைப்பாடு செய்வது, எப்படிக் கதைகளைச் சமைப்பது, எப்படிக் கதைகளை அகன்ற நீல வானத்தில் பட்டம்போலப் பறக்கவிடுவது என்றெல்லாம் அவர்கள் தெரிந்துகொண்டார்கள்.
அதன்மூலம், கதை கேட்பவர்கள் கண்ணைச் சிமிட்டாமல், ஆடாமல், அசையாமல் கதை முடியும்வரை வசியம் செய்ததுபோல இருக்கும்படி எவ்வாறு கதை சொல்வது என அவர்கள் எல்லாரும் கற்றுக்கொண்டார்கள்.
மெதுவாக அக்கா, அந்தச் சிறுமி, குழந்தைகள் மூலமாகக் கதைகள் நகரம்ழுவதும் பரவத் தொடங்கின.
எல்லாரும் கதைகள் கேட்க ஆரம்பித்தார்கள்.
எல்லாரும் கதைகள் சொல்லவும் ஆரம்பித்தார்கள்.தாய்மார்கள் வேலை செய்வதை நிறுத்திவிட்டார்கள்.
அப்பாக்கள் செய்தித்தாள்களைப் படிப்பதை நிறுத்தினார்கள்.
ஆசிரியர்கள் கணிதப் புத்தகத்தைத் தள்ளிவைத்தார்கள்.
பக்கத்து வீட்டுக்காரர்கள் கடைக்குப் போவதை நிறுத்திவிட்டார்கள்.
எல்லாருமே கதை சொல்ல ஆரம்பித்துவிட்டார்கள்.
அண்ணன்கள் கிரிக்கெட் விளையாடவில்லை.
தங்கைகள் ஸ்கிப்பிங் விளையாடுவதை நிறுத்தினார்கள்.
எல்லாருமே கதை கேட்க ஆரம்பித்துவிட்டார்கள்.
காய்கறிக்காரர் காய்கறி விற்கவில்லை.
பால்காரர் பால் கொண்டுவரவில்லை, பெட்டிக்கடைக்காரர் வெற்றிலை பாக்குகூட விற்கவில்லை.
அவர்கள் ஒவ்வொருவரும் மற்றவர் சொல்லும் கதைகளைக் கேட்டார்கள்.
பஸ் ஓட்டுநர் பஸ்ஸை விட்டு இறங்கிக் கதை கேட்க வந்தார்.
நடத்துநரோ டிக்கெட் பையையும் பணத்தையும் பஸ்ஸிலேயே மறந்துவிட்டார்.
பயணிகளுக்குக் கதை சொல்வதில் அவருக்கு அத்தனை அவசரம்.
நகரத்தில் ரயில்களும் ஓடவில்லை.
ஓட்டுநர்கள் கதை கேட்பதிலேயே மூழ்கியிருந்தார்கள்.
செய்தித்தாள்கள் அச்சடிக்கப்படவில்லை.
கட்டடங்கள் கட்டப்படவில்லை.
மேம்பால வேலைகள் முடிக்கப்படவில்லை.
உணவகங்களில் இட்லி, தோசை கிடைக்கவில்லை.
பஜ்ஜி, பக்கோடா கிடைக்கவில்லை.
மீனவர்கள் மீன் பிடிக்கப் போகவில்லை.
கதை சொல்வது அல்லது கதைகளைக் கேட்பதுதவிர எதையும் செய்ய யாருக்குமே ஆர்வமில்லை.
தபால்காரர்கள் கதைகளைக் கேட்பதில் நேரத்தைக் கழித்ததால், தபால்கள் யாருக்கும் சென்று சேரவில்லை.
போக்குவரத்துக் காவலர் பரபரப்பான சாலைகளின் நடுவே இருந்தபடி வாகன ஓட்டுநர்களுக்குக் கதை சொல்லிக்கொண்டிருந்தார்.மக்கள் எல்லாருமே கதை கேட்பதில் மூழ்கிவிட்டதால், நகரத்தில் தொலைக்காட்சிகள் இயங்கவில்லை.
ஆக, ஒட்டுமொத்த நகரமும் முழுமையாக உறைந்துபோனது.
நகர மேயருக்குக் கவலை ஏற்பட்டது.
கடல் பக்கமாக இருந்த தன்னுடைய பெரிய வீட்டின் ஓர் அறையில் அவர் அங்கும் இங்கும் நடந்தபடி தனது மந்திரிகள் குழுவிடம் கேட்டார், "இப்பொழுது நாம் என்ன செய்வது?
""யாருமே வேலை செய்வதில்லை.
நகரத்தில் எதுவுமே நடப்பதாகத் தெரியவில்லை" என்றார் மேயர்.
மந்திரிகள் குழு தீவிரமாக உழைத்துத் திட்டங்களைத் தீட்டியது, யுக்திகளை வகுத்தது.
ஆனால் பலன் ஏதுமில்லை.
யாரும் சொன்ன பேச்சைக் கேட்கவில்லை.
இதனால், அக்காவும் அந்தச் சிறுமியும் மேயரின் மாளிகைக்கு அழைக்கப்பட்டனர்.
இவர்கள் இருவரும்தான் கடலளவு கதைகளைச் சொல்லி நகரம் ழுவதையும் மூழ்கவைத்ததாக மந்திரிகள் குழுவிடம் யாரோ சொன்னார்கள்.மிக உயரமான தூண்களையும் மிக உயரத்தில் கூரையையும் கொண்டிருந்த அந்தப் பெரிய அறையில், அந்தச் சிறுமி இன்னும் சிறியதாகத் தெரிந்தாள்.
அக்காவின் கையை இறுகப் பற்றியிருந்தாள் அவள்.
பருமனான, உயரமான ஆண்களும் பெண்களும் கொண்ட மந்திரிகள் குழுவின் நடுவே அக்காவும் சிறியதாகத் தெரிந்தாள்.
யார் முகத்திலுமே சிரிப்பு இல்லை.
எல்லார் முகத்திலும் கோபமும் சிடுசிடுப்பும் தெரிந்தது.
மேயர் தன்னுடைய அதிகாரக் குரலில், "உங்களுடைய கதைகள் இந்த நகரத்தையே ஸ்தம்பிக்க வைத்துவிட்டது.
இப்பொழுது என்ன செய்வது?"
என்றார்.
யாரும் பதில் சொல்லவில்லை.
அறை நிசப்தமாக இருந்தது.
எங்கோ தொலைவில் மேயரின் தோட்டக்காரன், மேயரின் மெய்க்காப்பாளருக்கு ஏதோ கதை சொல்வதுமட்டும் மெலிதாகக் கேட்டது.
சிறுமி அக்காவின் கையை இன்னும் இறுகப் பற்றிக்கொண்டாள்.
அக்கா மேயரை நேராக உற்றுப் பார்த்தார்.
அவரது குரல் தெளிவாக இருந்தது.
"தினம் காலையில் ஒரு கதை, மாலையில் ஒரு கதை என்று இருக்கட்டும்" என்றார்.
"இப்படிச் செய்தால் எல்லாருக்கும் கதைகள் கிடைக்கும்.
வேலைகளும் நடக்கும்.
""அருமையான திட்டம்!"
என்றார் மேயர்.
மந்திரிகள் குழு கை தட்டியது.
அவர்களுடைய முகங்களில் புன்னகை விரிந்தது.
சிறுமியும் அக்காவைப் பிடித்திருந்த தன் கையை விடுவித்துக்கொண்டாள்.
முழு நகரம் நிம்மதிப் பெருமூச்சு விட்டது.
அன்று முதல் அந்த நகரத்தில் தினம் காலையில் ஒரு கதை, இரவு தூங்கப் போகுன் ஒரு கதை சொல்லப்படுகிறது.
பெரிய, பரபரப்பான அந்த நகரம் "கதைகளின் நகரம்" என்றே அழைக்கப்பட்டது.
Dedication by Rukmini BanerjiFor all the young people of Pratham who work with children.Dedication by Bindia ThaparEspecially for Nui.
Also for Smitu, Amma, Tariq, Suvir and Amit.
And... for Maow.Acknowledgements by Bindia ThaparFor Manisha, Sampurna and Rinki, for waiting and believing.
எதேச்சையான ஒரு சந்திப்பு (1733)“ஆஹா, என்ன அழகான குதிரைகள், யானைகள்!” பரவசத்தோடு கூச்சலிட்ட அஹில்யா, “யார் இவைகளை இங்கே அழைத்துவந்தார்கள்?” என்றாள் வியப்பு நீங்காமலேயே.
அவள் அந்த அழகிய விலங்குகளிடமிருந்து பார்வையை விலக்க மனமின்றி கண்களைத் திருப்பினாள்.
இன்னும் சில நிமிடங்களில் இருட்டிவிடுமே!ஆகவே, அவள் சட்டென்று ஆலயத்துக்குள் சென்று, ஒரு விளக்கை ஏற்றினாள்.
கண்களை மூடிக்கொண்டு தலைதாழ்த்தி இறைவனை வணங்கினாள்.
அங்கே, அவளை மல்ஹர் ராவ் கவனித்துக்கொண்டிருந்ததை அவள் அறியவில்லை.
அவர், வீரமும் துணிவும் நிறைந்த ஒரு சுபேதார்; மல்வா பிரதேசத்தின் மூத்த மராத்தா அதிகாரியும் ஆவார்.
மல்ஹர் ராவ் புணேவுக்குச் சென்றுகொண்டிருந்த வழியில் சௌண்டி என்ற மஹாராஷ்டிர கிராமத்தில் முகாமிட்டிருந்தார்.
அவரோடு வந்த குதிரைகள் மற்றும் யானைகளைத் தான் அஹில்யா கண்டு, வியந்து, ரசித்துக்கொண்டிருந்தாள்.
அவளைக் கவனித்த மல்ஹர் ராவ், 'இவளிடம் ஏதோ ஒரு சிறப்பு அம்சம் உள்ளது.
என் மகன் கந்தே ராவுக்கு இவள் இசைவான மனைவியாக இருப்பாள்' என்று எண்ணினார்.
அந்தக் காலத்தில் திருமணங்கள் மிக இளமையிலேயே நடத்தப்பட்டன.
இந்தூர் பயணம் அஹில்யா கிராமத் தலைவர்மங்கோஜி ஷிண்டே என்பவரின் மகள்.
அவள் ஆட்டிடையர் குடும்பத்தைச் சேர்ந்தவள்.
அந்தக் காலத்தில்பெண்களைப் பள்ளிக்கு அனுப்பமாட்டார்கள்.
வீட்டையும் குடும்பத்தையும்கவனித்துக்கொள்வது தான் பெண்களின் வேலை என்று சமுதாயம் கருதியது.
பெண்கல்விக்குமுக்கியத்துவம் அளிக்கப்படவில்லை.
ஆனால், அஹில்யாவின் தந்தை இதற்கு மாறுபட்ட கருத்தைக் கொண்டிருந்தார்.
அவர்தன் மகளுக்கு எழுதப் படிக்கக் கற்றுக்கொடுத்தார்.
அஹில்யாவுக்கும் கந்தேராவுக்கும் திருமணமானதும், அவள் ஹோல்கர் குடும்பத்தின் மருமகளானாள்.
மல்வா பிரதேசத்தில் இருந்தஇந்தூருக்குச் சென்றாள்.
அதன் பிறகு நடந்தவையெல்லாம் சரித்திரமாகிவிட்டன.
அஹில்யாஅரசியாவது நடந்தே தீரவேண்டிய ஒரு சம்பவம்!
யார் இந்த அஹில்யாபாய்?
முந்நூறுஆண்டுகளுக்கு முன், 28 ஆண்டுகள் (1767-1795 கி.பி)மல்வா அரசை ஆண்ட அரசிதான் மஹாராணிஅஹில்யாபாய்.
18ம் நூற்றாண்டில் மல்வாவை இவர் ஆட்சி செய்த விதம்மிகவும் பாராட்டப்படுகிறது.
இவருடைய அரசாங்கம், சரித்திரத்திலேயேமிகவும் கருணை மற்றும் செயல்திறன் நிறைந்த அரசாங்கமாகக்கருதப்படுகிறது.
அந்த நேரத்தில், மராத்தா அரசாங்கத்துக்கு, "பேஷ்வா"க்கள் பல புதிய எல்லைகளை உருவாக்கிக்கொண்டிருந்தார்கள்.
‘பேஷ்வா’ என்பதுபெர்ஷிய மொழிச் சொல்.
இதன்பொருள் – ‘முதன்மையான’ அல்லது‘முதல் அமைச்சர்’ என்பதாகும்.
மராத்திய சாம்ராஜ்யத்தின்முதலமைச்சர்களுக்கு இந்தப் பதவி வழங்கப்பட்டது.
மராத்திய சாம்ராஜ்யம் உச்சத்தில்இருந்தபோது அதன் எல்லை தமிழ்நாட்டின்தஞ்சாவூரிலிருந்து, தற்போது பாகிஸ்தானில் உள்ளபெஷாவர் வரை நீண்டிருந்தது.
அதன்வடக்குப்பகுதியை குவாலியரின் ஷிண்டேக்களும் இந்தூரின் ஹோல்கர்களும் வலுவாகக் காத்தார்கள்.
மல்ஹார் ராவ் தான் ஹோல்கர் ஆட்சியை நிறுவியவர்.
மத்திய இந்தியாவின் மல்வாவில் முதல் மராத்தா சுபேதாராக சிறப்பாக அறியப்படுபவர்.
அவருக்குப் பிறகு, அஹில்யாபாய் மல்வாவை ஆண்டார்.
அஹில்யாபாய்ஒரு மிகச்சிறந்த அரசியாகத் திகழ்ந்தார்.
படையெடுப்புகளின் போது அழிக்கப்பட்டக் கோயில்களைப் புதுப்பித்தார், நர்மதை நதிக்கரையில் படித்துறைகளை அமைத்தார், தன்னுடைய நாட்டு மக்களை நன்கு கவனித்துக்கொண்டார்.
இதனால், “புண்யஷ்லோக் அஹில்யாபாய்” என்று அழைக்கப்பட்டார்.
குறையில்லாத குணமுடையவரைக் குறிக்க வழங்கப்படும் சமஸ்கிருதப் பட்டம் அது.
ஒரு கொந்தளிப்பான வாழ்க்கை(1754) அஹில்யாபாய்க்கு 29 வயதே ஆகியிருந்த போது, அவரைச் சோகம் தாக்கியது.
அப்போது ராஜபுத்திரர்களின் ஆட்சியின் கீழ் இருந்த ராஜஸ்தானிலிருக்கும் கும்பெர் கோட்டையை மராத்தாக்கள் முற்றுகையிட்டிருந்தார்கள்.
அஹில்யாபாயின் கணவர் கந்தே ராவை ஒரு பீரங்கிக் குண்டு தாக்கியதில்.
அவர் உடனடியாக இறந்தார்.
கண்மூடித் திறக்கும் நேரத்துக்குள் எல்லாம் முடிந்துவிட்டது.
அஹில்யாபாய் வேதனையில் வீழ்ந்தார்.
அக்கால வழக்கப்படி, அஹில்யா ‘உடன்கட்டை’ (சதி) ஏறத் தயாரானார்.
‘சதி’ என்பது, அன்றைய இந்துப் பெண்கள் மத்தியில் பின்பற்றப்பட்ட ஒரு வழக்கம் – இறந்துவிட்ட கணவனின் உடல் எரியூட்டப்படும் போது அந்தத் தீயில் மனைவி தானும் குதித்து தன்னுயிரை மாய்த்துக்கொள்வதாகும்.
கணவன் இறந்த பிறகு, ஒரு மனைவிக்குப் பாதுகாப்பு இல்லையென்பதால், அவளது வாழ்க்கைக்கு மதிப்பில்லை என்று தவறாகக் கருதப்பட்டது.
இப்போது, ‘சதி’ இந்தியாவில் தடை செய்யப்பட்டுவிட்டது.
கந்தேராவுக்கு இன்னும் இரண்டு மனைவிகள் இருந்தனர்.
(பலதாரமணம் – ஒருவர்பல பெண்களை மணப்பது என்பது அக்கால வழக்கத்தில் இருந்தது) அவர்கள் இருவரும்உடன்கட்டை ஏறினார்கள்.
அடுத்து உடன்கட்டை ஏறத்தயாரான அஹில்யாபாயை, கடைசி நேரத்தில், மனமுடைந்துபோயிருந்த மல்ஹர் ராவ் தடுத்துவிட்டார்.
‘‘என் ஒரே மகனை நான் இழந்துவிட்டேன்.
இப்போது நீயும் நெருப்பில் குதிக்காதே.
எங்களை விட்டுச் சென்று விடாதே.
இனிமேல்நீதான் எனக்கு மகனைப் போல‘’ என்றார்.
மல்ஹர்ராவ், மகன் இறந்துவிட்ட நிலையில் தன்நம்பிக்கையை அஹில்யாபாயின்  மீது வைத்தார்.
தன் மருமகள், தன்மகனைவிடத் புத்திசாலி என்று அவருக்குத் தெரியும்.
ஆகவே, அவள்மல்வாவைத் திறமையுடனும், புத்திசாலித்தனத்துடனும் ஆட்சி செய்வாள்  என்றுமல்ஹர் ராவ் நம்பினார்.
ராணி அஹில்யா மல்ஹர் ராவ், தான் போருக்குப் போகும் சமயங்களில், அஹில்யாபாய் நாட்டை ஆள வேண்டுமெனத் தீர்மானித்தார்.
அதற்காக, அவர் அஹில்யாவுக்கு போர்க்கலையிலும், நிர்வாக விஷயங்களிலும் பயிற்சி அளித்தார்.
அவர் வெளியூர்களுக்குச் சென்ற போதும், கடிதங்கள் வாயிலாக அவளுக்கு ஆளுமைத்திறன் பற்றி அறிவூட்டி வந்தார்.
மராத்தா வழக்கப்படி, கணவரோடு அஹில்யாபாயும் பல சமயங்களில் போர்க்களங்களுக்குச் சென்றிருந்த காரணத்தால் போருக்குத் திட்டமிடல், போர் நடத்துதல் போன்ற சிக்கலான விஷயங்கள் அவருக்கு புதியனவாக இருக்கவில்லை.
ஒருமுறை, மல்ஹர் ராவ் அஹில்யாபாய்க்கு, குவாலியரில் உடனடியாக ஓர் ஆயுதத் தொழிற்சாலை அமைக்கவேண்டும் என்று செய்தி அனுப்பினார்.
அதற்கு நூற்றுக்கணக்கான தொழிலாளர்கள், சிறந்த கண்காணிப்பாளர்கள், பீரங்கிகளைக் கொண்டு செல்வதற்கான காளைகள் ஆகியவை தேவைப்பட்டன.
அதிவிரைவில் தொழிற்சாலை அமைக்கப்பட்டு இயங்க ஆரம்பித்திருந்தது.
இத்தகைய வேகமான செயலாக்கத்திற்குக் காரணம், எந்த வேலையை யாரிடம் ஒப்படைப்பது என்று தேர்வு செய்யும் சிறப்புத் திறமை அஹில்யாபாயிடம் இருந்ததே ஆகும்.
அஹில்யாபாயைப்பற்றி அறிஞர்கள் என்ன சொல்கிறார்கள்?
‘தி டிஸ்கவரி ஆஃப் இந்தியா’ என்னும் தன் புத்தகத்தில் பண்டிட் ஜவஹர்லால் நேரு, இவ்வாறு எழுதுகிறார்: “அஹில்யாவின் ஆட்சியில் மிகச்சிறந்த ஒழுங்கும், திறமையான ஆளுமையும் நிலவியது; மக்கள் வளமாக வாழ்ந்தனர்; ஆகவே அது வரலாறு படைத்தது.
அவர் ஒரு திறன்மிகுந்த ஆட்சியாளராகவும் அதிகாரியாகவும் திகழ்ந்தார், பிறரால் பெரிதும் மதிக்கப்பட்டார், அவர் காலமான பிறகும் அவரை ஒரு புனிதரைப் போல் மக்கள் புகழ்ந்தார்கள்.” பிரிட்டிஷ் வரலாற்று அறிஞரான ஜான் கீ அஹில்யாபாயை, “தத்துவஞானி அரசி” என்கிறார்.
பிரிட்டிஷ் இந்தியாவில் பணியாற்றிய அதிகாரியான ஜான் மால்கம், அஹில்யாபாய் காலமான பின்பு அவருடைய வாழ்க்கையைப் பதிவுசெய்தார்.
“இவரைப் போல் மிகவும் தூய்மையான, பின்பற்றத்தக்க ராணியாக இதுவரை எவரையும் நான் அறியவில்லை” என்கிறார்.
அடுத்த சுபேதார் யார்?
கந்தே ராவ் இறந்து பதினைந்து ஆண்டுகளுக்குப் பிறகு, மல்ஹர் ராவ் காலமானார்.
மல்ஹர் ராவ்தான் அஹில்யாபாயின் மிகப்பெரிய ஆதரவாளராக இருந்தார்.
அவருடைய மரணத்துக்குப்பிறகு, பேஷ்வாக்கள் அஹில்யாபாயின் மகன் மலே ராவைச் சுபேதாராக நியமித்தார்கள்.
அப்போது மலே ராவுக்கு வயது 21.
ஆனாலும், தினசரி நிர்வாகக் கடமைகளை  அஹில்யாபாய் தானே கவனித்துக்கொண்டார்.
மலே ராவின் காப்பாளர் அல்லது அரசுப் பிரதிநிதி என்ற முறையில் அவர் ஆட்சியை நடத்தினார்.
மலே ராவ் ஒன்பது மாதங்கள் மட்டுமே சுபேதாராக இருக்க முடிந்தது என்பது வருத்தமான விஷயம்.
அவருக்குச் சில மனநலப் பிரச்சனைகள் இருந்தன.
அந்தப் பாதிப்பில்இருந்த தருணத்தில் அவர் ஒரு நெசவாளியைக் கொன்றுவிட்டார்.
தன்னுடைய சொந்த மகனாயிருந்த போதும், அவர் மீது விசாரணையைத் தொடங்கினார் அஹில்யாபாய்.
விசாரணையில் நெசவாளி மீது எந்தப் பிழையும் இல்லை என்று தெரிய வந்தது.
அதிர்ந்து போன மலே ராவ், குற்றவுணர்ச்சி வதைக்க, விரைவிலேயே இறந்தார்.
தனியாகக் காத்தவர் மலே ராவின் மரணத்துக்குப் பிறகு, அஹில்யாபாயின் அரசு ஒரு பெரிய ஆபத்தைச் சந்தித்தது.
அஹில்யாபாய் அரசு மேலாளரான கங்கோபதாத்யா, புணேவின் ரகோபதாதா பேஷ்வேயுடன் சேர்ந்துகொண்டு ஒரு சதி செய்தார்.
மஹேஷ்வருக்கு வந்து அஹில்யாபாயின் நாட்டைப் பிடித்துக்கொள்ளுமாறு ரகோபதாதாவுக்கு அழைப்பு விடுத்தார்.
மராத்தா அரசாங்கத்தின் நான்காவது பேஷ்வாவான மாதவ்ராவ் பேஷ்வாவின் மாமாதான் இந்த ரகோபதாதா.
அவர், தான் பேஷ்வா ஆகவேண்டும் என்று எப்போதும் கனவு கண்டுகொண்டிருந்தார்.
ஆனால்,  அந்தப்பதவியை நழுவவிட்டதில் ஆழ்ந்த மனவருத்தத்துடன் இருந்தார்.
கங்கோபதாத்யா அழைத்ததும் ரகோபதாதா புதியவாய்ப்பைக் கண்டு உற்சாகமானார்.
ஆரவாரமின்றி, திருட்டுத்தனமாக மஹேஷ்வர் செல்லத் திட்டமிட்டார்.
அங்கே சென்றதும் அஹில்யாபாயைப் போருக்கு அழைத்து மல்வாவைப் பிடித்துவிடலாம் என்று நினைத்தார்.
அஹில்யாபாய் ஒரு பெரிய, பரந்த ஒற்றர் படையை உருவாக்கியிருந்தார், அவர்கள் எதிரிகளின் நடவடிக்கைகளை அவ்வப்போதே தெரிவித்தனர்.
நிதானத்துடனும் உடனுக்குடனும் செயல்பட்டு, தன்னுடைய விசுவாசமிக்க, பாதுகாப்புப்படை வீர்ரான துகோஜி ஹோல்கரைப் படைத்தலைவராக நியமித்தார்.
பின்னர் மாதவ்ராவ் பேஷ்வாவுக்கு தானே அப்பகுதியின் நிர்வாக விவகாரங்களை கவனித்துக்கொள்வதற்கு அனுமதி வேண்டி ஒரு கடிதம் அனுப்பினார், அத்துடன், மற்ற மராத்தா தலைவர்களுக்கும்; அவர்களுடைய ஆதரவையும் படைபலத்தையும் கோரி கடிதங்களை அனுப்பினார்.
ரகோபதாதா மஹேஷ்வரை நோக்கி வந்துகொண்டிருக்கையில், அஹில்யாபாய் அவருக்கு, 'ஒரு பெண்ணிடம் தோற்றால் உங்கள் கௌரவம் பாதிக்கப்படும் அளவுக்கு உங்களுடன் போரிடுவது என்னை பாதிக்காது'என்று ஒரு செய்தி அனுப்பினார்.
ரகோபதாதா உஜ்ஜயினியை அடைந்தார்.
அஹில்யாபாய் அவரைச் சந்திக்க எப்படிச் சென்றார் தெரியுமா?
யானைப்படையும் குதிரைப்படையும் அணிவகுக்க தனது மொத்தப் படைகளோடு  தலைமை வகித்து ஊர்வலமாகச் சென்றார்!
காவியம் படைத்த  இந்தக் காட்சியைக் கண்டு, வியந்து பாராட்டி, ஆதரவைத் தெரிவிக்க மக்கள் தங்கள் வீடுகளிலிருந்து வெளியே வந்தனர்.
குடிமக்களின் அன்பு, மரியாதை, பாராட்டு மற்றும் விசுவாசம் இவற்றைக் காண்பித்த  இந்தச் செயலே அஹில்யாபாயின் வெற்றிக்கு உண்மையான சான்று!
மாதவ்ராவ் பேஷ்வா ரகோபதாதாவைத் திரும்பிச் செல்லுமாறு உத்தரவிட்டார், மல்வாவை தொடர்ந்து நிர்வகிக்க அஹில்யாபாய்க்கு அனுமதி அளித்தார்.
அஹில்யாபாய் தன்னுடைய தலைநகரை இந்தூரிலிருந்து அருகிலிருந்த மஹேஷ்வருக்கு மாற்றினார்.
அது நர்மதை நதிக்கரையிலிருந்தது.
செழுமையும் எளிமையும் மராத்தா ராஜ்ஜியத்திலேயே செல்வச் செழிப்புமிக்க ஆட்சியாளர்களில் ஒருவர் அஹில்யாபாய்.
ஆனால், அரசுப்பணத்தைத் தனிப்பட்ட சுகபோகங்களுக்குப் பயன்படுத்தும் பழக்கம் ஹோல்கர்களிடம் கிடையாது.
அஹில்யாபாய் மாளிகையில் அன்றி ஓர் எளிய இரண்டு மாடிக் கட்டிடத்தில்தான் வாழ்ந்தார்.
தினந்தோறும் அஹில்யாபாய் அரசவையைக் கூட்டுவார்.
இன்றைக்கும் பெண்களுக்குக் கிடைக்காத பல உரிமைகளுக்கு போராடிக் கொண்டிருக்கையில், முந்நூறு ஆண்டுகளுக்கு முன்பே அவ்வுரிமைகளை, அஹில்யாபாயால் வழங்க முடிந்தது.
விதவைகள் சொத்து வாங்கவும், குழந்தைகளைத் தத்தெடுத்துக்கொள்ளவும் தடை விதித்திருந்த சட்டங்களையெல்லாம் நீக்கினார்.
அஹில்யாபாயின் ஆட்சியில், வர்த்தகம் வளர்ந்தது, விவசாயிகள் மகிழ்ச்சியாக இருந்தார்கள், பிற நாடுகளுடனான உறவுகள் ஆழமாகின, அவருடைய தலைநகரில் கலையும், இசையும், இலக்கியமும் வளர்ந்தன.
சுருக்கமாகச் சொன்னால், அவருடைய ஆட்சி ஒரு நிறைவான, இலட்சிய அரசாட்சியாக விளங்கியது!
நெசவாளிகள், கைவினைக் கலைஞர்கள், சிற்பிகள், ஓவியர்கள் ஆகிய எல்லாருக்கும் மஹேஷ்வர் நகரம் ஆதரவளித்தது.
இசைவான நெசவு இன்றைக்கும், மஹேஷ்வர் நகரம் சிறந்த பருத்தி மற்றும் பட்டாடைகளுக்குப் புகழ்பெற்று விளங்குகிறது.
நெசவாளிகள் இங்கு வேரூன்றியதற்கு அஹில்யாபாயின் ஊக்கமளிப்பே காரணம், அஹில்யாபாய், மஹேஷ்வர் நகரில் ஒரு நெசவாலையை அமைத்தார்.
இங்கே  நெய்யப்பட்ட ஆடைகள் மிக அருமையாக  இருந்ததால், பேஷ்வா அரசவையில் இருந்த பணக்கார அதிகாரிகள் இவற்றை புணேவுக்கு வரவழைத்து அணிந்தார்கள்.
தீர்க்க தரிசனம் நல்ல தலைவர்கள் நிகழ்காலத்தை மட்டுமல்ல, எதிர்காலத்தையும் கருத்தில் கொண்டு திட்டமிடுவார்கள்.
ஆங்கிலேய அரசாங்கத்தால் இந்தியாவுக்கு வரப்போகும் ஆபத்தை முன்கூட்டியே யூகித்துப் புரிந்துகொண்ட முதல் சில ஆட்சியாளர்களில் ஒருவர் அஹில்யாபாய்.
இந்தியர்களோடு ஒப்பிடும்போது ஆங்கிலேயப் படைகள் வேறுவிதமாகச் போரிடுகின்றன என்று புரிந்துகொண்ட அஹில்யாபாய், தன் படையில் ஒரு ஃபிரெஞ்சுத் தளபதியை நியமித்தார்.
அவர் நான்கு படைப்பிரிவுகளுக்கு ஐரோப்பியப் போர்முறைகளில் பயிற்சியளித்தார்.
அஹில்யாபாய், 1772–ல் பேஷ்வாக்களை ஆங்கிலேய அரசோடு மிகவும் நெருங்கிப் பழகவேண்டாம் என்று எச்சரித்து கடிதம் எழுதினார்.
அதில் இவ்வாறு குறிப்பிட்டிருந்தார்: ‘ஒரு பொறி அமைத்துப் பிடித்தோ அல்லது நம் பலம் கொண்டு தாக்கியோ ஒரு புலியைக் கொன்றுவிடலாம் ஆனால், கரடி நம்மைக் கட்டிப்பிடித்து இம்சைப்படுத்தியே கொன்றுவிடும்.
'இந்திய அரசர்கள், பிரபுக்கள் மற்றும் தளபதிகளுக்கு தங்களுக்குள் சண்டையிடுவதற்கே நேரம் சரியாக இருந்தது, ஆங்கிலேயருக்கு எதிராக அனைவரும் ஒன்றுகூட வேண்டும்என்கிற தொலைநோக்குப் பார்வை யாருக்கும் இருக்கவில்லை.இதைக் கண்டு அஹில்யாபாய் மிகவும் வருந்தினார்.
வரலாற்றில் அழியாப் புகழ்(1795) அஹில்யாபாய் 1795ல் காலமானார்.
அப்போது அவருக்கு வயது எழுபது.
அஹில்யாபாயைப் பெருமைப்படுத்தும்வகையில் 1996ம் ஆண்டு, இந்திய அரசாங்கம் அவர் பெயரில் ஒரு தபால்தலையை வெளியிட்டது.
இந்தூரிலுள்ள சமூக அமைப்பொன்று, பொதுமக்களின் நன்மைக்காக உழைப்பவர்களுக்கு அஹில்யாபாயின் பெயரில் விருது ஒன்றை அளிக்கிறது.
இந்தூர் விமான நிலையத்துக்கு, அவர் நினைவாக, ‘தேவி அஹில்யாபாய் விமானநிலையம்’ என்று பெயர் சூட்டப்பட்டுள்ளது.
இந்தூர் பல்கலைக்கழகம் ‘தேவி அஹில்யாபாய் விஷ்வவித்யாலயா’ என்று அவரது பெயரில் இயங்குகிறது.
மக்களுக்காக அஹில்யாபாய் அஹில்யாபாய் துணிவோடு ஆட்சி செய்தார், மக்கள் அவரை நம்பினார்கள்.
அவருடைய மஹேஷ்வர் அரண்மனைக்கு வெளியே பொறிக்கப்பட்டுள்ள வாசகம் இது:  “நான் என் குடிமக்களை மகிழ்ச்சியாக வைத்திருக்கக் கடமைப்பட்டவள்.
என் செயல்களுக்கு நானே பொறுப்பு.
நான் செய்யும் செயல் அனைத்துக்கும் கடவுளிடம் நான் பதில் சொல்லியாக வேண்டும்.”
சிங்கம் தான் காட்டின் ராஜா.
அது கர்ஜிக்கும் போது காட்டில் அனைவரும் பயந்து நடுங்கினர்.
சிங்கத்திற்கு இரண்டு நாட்களாக பலத்த பல் வலி.
"மகாராஜா, இந்தப் பல்லை பிடுங்கிவிடுங்கள் , என்று கூறியது அந்தக் காட்டின் வைத்தியரான குரங்கு.
"சரி", என்று ஒப்புக் கொண்டது சிங்கம்.
ஆனால் யார் சிங்கத்தின் பல்லை பிடுங்கி எடுப்பார்கள்?
எல்லோர்க்கும்  அதனைக் கண்டாலே பயம்!
"மகாராஜா, நான் என் பின்னங்கால்களால், உங்கள் பல்லை எட்டி உதைக்கிறேன்.
அது விழுந்துவிடும்," என்றது முட்டாள் கழுதை.
"உன் ராஜாவை உதைக்கும் அளவிற்கு தைரியமா உனக்கு?
", என்று சிடுசிடுவென கர்ஜித்தது சிங்கம்.
கழுதை தன் வாலை சுருட்டிக் கொண்டு பயந்து ஓடியது.
யானை, சிறுத்தைப்புலி, கரடி, மற்றும் மான் என அனைவரும் கவலை கொண்டனர் .
யார் துணிச்சலாக சிங்கத்தின் வாயிற்குள் கையை விடுவார்கள்?
இரண்டு நாட்கள் கழிந்தன.
பல் வலி தாங்க முடியாத அளவிற்கு அதிகரித்துக்கொண்டே போனது.
"நான் உங்கள் பல்லை பார்க்கவா?
", என்று எலி ஓர் இரவு தனியாக இருந்த போது கேட்டது.
"சரி", என்று கூறி சிங்கம் வாயை அகலமாக திறந்தது.
"அடடே!
உங்கள் பற்களுக்கு இடையே நிறைய அழுக்கு சிக்கிக் கொண்டு உள்ளது", என்றது எலி.
தன் கூர்மையான பற்களை வைத்து சிங்கத்தின் பல்லை எலி சுத்தம் செய்தது.
அதன் பின் சிங்கத்தின் பல் வலி நன்றாக குறைந்தது.
"மகாராஜா, தினமும் உங்கள் பற்களை சுத்தம் செய்யுங்கள், இல்லையெனில் உங்கள் பற்கள் அழுகி விடும்", என்றது அந்த புத்திசாலியான சிறிய எலி.
"ஆம், நீ கூறுவது சரி தான்.
ஆனால் தயவு செய்து இதை பற்றி யாரிடமும் சொல்லாதே, இல்லையெனில் எல்லோரும் மகாராஜா சுத்தமானவர் இல்லை என்று கூறுவார்கள்", என கெஞ்சியது சிங்கம்.
"சரி", என்று சிரித்தது எலி.
சிங்கமும் சிரித்தது.
குண்டுமீனுக்கும் குட்டிமீனுக்கும் ஒரே கொண்டாட்டம்.
வந்தது ஆபத்து.
சின்னத் துவாரத்தின் ஊடாக குட்டிமீன் வௌியேவந்துவிட்டது.
குண்டுமீனுக்கு வரமுடியவில்லை.
குட்டிமீன் சின்னப் பற்களால் கடித்தது.குண்டுமீன் பெரிய பற்களால் கடித்தது.
குட்டிமீன் உதவி தேடிச் சென்றது.
“என்னுடைய பெரிய நண்பனுக்கு உதவ முடியுமா?”
“வேகமாக வரமுடியாது குட்டிமீன்...” பெரிய ஆமை கூறியது.
“என் நண்பனுக்கு உதவ முடியுமா?” பெரிய திமிங்கிலத்திடம் கேட்டது.
“என் பற்கள் வலிமையற்றவை சின்ன குட்டிமீன்...”
“இதோ சின்ன வாள்மீன்...”
“அம்மா, பெரிய குண்டுமீனுக்கும் சின்னக் குட்டிக்கும் உதவ வேண்டும்...”
எல்லோரும் பெரிய குண்டுமீனுக்கு உதவினார்கள்.
“ய்... யேய்... ய்!”பெரிய குண்டுமீன் வௌியே வந்தது!
எல்லோரும் மீண்டும் விளையாடச் சென்றனர்.
இது உலர்ந்த வானிலை.
தாகம் எடுக்கிறது.
வெயில்கொளுத்துகிறது
காற்று அடிக்கிறது.
மேக மூட்டமாக இருக்கிறது.
குளிருகிறது
மழை பெய்கிறது.
இடி இடிக்கிறது.
நான் வானவில் ஒன்றைக் காண்கிறேன்.
செலமங்கிற்கு பூனைகளைப் பிடிக்கும்.
அவள் வீட்டில் பல பூனைகள் இருக்கின்றன.
செலமங்கிடம் ஒரு கருப்புப் பூனை இருக்கிறது.
இந்த பூனை நிறைய இறைச்சி உண்ணும்.
செலமங்கிடம் ஒரு பெரிய பூனை இருக்கிறது.
இந்த பூனை அனைத்தையும் உண்ணும்.
பூனை எண் மூன்று மரத்தின் மேல் ஏறுகிறது.
இந்த பூனை மரத்தில் மாட்டிக் கொள்கிறது.
செலமங்கும் மரத்தின் மேல் ஏறுகிறாள்.
அவளும் பூனை எண் மூன்றுடன் மாட்டிக் கொள்கிறாள்.
செலமங்கின் அம்மா, அவர்கள் கீழே இறங்க உதவி செய்கிறார்.
செலமங்கிடம் இரண்டு சோம்பேறி பூனைகள் இருக்கிறது.
அவை நாள் முழுவதும் வெயிலில் வெளியே படுத்து இருக்கும்.
செலமங்கிடம் மூன்று பரபரப்பானப் பூனைகள் இருக்கின்றன.
அவை சமையல் அறையில் இருக்கும் எலிகளை இரவில் பிடிக்கின்றன.
செலமங்கிடம் ஒரு நாய் இருக்கிறது.
அதன் பெயர் லிராபி.
லிராபிக்கு நண்பர்கள் இல்லை.
அந்த நாய் சோகமாக இருக்கிறது.
செலமங்கின் பூனைகளுக்கு லிராபியைப் பிடிக்காது.
லிராபியை வீட்டை விட்டு பூனைகள் விரட்டின.
லிராபி ஓடி விட்டது.
செலமங் லிராபியைக் கண்டுப்பிடித்து வீட்டிற்கு அழைத்து வந்தாள்.
பூனைகள் மகிழ்ச்சியாகவில்லை.
அந்த பூனைகளுக்கு லிராபியை மறுபடியும் பார்க்க விருப்பமில்லை.
செலமங் எத்தனைப் பூனைகள் வைத்து இருக்கிறாள்?
அவள் எட்டுப் பூனைகள் வைத்து இருக்கிறாள்.
செலமங் எத்தனை நாய்கள் வைத்து இருக்கிறாள்?
அவள் ஒரு நாய் வைத்து இருக்கிறாள்.
இப்பொழுது லிராபி எங்கே இருக்கிறது?
எத்தனை பூனைகள் உங்கள் வீட்டில் இருக்கிறது?எத்தனை நாய்கள் உங்கள் வீட்டில் இருக்கிறது?
எங்கள் வீட்டில் எப்போதும் அனைடோ* அடுப்பங்கறையில் சமைக்கும் இனிப்பான, மொறுமொறு டில்பிதாவின்# சுவை இருக்கும்.
*அனைடோ - அசாமிய மொழியில் 'பாட்டி' | #டில்பிதா - அசாமிய உணவுப் பண்டம்
எங்கள் வீட்டின் மதிய வேளைகளில் அப்பா குட்டித் தூக்கம் போடுவார்.
அவரின் குறட்டைச் சத்தத்தில் அறையே அதிர்ந்து போகும்.
எங்கள் வீட்டு முன்னறையில் அம்மா தறியில் நெசவு செய்வதையும், பக்கத்தில் நானும் ஹுண்டுவும் சண்டை போடுவதையும் எப்போதும் பார்க்கலாம்.
நாள் முழுக்க வெயிலில் விளையாடிவிட்டு எங்கள் வீட்டுக்கு வந்து குளியலறையில் சில்லென்ற தண்ணீரில் குளிப்பது ஒரு தனி சுகம்.
எங்கள் வீட்டு முற்றத்தில் நாங்கள் டீ குடிக்கும்போது கோப்போ* மலர்களின் வாசனையும் பழுத்த பலாப்பழ வாசனையும் வீசும்.
*கோப்போ - அசாமில் இருக்கும் ஒரு மலர் வகை
ரொம்ப ரொம்ப நாளைக்கு முன்ன, மக்கள் யாருக்கும் எதுவுமே தெரியாம இருந்தது.
பயிர் வளர்க்கவோ, துணி நெய்யவோ, இரும்புல கருவிகள் செய்யவோகூட யாருக்கும் தெரியாது.
ஒரு நாள், ந்யாமே அறிவின் பானைய அனான்சிகிட்ட கொடுக்கலாம்னு முடிவு பண்ணார்.ஒவ்வொரு முறை அந்தப் பானைய திறந்து பார்க்கும்போது அனான்சி புதுசா ஏதாவது கத்துப்பார்.
அதில ரொம்ப உற்சாகமா இருந்தார்!
பேராசைக்கார அனான்சி, இந்தப் பானைய உயரமான மரத்துமேல வைச்சுகிட்டா, இந்த அறிவு முழுக்க எனக்கே எனக்கா இருக்கும் அப்படின்னு நினைச்சார்.
நீளமா ஒரு கயிறப் பிண்ணி, அந்த மண்பானைய வயித்தோட கட்டிகிட்டார்.மாரம் ஏற ஆரம்பிச்சதும், அந்த பானை அவரோட முட்டியில இடிக்க இடிக்க, மரம் ஏறுறது கஷ்டமாகிடுச்சு.
மரத்தடியில இருந்து அனான்சியோட சின்னப் பையன் இதையெல்லாம் பார்த்துகிட்டு இருந்தான்.
“அந்தப் பானைய பின்னால கட்டிகிட்டா இன்னும் கஷ்டமில்லாம ஏறலாம்ல?” அப்படின்னு கேட்டான்.அனான்சி அறிவு நிறைஞ்சிருந்த அந்த களிமண் பானைய பின்னாடி கட்டிகிட்டு ஏறிப் பார்த்தார்.
உண்மையிலே ரொம்ப சுலபமா இருந்துச்சு.
கடகடன்னு மர உச்சிக்கு ஏறிட்டார்.
அப்புறம்தான் யோசிச்சார்.
“என்கிட்டதான் எல்லா அறிவும் இருக்கணும், ஆனா என் பையனே என்னவிட புத்திசாலியா இருக்கான்.”அனான்சி கோபமாகி அந்த பானைய மரத்துமேல இருந்து கீழப் போட்டார்.
அது கீழ விழுந்து தெறிச்சிடுச்சு.
அந்த அறிவு முழுக்க எல்லோரும் எடுத்து பகிர்ந்துகிட்டாங்க.இப்படித்தான், மக்கள் பயிர் விளைவிக்கவும், துணி நெய்யவும், இரும்புல கருவிகள் செய்யவும், இன்னமும் நமக்கு இப்போ தெரியிற எல்லா விஷயங்களையும் தெரிஞ்சிகிட்டாங்க.
பளபள பட்டம் வானத்தை முட்டும்,மரங்களைத் தாண்டிஉயரத்தை எட்டும்.பளபள பட்டத்துக்குப் பறக்கத்தான் பிடிக்கும்,அது நதியின் மேலே காற்றில் மிதக்கும்.நானும் ஒரு நாள் பட்டம் போல் ஆவேன்,வயல்களின் மேலே பறந்தே திரிவேன்.பறவைகள் எல்லாம் கூடவே பறக்கும்.பட்டம் போலே ஆனால், பிரமாதமாய் இருக்கும்
நான் ஒரு பெரிய பையன்.
என்னால் படிகள் ஏறிச் செல்ல முடியும்.
ஆனால், ஏறியப் பின்னர் இறங்கத் தெரியாது.
என்னால் நாற்காலியின் மீது ஏற முடியும்.
ஆனால் இறங்க முடியாது.
என்னால் நாற்காலியின் மீது ஏறி பின் மேஜை மீது எற முடியும்.
ஆனால் பின்னர் இறங்க முடியாது.
"அப்பா!
அப்பா!"
என்று கத்துகிறேன்.அப்பா சிரித்துக் கொண்டே வந்து.
"கண்ணா!
கீழே இறங்கக் கற்றுக்கொள்!"
என்று சொல்கிறார்.
எனக்கு பயமாக இருக்கிறது.
இருந்தாலும், நான் அழ வில்லை.
மெதுவாக, நான் மேஜையில் இருந்து கீழே இறங்குகிறேன், பின்னர் நாற்காலியில் இருந்து இறங்குகிறேன்.
இறுதியாக, நான் கீழே இறங்கக் கற்றுக்கொண்டேன்.
அது என்ன?
அது என்ன ?
அதற்கு தும்பிக்கை இல்லை.
அது என்னைப் போல் இல்லை.
அது என்ன?அதற்கு வால் இல்லை.அது என்னைப் போல் இல்லை.
அது என்ன?
சே...அதன் இறக்கைகள் எங்கே?அது என்னைப் போல் இல்லை.
அது என்ன ?அதன் சிறிய பாதங்களைப் பாருங்கள்.அது நம்மைப் போல் இல்லை.
அது பயங்கரமானது என நினைக்கிறாயா?
அது நம்மை சாப்பிட ஆசைப்படுகிறது என நினைக்கிறாயா?
அச்சோ !அச்சச்சோ!
ஆ.... !ஓ..... !ஓடு.....!
அது நம்மை துரத்தி வருகிறது!
ஜாக்கிரதையாக இரு.திரும்பி வந்துவிடு.
அது என்ன?அது ஒரு குழந்தைஎன்னைப் போலவே!
புலியாக இருப்பது அவ்வளவு சுலபம் கிடையாது.ஆம்!
புலிகள் அழகும் சீற்றமும் மிகுந்தவைதான்.
ஆனால், புலிகள் பெரியதாகவும் கனமாகவும் கூட இருப்பவை.
எனவே, அவற்றுக்கு வேட்டையாடுவது சிரமமாக இருக்கிறது.
இருபது முறை வேட்டையாடினால், அதில் ஒரு முறைதான் புலி தான் வேட்டையாடியதை சாப்பிடும்.
புலி காட்டுக்குள் எங்காவது போகும்போது, காவ்!
காவ்!
கஃக்!மந்தி வயதான மனிதர்கள் இருமுவதைப் போன்று சத்தம் எழுப்பும்!
காவ்!
காவ்!
கஃக்!
ஆவூ!
ஹாவூ!கேளையாடு பயத்திலிருக்கும் நாயைப் போல் குரல் எழுப்புகிறது!
ஆவூ!
ஹாவூ!
ஊவ்!
ஊவ்!
ஊவ்!புள்ளிமான் சிறு பறவையைப் போல் குரல் எழுப்புகிறது!ஊவ்!
ஊவ்!
ஊவ்!
காட்டில் எல்லோருக்கும் புலி இங்கே இருப்பது தெரியும்!
ஆஹூன்?
ஆஹூன்?எல்லோரும் எங்கே போய்விட்டார்கள்?
புலிக்கு ஒரே ஆச்சரியம்!
சின்னுவும் முன்னுவும் நூலகத்தில் வாசித்து கொண்டிருந்தனர்.
"சின்னு, இந்த பையன் சுற்றி கொண்டிருப்பதை பார்.
இந்த படம் மிகவும் அழகாக உள்ளது."
"முன்னு, மலர்ந்திருக்கும் இந்த  அழகிய சிவப்பு பூக்களை பார்."
"சின்னு, பல வண்ண சிறகுகள் கொண்ட இந்த அழகிய பட்டாம்பூச்சிகளை பார்."
நூலகத்தில் பல அருமையான படங்கள் கொண்ட புத்தகங்கள் இங்கும் அங்கும் எங்கும் உள்ளன !
"சின்னு, இதைப்படி.
இது ஒரு பாடல்கள் நிரம்பிய புத்தகம்."
"முன்னு, தயவு செய்து எனக்கு ஒரு கதை சொல்லேன்."
﻿"இதயம் கவர்ந்த கதை ஒன்று சொல்லேன்."
"சின்னு இங்கே வா, நாம் சேர்ந்து உட்காரலாம்.
நீ ஒரு புத்தகமும் நான் ஒரு புத்தகமும் எடுத்துக்கொள்வோம்.
சேர்ந்து படிப்போம்."
"ஆஹா, என்ன இது?
ஒரு நாயும் முயலும் ஒன்றாக பள்ளிக்கு செல்கின்றன!"
"இந்த இருக்கையில் அமர்ந்திருக்கும் கரடியை பார்!
கனிவான அழகிய கண்கள்!"
"நான் கதை ஒன்று சொல்கிறேன்.
நீ எதை கேட்க விரும்புகிறாய்?
முயல் கதையா அல்லது நாய் கதையா?"
"ஓவியமும் படங்களும் நிறைந்த கதை ஒன்றை சொல்லேன்."
"நூலகத்தில் இருப்பது மிகவும் மகிழ்ச்சி அளிக்கிறது.
நான் தினமும் இங்கு வந்து புத்தகங்கள் வாசிப்பேன்."
"சின்னு, வா, நாம் சில புத்தகங்களை வீட்டுக்கு எடுத்து சென்று படிப்போம்.
புத்தகங்கள் நல்ல நண்பர்கள்.
புத்தகங்களை வாசிப்போம்!
புத்தகங்களை நேசிப்போம்!"
ஒரு நாள், எலிக்கு மிகப் பெரிய லட்டு கிடைத்தது.லட்டுவை வீட்டுக்குக் கொண்டு சென்று தான் மட்டும் அதைத் திண்ண வேண்டும் என நினைத்தது.
எலி லட்டுவை பின்னால் இருந்து தள்ளியது.
லட்டு நகரவே இல்லை.
எலி லட்டுவை முன்னால் இருந்து தள்ளியது.
லட்டு நகரவே இல்லை.
எலி லட்டுவை வலது பக்கம் வந்து  தள்ளியது.லட்டு நகரவே இல்லை.
எலி குடுகுடு என ஓடி இடது பக்கம் வந்தது.இடது பக்கம் இருந்தும் லட்டுவை தள்ள முடியவில்லை.
என்னடா இது?
எந்த பக்கமும் தள்ள முடியவில்லையே!
எலி யோசித்தது...ஒரு கயறு கட்டி இழுக்கலாம் என்று அதற்கு ஒரு யோசனை தோன்றியது.எலி அதன் வீட்டிற்கு ஓடிச் சென்று ஒரு கயறு கொண்டு வந்தது, ஆனால் அது சிறியதாக இருந்தது.
திரும்பவும் ஓடிச் சென்று ஒரு பெரிய கயறு கொண்டு வந்தது.லட்டுவை அந்த பெரிய  கயற்றில்கட்டி இழுத்தது.
ஆனாலும் அது நகரவில்லை.
எலி அங்கேயே உட்கார்ந்து லட்டுவை திண்ண ஆரம்பித்தது.
லட்டுவை சாப்பிட்டு சாப்பிட்டு எலி குண்டானது.
லட்டு சின்னதாகிப் போனது.
இப்போது லட்டுவை தள்ளிப் பார்த்தது.
லட்டு உருண்டு அதன் வீட்டுக்குள் சென்றது.
எலி மகிழ்ச்சியானது.
எலி பெரிதானதால் வீட்டுக்குள் நுழைய முடியவில்லை.
எலி எத்தனை முயற்சி செய்தாலும் அதனால் உள்ளே நுழைய முடியவில்லை.
எலி வீட்டுக்கு வெளியே உட்கார்ந்தது.
அதற்கு பயங்கர வயற்று வலி எடுத்தது.
"நானே அத்தனை லட்டுவையும் சாப்பிட்டிருக்கக் கூடாது.
நண்பர்களோடு பகிர்ந்து உண்டிருக்க வேண்டும்" என நினைத்து வருந்தியது.
ஆர்வத்திற்கு மறுபெயர் சேம் எனலாம்.எல்லாவற்றிக்கும் ஆர்வத்துடன் செயல்படும் சேமிற்கு அவனுடைய கிறிஸ்துமஸ் பரிசு என்ன வென்று தெரியாமல் துடித்துக்கொண்டிருந்தான்
ஆர்வம் தாங்கமுடியாமல் அம்மாவிடம் சென்று, "அம்மா அம்மா எங்கே எனது கிறிஸ்துமஸ் பரிசு?
"என்று ஆவலுடன் கேட்டான்.
"அது ஒரு ரகசிய இடத்தில் ஒளிந்துக்கொண்டிருக்கிறது சேம்!"
என்று புன்னகைத்தவாறு சொன்னார் அம்மா.
"ஓ அப்படியா!"
என்று கூறியவாறே அப்பாவை தேடிச்சென்றான்.
"அப்பா, எங்கே எனது கிறிஸ்துமஸ் பரிசு?"
என்று ஆவலுடன் கேட்டான்.
"அது ஒரு ரகசிய இடத்தில் ஒளிந்துக்கொண்டிருக்கிறது சேம்.
"என்று புன்னகைத்தவாறு சொன்னார் அப்பா.
"அப்படி எங்கேதான் இந்த பரிசு ஒளிந்துக்கொண்டிருக்கிறது?
அந்த பரிசை நான் கண்டுபிடிக்க போகிறேன்!"
என்றான் சேம்.
அப்பாவின் மேசைக்கு பின்னால் சென்று பார்த்தான்.
அங்கே ஒரு சிவப்பு நிற பரிசு பெட்டி ஒன்றைக்கண்டான்.
"ஆனால் இது என்னுடையது இல்லை,"  ஜூஜூ அத்தையின் பெயர் அல்லவா எழுதியுள்ளது!"
என்று சலித்துக்கொண்டான் சேம்.
அப்படியே மெதுவாக அவனது பெற்றோரின் அறைக்குச்சென்றான்.
அங்கே ஒரு தங்க நிற பரிசு பெட்டி ஒன்றைக்கண்டான்.
"ஆனால் இது என்னுடையது இல்லை,"  எல்பி  மாமாவின்  பெயர் அல்லவா எழுதியுள்ளது என்று மீண்டும் சலித்துக்கொண்டான் சேம்.
அடுத்தாக அவன் அம்மாவின் அலமாரியை திறந்து பார்த்தான்.
அங்கே ஒரு ஊதா நிற பரிசு பெட்டி ஒன்றைக்கண்டான்.
அந்த பரிசுப்பொருளோ "எங்கள் அன்பு மகள் சோபிக்கு" என்று சிரித்துக்கொண்டிருந்தது.
சேமுக்கோ மறுபடியும் ஏமாற்றம்.
பெருத்த ஏமாற்றத்துடன் தன் அறைக்கு சென்று தரையில் அமர்ந்துக்கொண்டான்.
எவ்வளவு தேடியும் பரிசைக்கண்டுபிடிக்க முடியவில்லையே.
தீடீரென்று, கட்டிலுக்கு கீழே ஒளிந்துக்கொண்டிருந்த பரிசு பெட்டியைக்கண்டான் சேம்.
தன் பெயர் அதில் எழுதியிருந்ததைக்கண்டதும்.
"ஹையா இது என்னுடைய பரிசு!"
என்று துள்ளி குதித்தான் சேம்.
சேம் பரிசுபெட்டியை நன்றாக குலுக்கிப் பார்த்தான்.
என்னதான் இருக்கிறது உள்ளே.
ஹ்ம்ம் சரி, பரிசுப்பெட்டிக்குள் என்ன இருக்கிறது என்று தெரிந்துக்கொள்ள உங்களுக்கு ஆர்வமாக இருக்கிறதா?
ஆனால், சேம் கிறிஸ்துமஸ் வரை காத்திருக்க முடிவு செய்து விட்டான் .
மீராவின் பேருந்து நிறுத்தத்தில் இன்று ஒரு புதுப்பெண் வந்திருக்கிறாள்.
எல்லோரும் அவளை உற்றுப் பார்க்கிறார்கள்.
யாரும் அவளுடன் பேசவில்லை.
பள்ளிப் பேருந்தில் அனைவரும் தங்கள் நண்பர்களுக்கருகில் உட்காருகிறார்கள்.
புதுப்பெண் தனியாக உட்காருகிறாள்.
பள்ளியில், மீராவின் ஆசிரியையான சல்மா மிஸ் ஒரு வியப்பான செய்தியை அறிவிக்கிறார்.
"இதோ பாருங்கள், நம் வகுப்பறைக்கு ஒரு புதிய நண்பர் வந்துள்ளார்!"
அந்தப் புதுப்பெண் தான்!அனைவரும் அந்தப் புதுப்பெண்ணை உற்றுப் பார்க்கிறார்கள்.
"அவள் வித்தியாசமாக இருக்கிறாள்!"
என்று அவர்கள் கூறுகிறார்கள்.
“நீங்கள் எல்லோரும் ஜென்னியிடம் அன்பாகவும் உதவியாகவும் இருக்க வேண்டும்,” என்று சல்மா மிஸ் கூறுகிறார்.
ஜென்னி… ஓ, அது தான் அந்தப் புதுப்பெண்ணின் பெயர்!
மீராவிற்கு தானும் ஒரு முறை புதுப்பெண்ணாக இருந்தது நினைவுக்கு வருகிறது.
யாரும் அவளிடம் பேசவில்லை.
யாரும் அவளுடன் விளையாடவில்லை!
மீரா ஜென்னியைப் பார்த்துப் புன்னகைக்கிறாள்.
அவளும் புன்னகைக்கிறாள்.
ஓவிய நேரத்தில், மீரா தன் வண்ணக்கட்டிகளை அவளுடன் பகிர்ந்து கொள்கிறாள்.
இடைவேளையின் போது, இருவரும் தங்களது மதிய உணவைப் பகிர்ந்து கொள்கிறார்கள்.
பேருந்தில் ஒன்றாக அமர்ந்து வீடு செல்கிறார்கள்.
மாலையில் ஒன்றாக விளையாடுகிறார்கள்.
அவர்கள் இருவரும் சிறந்த நண்பர்கள்!
பள்ளியில் சில குழந்தைகள் ஜென்னியைக் கேலி செய்கிறார்கள்.
'வெளிநாட்டுப் பெண்' என்பது போல ஏளனமான பெயர்களைச் சொல்லி அழைக்கிறார்கள்.
"அவள் இந்தியப்பெண் தான்!"
என்று மீரா கோபமாகச் சொல்கிறாள்.
ஆனால் அவர்கள் அதை ஏற்றுக் கொள்ளாமல் சிரிக்கிறார்கள்.
ஜென்னி வருத்தமடைகிறாள்.
"மற்றவர்களிடமிருந்து மாறுபட்டு இருப்பது நல்லதுதான்!"
என்று மீரா அவளிடம் சொல்கிறாள்.
தன் அம்மா அடிக்கடி அவளது சகோதரருக்குச் சொல்லக் கேட்டிருக்கிறாள் மீரா.
அவளது அண்ணன் கண்ணாடி போட்டிருப்பார்.
அவரைப் பார்த்து மற்றவர்கள் கேலி செய்யும் போது அவர்களது அம்மா இப்படித்தான் ஆறுதல் அளிப்பார்.
ஒரு நாள், சல்மா மிஸ் அவர்களுக்கு ஒரு புதிய திட்டப்பணியைக் கொடுக்கிறார்.
அனைவரும் அவர்களது பகுதியைப் பற்றி பேச வேண்டும்.
அதைக் கேட்டு எல்லாரும் உற்சாகப் படுகிறார்கள்.
ஜென்னியைத் தவிர.
"நான் என்ன செய்ய வேண்டும், மீரா?"
என்று அவள் கேட்கிறாள்.
"கவலைப்படாதே ஜென்னி!
உன் குடும்பம், திருவிழாக்கள், அல்லது வீட்டைப் பற்றிப் பேசு! "
என்று அவளிடம் மீரா சொல்கிறாள்.
"ஆனால் அவர்கள் என்னைப் பார்த்து சிரிப்பார்களே, மீரா!"
என்று வருத்தமாகக் கூறுகிறாள்.
"நீ பேசும் போது, உன்னுடன் அன்பாக இருப்பவர்களைப் பார்த்துப் பேசு!"
என்று மீரா ஆதரவாகக் கூறுகிறாள்.
தன் தாயின் வார்த்தைகளை நினைவில் கொண்டு நம்பிக்கை தரும் விதத்தில் ஜென்னியிடம் அவள் பேசுகிறாள்.
திட்டப்பணியைப் பகிர்ந்து கொள்ளும் நாள் வந்தது.
வகுப்பறையில் உற்சாகம் பொங்குகிறது.
சல்மா மிஸ் அவர்களது வண்ணமயமான உடைகளைப் புகைப்படம் எடுக்கிறார்.
ஆனால், ஜென்னியைக் காணவில்லை.
அவள் பள்ளிப் பேருந்திலும் வரவில்லை.
இந்த முக்கியமான நாளன்று பள்ளிக்கு வராமல் இருக்கமாட்டாள் என்று மீரா நம்புகிறாள்.
விரைவில் தொடக்க நேரம் வந்துவிட்டது.
குஜராத்தின் பாரம்பரிய ஆடையான அன்காரகோ-சோர்னோவை அணிந்திருக்கிறான் பார்த்.
அவனது இரட்டைச் சகோதரி, பூஜா, சனியா-சோளி அணிந்திருக்கிறாள்.
அவர்கள் இருவரும் ஒன்றாக சேர்ந்து கர்பா நடனம் ஆடுகிறார்கள்.வீணா தனது தாய்மொழியான தமிழில் ஓர் அழகான தேசபக்திப் பாடலைப் பாடுகிறாள்.
இது போல மற்ற குழந்தைகளும் ஒவ்வொருவராக வந்து இந்தியாவின் மரபுகள், வழக்கங்கள், கொண்டாட்டங்கள், உணவுகள் மற்றும் பிரபல மக்களைப் பற்றிப் பேசுகிறார்கள்.
மீராவின் முறை வரும் போது மிகப் பெருமையுடன் அவள் பிறந்த மாநிலமான ராஜஸ்தானைப் பற்றி ஒரு படக்காட்சியைக் (‘ஸ்லைடு ஷோ’) காட்டுகிறாள்.
அப்போது, ஓர் உயரமான தலைக்கவசத்தை அணிந்து கொண்டு யாரோ நடந்து வந்தார்கள்.
அவள் தான்… ஜென்னி!
அந்த உடையிலும் அலங்காரத்திலும் அவளை அடையாளமே தெரியவில்லை!
ஆனால், அவள் பதட்டமாக இருக்கிறாள் என்று மீராவிற்குத் தெரிகிறது.
"நான் இந்தியாவின் இருபத்தி ஒன்பது மாநிலங்களில் ஒன்றான மிசோரம்மிலிருந்து வந்திருக்கிறேன்," என்று ஜென்னி பேசத் தொடங்குகிறாள்.அனைவரும் உன்னிப்பாகக் கவனித்துக் கேட்கிறார்கள்.
அதுவரை ஜென்னியின் பேச்சை யாரும் அதிகம் கேட்டதில்லை.
"நான் அணிந்திருக்கும் ஆடையின் பெயர் பூவாஞ்சை.
இப்போது நான் உங்களுக்கு செய்ஹ்லம் என்ற ஒரு மிசோ நடனத்தைக் காண்பிக்கிறேன்."
சல்மா மிஸ் இசையைத் தொடக்குகிறார்.
மறுகணம் ஜென்னி நளினமாக நடனமாடுகிறாள்.
சிலர் கேலியாகச் சிரிப்பதை அவள் புறக்கணிக்கிறாள்.
அவள் சந்தோஷமாக இருப்பதால் யாரும், எதுவும் அவளைத் தடுக்க முடியாது.
﻿விரைவில் சல்மா மிஸ் ஜென்னியுடன் சேர்ந்து நடனமாடுகிறார்.
ஒரு சில குழந்தைகளும் சேர்ந்து கொள்கிறார்கள்.
மீராவைப் போல சிலர், இசைக்கு ஏற்றபடி கைத்தட்டுகிறார்கள்.
அனைவரும் குதூகலமாக இருக்கிறார்கள்!
இசை நிறுத்தப்பட்ட போது, ஜென்னியும் ஆடுவதை நிறுத்துகிறாள்.வகுப்பறையில் ஒரு திடீர் அமைதி நிலவுகிறது.
சல்மா மிஸ் ஜென்னியைக் கைத் தட்டிப் பாராட்டுகிறார்.
வகுப்பறையிலுள்ள அனைவரும் அவரோடு சேர்ந்து கைத் தட்டுகிறார்கள்!
பேருந்தில் வீட்டுக்குச் செல்லும் போது ஜென்னி மிகவும் சந்தோஷமாக இருக்கிறாள்.
"நீ சொல்வது சரிதான், மீரா!
மற்றவர்களிடமிருந்து சற்று மாறுபட்டு இருப்பது நல்லதுதான்!
"இப்போதெல்லாம் யாரும் ஜென்னியைக் கேலி செய்வதில்லை.
இப்போது அவள் ‘அவர்களுள் ஒருவள்'!
அவளை முதன்முதலாகப் பார்த்தபோது என் கண்களையே என்னால் நம்ப முடியவில்லை.
‘என்ன அதிசயம்!
இவ்வளவு சிறிய காராக இருந்தாலும், நான்கு பேர் அமர இடமிருக்கிறதே!’ என்று எண்ணினேன்.
என் குட்டித்தங்கை நீட்டாவோடு ஒரு சுவற்றின் மீது அமர்ந்திருந்தபடி, கார்களை எண்ணிக் கொண்டிருந்தேன்.
எனக்கு கார்கள் என்றால் கொள்ளை ஆசை!
என் கனவுகள்கூட கார்களை பற்றித்தான் இருக்கும்!
தெருவில் செல்லும் எல்லா கார்களின் விவரங்களும் எனக்கு அத்துபடி.கார்கள் அற்புதமானவை, அல்லவா?
‘ப்ர்ரூம் ப்ர்ரூம்’ என சப்தமிடும் கார்களில் எங்கு வேண்டுமானாலும் போகலாம்.
அவளுடைய முகப்பு விளக்குகள் பளீரென்ற மஞ்சள் நிறத்தில் சிமிட்டின.அவள் ஒரு சிவப்பு தேவதையைப் போல் இருந்தாள்.
பல கேள்விகள் என் மனதில் வட்டமிட்டன.
அவள் எங்கே வசிக்கிறாள்?
அவள் பெயரென்ன?
எனக்கு அவளைப்பற்றி நிறையத் தெரிந்துகொள்ள வேண்டும்.
சைக்கிளில் எங்கள் குடியிருப்பின் நுழைவாயிலை நோக்கிச் சென்றேன்.
காவல்கார மாமாவிடம், அந்த பளபளக்கும் சிறிய சிவப்பு காரைப் பற்றி ஏதாவது தெரியுமா எனக் கேட்டேன்.
அவர் சிரித்துக் கொண்டே, “உனக்கு அந்த காரைப் பிடித்திருக்கிறதா?
அந்த காரும், அதன் சொந்தக்காரரும் சமீபத்தில்தான் இங்கு குடிவந்தார்கள்.
அவர்கள் 112ஆம் எண் வீட்டில் வசிக்கிறார்கள்” என்று சொன்னார்.அவருக்கு “நன்றி” சொல்லிவிட்டு, நான் வீட்டுக்கு விரைந்தேன்.
அன்று மாலை, 112ஆம் எண் வீட்டுக்கு, என் புதிய பக்கத்து வீட்டுக்காரரைத் தேடிச் சென்றேன்.ஆனால், அங்கு பெரிய பெரிய கார்கள் காணப்பட்டனவே தவிர, அந்தச் சிறிய சிவப்பு காரைக் காணவில்லை.
பின்னர், சிறிது தள்ளி இருந்த ஒரு கம்பிக்கதவைப் பார்த்தேன்.
அதற்குப் பின்னே அந்த சிவப்பு தேவதையும் இருந்தாள்.
அவளது இடது பக்கத்தில் ஒரு மின்வடம் இணைக்கப்பட்டிருந்தது.ஓ!
சிவப்பு தேவதை மின்சாரத்தில் இயங்குபவள்.
பெட்ரோலிலோ டீசலிலோ அல்ல.
எனவே, அவள் ஓடுவதற்கு மின்சாரம் ஏற்றுவது அவசியம்!
அடுத்த நாள், சிவப்பு தேவதை வேகமாக என்னைத் தாண்டிப் போனாள்.
தெருவின் ஓரமாக ஓடி, நிறுத்தச் சொல்லி கையை உயர்த்தினேன்.
அவளும் நின்றாள்!உள்ளே நரைத்த முடியுடனிருந்த பாட்டி, என்னைப் பார்த்துப் புன்னகைத்தார்.
அவர் பார்ப்பதற்கு என் பாட்டியைப் போலவே இருந்தார்.
சிவப்பு தேவதையை இலேசாகத் தட்டிக் கொடுத்துவிட்டு, “எனக்கு கார்களைப் பற்றி நிறைய தெரியும்; ஆனால், இதுபோன்ற காரை நான் இதுவரைப் பார்த்ததில்லை.
இவளை எனக்கு ரொம்பப் பிடித்திருக்கிறது” என்றேன்.“என்னையும் உனக்குப் பிடிக்கும் என்று நம்புகிறேன்”என்றார் அந்தப் பாட்டி!“சிவப்பு தேவதையோடு இருப்பதால் நீங்களும் நல்லவராகத்தான் இருப்பீர்கள், அதனால் உங்களையும் பிடிக்கும்!” என்று சிரித்துக்கொண்டே சொன்னேன்.
“சிவப்பு தேவதை... இந்தக் குட்டி காருக்கு ஏற்ற நல்ல பெயர்தான் வைத்திருக்கிறாய்!” என்று சொன்னார் பாட்டி.“உங்களை, சிவப்பு தேவதையின் பாட்டி என்று அழைக்கலாமா?” எனக் கேட்டேன்.
கார்கள், மோட்டார் பைக்குகள் மீதான எனது விருப்பத்தையும், என் புகைப்படத் தொகுப்பையும் பற்றிச் சொன்னேன்.
“நாங்கள் கொஞ்ச நாட்கள் முன்னர்தான் இங்கே குடி வந்தோம்.
அதனால் இங்கே யாரையும் தெரியாது” என்று கூறினார்.“நீ எங்களை நிறுத்தியதில் எனக்கு மகிழ்ச்சிதான்” என்றார் சிவப்பு தேவதையின் பாட்டி.“என் பெயர் மீட்டோ.
என் அம்மாவிடம் உங்களை அக்கம்பக்கத்தில் வசிப்பவர்களுக்கு அறிமுகம் செய்துவைக்கச் சொல்கிறேன்.
அதற்குமுன் சிவப்பு தேவதையைப் பற்றி இன்னும் நிறையச் சொல்லுங்கள்” என்று கேட்டேன்.
பாட்டி என்னை சிவப்பு தேவதையில் ஒரு சுற்று போய் வரலாம் என்று அழைத்தார்.
நான் மிகுந்த உற்சாகமானேன்.வேகமாக வீட்டுக்குப் போய், பாட்டியுடன் காரில் வெளியே செல்ல அம்மாவிடம் அனுமதி கேட்டேன்.
பின், சிவப்பு தேவதையின் மடியில் துள்ளி அமர்ந்தேன்.
பாட்டி அவளை இயக்க, சிவப்பு தேவதை சாலையில் ஓட ஆரம்பித்தாள்.
சாலையில் வேகமாகப் பாய்ந்தபோதும், காரிலிருந்து சப்தமே எழவில்லை; இலேசான உறுமலே கேட்டது.பாட்டியிடம் கார் எப்படி நிசப்தமாகச் செல்கிறது என்று கேட்டேன்.
“சிவப்பு தேவதை சத்தம் போடுவதோ, புகை விடுவதோ இல்லை!” என்றார் பாட்டி.
சிவப்பு தேவதை, சிறிய, பெரிய என எல்லா கார்களின் நடுவிலும் புகுந்து வழுக்கிச் சென்றாள்.
சாலையில் அனைவரும் எங்களைப் பார்த்துப் புன்னகைத்தனர்.அனைவரின் கவனமும், இந்த மாயாஜால காரின் மீதே இருந்தது.
சிவப்பு சமிக்கை விளக்கில் நின்றிருந்தபோது, ஒரு ஆட்டோ ஓட்டுநர், பாட்டியிடம் ஆர்வத்துடன் சிவப்பு தேவதையைப் பற்றி பல கேள்விகள் கேட்டார்.சமிக்கை விளக்கு, பச்சையாக மாறியதும், எல்லோருக்கும் முன்பு நாங்கள் சிட்டாய்ப் பறந்து விட்டோம்.
அதுவும் ‘ப்ர்ரூம் ப்ர்ரூம்’ உறுமல் இல்லாமல்!
வேகமாக, நாங்கள் ‘இந்தியா கேட்’டின் அருகே சென்றுவிட்டோம்.
பாட்டி, தனக்கும் எனக்கும் ஐஸ்க்ரீம் வாங்கினார்.
எங்கும், எல்லாமும் சாம்பல்நிறமாகக் காட்சி அளித்தன.
அதற்கு புகைப்பனிதான் காரணம் என்று பாட்டி சொன்னார்.
தில்லியில் காற்று தூசியும் புகையுமாய் இருக்கிறது என்று என் அப்பா கூறியதைச் சொன்னேன்!
”கார்கள் வெளிவிடும் புகையால் காற்றில் மாசு அதிகமாகிறது.
அதனால், கார்கள் மீதான என் ஆர்வம் அம்மாவுக்குப் பிடிக்காது” என்றேன்.
பாட்டி நான் சொல்வதையெல்லாம் கேட்டுக்கொண்டிருந்தார்.
“எனக்கும் என் தங்கை நீட்டாவுக்கும் அடிக்கடி இருமலும் சளியும் வருவதற்கு, சுற்றுச்சூழல் மாசுபாடுதான் காரணம்; ஆனால், கார்கள் என்றால் எனக்கு மிகவும் பிடிக்கும்.
நான் என்னதான் செய்வது!” என்றேன்.
சிவப்பு தேவதையை கடந்த எட்டு வருடங்களாக ஓட்டுவதாகவும், தாங்கள் நல்ல நண்பர்கள் என்றும் பாட்டி கூறினார்.திடீரென, சிவப்பு தேவதை என்னிடம் ஏதோ கிசுகிசுத்தது போல் தோன்றியது: “மீட்டோ!
நான் பிற கார்களைப் போல சுற்றுச்சூழலை மாசுபடுத்துவதில்லை.
மேலும், நான் ஓடவும் நிற்கவும் சிறிது இடமே போதும்.”
எனக்கு இப்போது சந்தேகமே இல்லை.
நிச்சயமாக, சிவப்பு தேவதை ஒரு மாயப்பிறவிதான்.
புகை இல்லை, சத்தம் இல்லை, பெட்ரோல் இல்லை, டீசல் இல்லை!
அவளால் என்னுடன் பேசவும் முடிகிறது!“மாற்றுச் சக்தியை உபயோகிக்கும் கார்கள் காற்றில் மாசு அளவைக் குறைக்கும்.
யாருக்குத் தெரியும்?நீயும் ஒரு விஞ்ஞானியாகி, முற்றிலும் மாசே ஏற்படுத்தாத கார்களைக்கூட கண்டுபிடிக்கலாம்” என்றார் பாட்டி.
அப்படி ஒரு காரைக் கண்டுபிடித்து அதை வானவில் தேவதை என்று அழைக்கவேண்டுமென நான் தீர்மானித்துவிட்டேன்!
பசுமை கார்கள்பசுமை கார் சுற்றுச்சூழலை பாதுகாக்கக் கூடியது.
பெட்ரோலை மிகக் குறைந்த அளவு உபயோகித்தோ அல்லது முழுக்க தவிர்த்தோ, கரியமில வாயு(Carbon dioxide) வெளியிடுவதைக் குறைக்கவோ தவிர்க்கவோ செய்யும்.
பலவகையான பசுமை கார்கள் இருக்கின்றன.மின்சார கார்: இது மின்சக்தியில் இயங்குகிறது.
ஆற்றலை, மீண்டும் மீண்டும் திறனேற்றக் கூடிய மின்கலங்களில் சேகரித்து  வைத்துக் கொள்கிறது.கலப்பு ஆற்றல் கார்: இதில் இரண்டு மோட்டார்கள் இருக்கும்.
அவற்றில் ஒன்று மின்சாரத்திலும், மற்றொன்று உள்எரிப் பொறியோடு பெட்ரோலிலும் செயல்படும்.
சாதாரண கார்களைவிடக் குறைந்த அளவே பெட்ரோலை உபயோகப்படுத்துவதால், இது குறைந்த அளவே மாசு ஏற்படுத்தும்.
ஹைட்ரஜன்(நீரியம்) கார்: பெட்ரோலுக்குப் பதிலாக ஹைட்ரஜனைப் பயன்படுத்தும் கார் இது.
புகைக்குப் பதிலாக வெறும் நீராவியையே வெளியிடுவதால் இது சுற்றுச்சூழலுக்கு நல்லது.சோலார் கார்: இது சூரிய ஆற்றலைக் கொண்டு செயல்படுகிறது.
சோலார் பலகங்கள், சூரிய ஆற்றலை மின்சாரமாக மாற்றி காரை இயக்குகின்றன.
இதிலிருந்து புகையோ வேறு கழிவோ வெளிவராது.
சிட்டுக்குருவியின் பள்ளிப்பைக்குள் மதிய உணவுப் பாத்திரத்தை வைத்தார் அம்மாக் குருவி.
பிறகு, தன் சிறகுகளால் சிட்டுக்குருவியை அணைத்தார்.
"மகிழ்ச்சியாகச் சென்றுவா கண்ணே" என்ற அம்மாக்குருவி, "கவனமாக  இரு, பணிவாக இரு" என்றும் சொன்னார்."அம்மா!
தினந்தோறும் நீங்கள் இதையேதான் சொல்கிறீர்கள்" என்று சிரித்தது சிட்டுக்குருவி.
"நினைவிருக்கட்டும்.
பாம்பிடமிருந்து தள்ளியே இரு.
அவன் வேறு மாதிரி!"
என்றும் சொன்னார் அம்மா.அம்மா அப்படிச் சொல்லியிருக்க வேண்டாம் என்று நினைத்தது சிட்டுக்குருவி.
காரணம், பாம்பு அதன் சிறந்த நண்பன்.
ஆனால் அம்மாவுக்குப் பாம்பைப் பிடிக்காது.
"அவன் நம்மைச் சாப்பிடுபவர்களின் இனத்தைச் சேர்ந்தவன்!
குருவியும் பாம்பும் நண்பர்களாக இருக்கவே முடியாது," அம்மா அடிக்கடி சொல்வது இது.
நகரத்தின் மறுபகுதியில், பாம்பின் தந்தை அதன் மதிய உணவுக்காகப் பறவை முட்டைகளை அடுக்கிக் கொண்டிருந்தார்.
"இன்றைக்கு சிறப்பு உணவு!"
என்று பெருமிதமாகச் சொன்னார்.
"ஆனால், எனக்கு முட்டைகளே பிடிக்காது, அப்பா," என்று முணுமுணுத்தது பாம்பு.
தந்தை சற்றுக் கடுமையான குரலில், "நம் குடும்பத்தில் இதைத்தான் வழக்கமாகச் சாப்பிட்டு வருகிறோம்” என்றார்.
பிறகு, “சரி, நீ கிளம்பு.
நினைவிருக்கட்டும்.
சிட்டுக்குருவியிடமிருந்து தள்ளியே இரு" என்றார்.பாம்பு கோபத்துடன் அங்கிருந்து ஊர்ந்து சென்றது.
"குருவிகள் வேறுமாதிரி.
உன் உணவோடு நீ நண்பனாக இருக்கமுடியாது" தந்தையின் குரல் அதைப் பின்தொடர்ந்தது.
பாம்பும் சிட்டுக்குருவியும் பள்ளியில் சந்தித்தன.
"உங்க அம்மா அதைச் சொன்னாங்களா?"
என்று கேட்டது பாம்பு.தலையாட்டிக்கொண்டே, "உங்க அப்பாவும் அதைச் சொன்னாங்களா?"
என்று சிட்டுக்குருவி கேட்க, பாம்பும் தலையசைத்தது.
"நம்ம பெற்றோர் சொல்வது தப்பு.
நாமிருவரும் ஒரேமாதிரிதான்!
வேறுமாதிரி இல்லை என்று அவர்களுக்கு உணர்த்துவோம்" என்றது பாம்பு.
"நல்ல யோசனை" என்று சொன்னது சிட்டுக்குருவி, "அப்படியே செய்வோம்."
பின்னர், குருவி ஒரு வெற்றுத்தாளை எடுத்தது, அதில் இப்படி இரண்டு வட்டங்களை வரைந்தது.
"இடப்பக்க வட்டத்தின் மஞ்சள் வண்ணப் பகுதியில், குருவிகளைப் பற்றிய விஷயங்களை எழுதுவோம்.
வலப்பக்க வட்டத்தின் நீல நிறப் பகுதியில் பாம்புகளைப் பற்றிய விஷயங்களை எழுதுவோம்.
இது பாம்புகளுக்கும் சிட்டுக்குருவிகளுக்கும் இடையே உள்ள வேற்றுமைகளைச் சொல்லும்!"
என்றது சிட்டுக்குருவி.
"நாமிருவரும் எப்படி ஒரேமாதிரி என்பதைச் சொல்வதுதானே நம் எண்ணம்!"
என்றது பாம்பு குழப்பத்துடன்.சிட்டுக்குருவி சிரித்துக்கொண்டே "அதற்குத்தான் நடுவில் உள்ள பச்சை வண்ணப் பகுதி" என்றது.
"முதலில், பார்க்க நாம் இருவரும் எப்படி இருக்கிறோம்.
ஒரேமாதிரியா?
வேறுமாதிரியா?"
குருவி கேட்டது.
"ரொம்ப வித்தியாசமாக இருக்கிறோம்” என்று சொல்லிப் பெருமூச்சு விட்டது பாம்பு, “நான் நீளமாக, முடியில்லாமல், மெலிந்து இருக்கிறேன்.
நீ சின்னதாக, உருண்டையாக, மெத்தென்று இருக்கிறாய்!
""சரியாகச் சொன்னாய்" என்றது குருவி.
"நான் ஒரு துணிப்பந்து" என்று சொல்லி மஞ்சள் வண்ணப் பகுதியில் ஒரு துணிப்பந்தை வரைந்தது.
"நீயோ கரடுமுரடான கயிறு" என்று அதை நீல வண்ணப் பகுதியில் வரைந்தது.
"சரி!
நாம் இருவரும் எப்படி நகர்கிறோம் என்று பார்ப்போம்" என்றது குருவி.
"அதிலும் பெரிய வித்தியாசம்.
நீ காற்றில் சிறகை அடித்துக்கொண்டு பறக்கிறாய்.
நானோ வளைந்து வளைந்து தரையில் ஊர்ந்து செல்கிறேன்" என்றது பாம்பு.
"இப்படியும் சொல்லலாம்.
நான் ஆகாயவிமானம் போலச் செல்கிறேன்!
நீ ரயில் வண்டி போலச் செல்கிறாய்!"
என்றது குருவி.
பாம்பு பெருமூச்சுவிட்டது.”கவலைப்படாதே!
இப்பொழுது, நாம் என்ன சாப்பிடுகிறோம் என்று பார்ப்போமா?” என்று கேட்டது குருவி.
"அதிலும் பெரிய வித்தியாசம்!
ஆனால் நான் பறவை முட்டைகளைச் சாப்பிடுவதே இல்லை", இதைச் சொல்லும்போதே பாம்புக்குக் கண்ணீர் வந்தது.
"அது எனக்குத் தெரியும்" என்று ஆறுதலாகச் சொன்னது குருவி.
அதன் மனதிலும் இப்பொழுது சோகம்.
"விதைகள் மற்றும் புல் என் உணவு" என்று தனக்குள் சொல்லிக் கொண்டு அதை மஞ்சள் பகுதியில் வரைந்தது குருவி.பிறகு, "தவளைகள், எலிகள் உன் உணவு" என்று சொன்னபடி அதை நீலப் பகுதியில் வரைந்தது.
ஹூர்ரம்ப்ப்ப்...பாம்பும் குருவியும் சத்தம் கேட்டு அதிர்ந்து குதித்தன.
அங்கே வந்தவர், தலைமையாசிரியர் யானை.
"ஏன் இருவரும் முகத்தைத் தொங்கப்போட்டுக் கொண்டிருக்கிறீர்கள்?"
பரிவாகக் கேட்டார் அவர்."ஐயா!
என் அப்பாவும் குருவியின் அம்மாவும் நாங்களிருவரும் வேறுமாதிரி என்கிறார்கள், நாங்கள் நண்பர்களாக இருக்கவே முடியாது என்று சொல்கிறார்கள்" விசும்பிக்கொண்டே சொன்னது பாம்பு.
"நாங்கள் இருவரும் ஒரேமாதிரிதான்.
எங்களுக்குள் வித்தியாசம் இல்லை என்று அவர்களுக்கு உணர்த்த நினைத்தோம்.
அது முடியாது போலிருக்கிறது" என்றது குருவி.யானை, குருவி வரைந்திருந்த வட்டங்களை நெடுநேரம் உற்றுப் பார்த்தார் தலைமையாசிரியர்.
பிறகு, சிரிக்கத் தொடங்கினார்.’இதில் சிரிக்க என்ன இருக்கிறது?” என்று பாம்பும் குருவியும் அவரைப் பார்த்தன.அதிகம் சிரித்ததால் வந்த கண்ணீரைத் துடைத்துக்கொண்ட தலைமையாசிரியர், "குழந்தைகளே, கவலை வேண்டாம், நான் உங்களுக்கு உதவுகிறேன்" என்றார்.
தலைமையாசிரியர் யானை ஓரிடத்தில் வசதியாக உட்கார்ந்துகொண்டார்.பிறகு, "உனக்கு எதைச் செய்யப் பிடிக்கும்?"
என்று பாம்பிடம் கேட்டார்.
"விளையாடுவது, அரட்டை அடிப்பது பிடிக்கும், அதுவும் குருவியுடன்" என்றது பாம்பு.
"குருவி!
உனக்கு?
""விளையாடுவது, அரட்டை அடிப்பது பிடிக்கும்.
அதுவும் பாம்புடன்" என்றது குருவி.
"ஆக, உங்கள் இருவருக்கும் செய்யப்பிடித்தது  ஒரே விஷயம்தான்.
சரிதானே?"
என்றார் தலைமையாசிரியர்.
உடனே, பச்சை வண்ணப் பகுதியில் ஏதோ வரைந்தார்.
"அடுத்ததாக, எது உங்களை மிகவும் மகிழ்ச்சியாக்குகிறது குழந்தைகளே?"
என்று கேட்டார் தலைமையாசிரியர்.
"என் நண்பன் பக்கத்தில் உட்கார ஆசிரியை என்னை அனுமதிக்கும்போது" என முகத்தில் புன்னகை மலரச் சொன்னது பாம்பு.
"எனக்கும் அதேதான்" என்று கையைத் தட்டியது குருவி.
"ஆஹா!
இருவருக்கும் மகிழ்ச்சி தருவது ஒரே விஷயம்தான்.
இதைப் பச்சைப் பகுதியில் போடுகிறேன்" என்றார் தலைமையாசிரியர்.
"அடுத்து, உங்களுக்குத் துக்கம் தருவது என்ன விஷயம்?
"பாம்பு வருத்தத்துடன் சொன்னது, "குருவியிடம் சேரக்கூடாது என்று என் அப்பா சொல்வதுதான்.
"குருவி வருத்தத்துடன் சொன்னது, "பாம்பிடம் சேரக்கூ்டாது என்று என் அம்மா சொல்வதுதான்.
"தலைமையாசிரியர் நெற்றியைச் சுருக்கிக்கொண்டு, "ஆக, உங்கள் இருவருக்கும் துக்கம் தருவதும் ஒரே விஷயம்தான், உங்கள் பெற்றோர்கள் நண்பரைத் தேர்ந்தெடுக்க உங்களை அனுமதிப்பதில்லை.
இதுவும் பச்சைப் பகுதிதான்" என்றார்.
"சரி!
ஒரு நல்ல நண்பர் எப்படி இருக்கவேண்டும்?"
என்று கேட்டார் தலைமையாசிரியர் யானை.
"அவர் நம்மை நேசிக்க வேண்டும்..." என்று சொல்லத் தொடங்கியது பாம்பு."...
ஒருவேளை நாமும் அவரும் வித்தியாசமாக இருந்தாலும்கூட, அவர் நம்மை நேசிக்க வேண்டும்!"
என்று முடித்தது குருவி.
"ஆக,  நீங்கள் எப்படிப்பட்டவராக இருந்தாலும் ஒரு நல்ல நண்பர் உங்களை நேசிக்கிறார் என்பதை நீங்கள் இருவரும் ஒப்புக் கொள்கிறீர்கள்.
இதையும் சேர்த்தால் நான்கு விஷயங்களில் நீங்கள் ஒரேமாதிரிதான்” என்றார் தலைமையாசிரியர், “மூன்று விஷயங்களில்தான் நீங்கள் வேறுமாதிரி.
ஆக, ஒரேமாதிரிக்குத்தான் வெற்றி."
"ஹூர்ரே!"
என்று குருவியும் பாம்பும் கூச்சலிட்டன.
"நன்றி, தலைமையாசிரியர் யானை அவர்களே!""ஹூர்ரம்ப்!"
என்றார் தலைமையாசிரியர் யானை, “நிறைவாக ஒரு விஷயம்...”"சொல்லுங்கள் ஐயா!
""நாளை காலை முதல் வேலையாக, உங்கள் பெற்றோர்களை அலுவலகத்துக்கு வந்து என்னைச் சந்திக்கச் சொல்லுங்கள்!“ என்ற தலைமையாசிரியர் யானை, மிகுந்த கோபம் கொண்டவராக நடந்துசென்றார்.
பகுத்திடுங்கள் தொகுத்திடுங்கள்!கணிதத்தில் பகுப்பதும் தொகுப்பதும் முக்கியத் திறமைகளாகும்.
பொருட்களைப் பகுப்பதற்குத் தர்க்கரீதியான கேள்விகளைக் கேட்கவேண்டும்.
இதோ, இப்படி:1.
எந்தப் பொருட்கள் ஒரேமாதிரி உள்ளன?
எவை வித்தியாசமாக உள்ளன?2.
ஒரேமாதிரியான பொருட்கள் எப்படி ஒரேமாதிரி உள்ளன?
வித்தியாசமான பொருட்கள் எப்படி வித்தியாசமாக உள்ளன?3.
ஒரேமாதிரியான பொருட்களைப் பலவிதமாகப் பகுத்துத்      தொகுக்கமுடியுமா?
இந்த விலங்கு பொம்மைகளை எத்தனை விதங்களில் பகுத்துத் தொகுக்கமுடியும் என்று யோசியுங்கள்.
இப்படிச் செய்யலாமா?
- நிறங்களின் அடிப்படையில்: நீல பொம்மைகள் ஒரு வட்டத்தில், பச்சை பொம்மைகள் மற்றொரு வட்டத்தில் - அளவுகளின் அடிப்படையில்:  சிறிய பொம்மைகள் ஒரு வட்டத்தில், பெரிய பொம்மைகள் மற்றொரு வட்டத்தில்.
- அவை எப்படி நகர்கின்றன என்பதன்          அடிப்படையில்: நடக்கும் மிருகங்கள், பறக்கும் மிருகங்கள்.இந்தக் குழுக்கள் மேலே சொன்ன ஒவ்வொரு முறையிலும் வெவ்வேறுவிதமாக இருக்குமா?
பிரித்துதான் பாருங்களேன்.
-
வறண்ட காட்டில் அது ஒரு கோடை நாள்.
குட்டி எறும்புக்கு பல நாட்களாக தண்ணீர் இல்லை.
"இலையில் இருந்து விழுந்தாலும் எனக்கு ஒரு சொட்டு தண்ணீர் வேண்டும்" என்று குட்டி எறும்பு அழுதது.
ஆனால் பனித்துளிகள் கூட வற்றிவிட்டன.
"எனக்கு தண்ணீர் இல்லையென்றால், நான் இறந்துவிடுவேன்" என்று குட்டி எறும்பு அழுதது.
"நான் கேள்விப்பட்ட நதிக்கு நான் செல்ல வேண்டும்."
“நதி நிரம்பியும் பலமாகவும் இருக்கும்.
அது உன்னை இழுத்துவிடும்” என்று ஒரு புத்திசாலி அணில் எச்சரித்தது.
ஆனால் குட்டி எறும்பு மிகவும் தாகமாக இருந்தது.
"நான் கொஞ்சம் தண்ணீர் குடிக்கவில்லை என்றால் நான் இறந்துவிடுவேன்."
எனவே, அது  நதியைத் தேடச் சென்றது.
அது புல் கொத்துகள் மற்றும் உலர்ந்த கிளைகள் மீது நடந்தது.
தண்ணீர் தெறிக்கும் சத்தம் கேட்கும் வரை நடந்தது.
அங்கு நதி இருந்தது!
அது அலைகளை கேட்க முடிந்தது.
குட்டி எறும்பு குளிர்ந்த நீரை நீண்ட நேரம் உறிஞ்சிக் குடித்தது.
அது மிகவும் மகிழ்ச்சியாக இருந்ததால், அலை வருவதைக் கவனிக்கவில்லை.
குட்டி எறும்பு அதைக் கடந்து செல்லும் மிதக்கும் புல்லைப் பிடிக்க முயன்றது.
ஆனால் அது தண்ணீரில் இழுத்துச் செல்லப்பட்டது.
“யாராவது எனக்கு உதவுங்கள்.
தயவுசெய்து எனக்கு உதவி செய்யவும்!"
என அது அழைத்தது.
"சீக்கிரம், ஏறு," என்று தனது அலகில் ஒரு கிளையைப் பிடித்த வெள்ளை புறா சொல்லியது.
"நான் புறாவிற்கு நன்றி சொல்லும் வரை இங்கேயே இருப்பேன்" என்று குட்டி எறும்பு முடிவு செய்தது.
"அவள் மீண்டும் குடிக்க வரும் வரை நான் காத்திருப்பேன்."
ஒரு நாள் அது காத்திருந்தபோது, ​​இரண்டு சிறுவர்கள் ஆற்றுக்கு வந்தனர்.
அவர்கள் உண்டிகோலை வைத்திருந்தனர்.
"ஒரு பெரிய வெள்ளைப் புறா இங்கே குடிக்க வருகிறது" என்று ஒரு பையன் சொன்னான்.
"இன்று இரவு உணவிற்கு அதை நாம் சாப்பிடுவோம்."
"சிறுவர்கள் வெள்ளைப் புறாவைக் கொல்ல என்னால் அனுமதிக்க முடியாது," என்று குட்டி எறும்பு நினைத்தது.
"ஆனால் நான் மிகவும் சிறியவன், நான் என்ன செய்ய முடியும்?"
அப்போது வெள்ளைப் புறா குடிப்பதற்காக மரத்திலிருந்து கீழே பறந்தது.
குட்டி எறும்புக்கு ஒரு யோசனை தோன்றியது.
அது ஒரு பையனின் காலில் குதித்தது.
குட்டி எறும்பு அந்த சிறுவனை தன்னால் முடிந்தவரை பலமாக கடித்துவிட்டது.
சிறுவன் குதித்தான்.
"ஐயோ!"
என அவன் கத்தினான்.
வெள்ளை புறா திடுக்கிட்டு பாதுகாப்பாக பறந்து சென்றது.
அப்படித்தான் தன்னைக் காப்பாற்றிய வெள்ளைப் புறாவுக்கு குட்டி எறும்பு நன்றி தெரிவித்தது.
சுமதி உடன்   விளையாட இன்று நண்பர்கள் யாரும் இல்லை.
அவள் தனியாக என்ன செய்வாள்?
சுமதிக்கு ஒரு யோசனை தோன்றியது.
அவள் தன் தாயின் சேலையை அணிந்தாள்.
பின்பு தன் அக்காவின் செருப்புகளை அணிந்தாள்.
இப்போது சுமதி ஓர் ஆசிரியை.
