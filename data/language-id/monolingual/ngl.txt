Manaani
Meco
Makutha
Eyuunu
Erukulu
Echirima
Matata
Miyoono
Ikookhwino
Muru
Heheee!
Yookhalla eng'ombe yoorera owanihu.
Yiri ni enyanga emodda nave kherive mwilla.
Ddiyoneneva na ellukullu yullupalli.
Ddi eng'ombe ya machiri.
Ochiha annakondwella na eng'ombella winchichi.
Ddhimodda ddachaka, ella encha yekhayo.
Eng'ombe ella ddi yomana.
Ing'ombe ddimoddha enayihiwa yekhiwa.
Moonavo eng'ombe yaddidda, muneretti?
Mwanakhu ni Mongollo yari va emwanamaye koma yakhallella opikisana.
Nllapo nimodda yaganiza wi ethelle mathella a mphira wa meto uri emoone oyo anaworrya mathella alla mokwaranya mukhwaye.
Atheene yarowa onipuro na mattheella a mphira nave mattheella yarimuwa.
Awakuwa ari Mwanakhu komathii Mongollo ari awakuvesisa.
Mwanakhu avonyera vorekama komathi Mongollo avonyera vorekamisisa.
Mwanakhu ahambella osha murima.
Yaagwirizana wi evonye mphira wa miitho na miitho vanigoloni.
Owambella ari Mongollo okhalla vanigoloni.
Mwanakhu agolihe egoli emmodda.
Vano yaphiya ellukulluku ya Mwanakhu wi akhalle vanigoloni.
Mongollo avokha mphira nugoliha.
Amurukullelliha nugolihattho.
Agoliha emoddha ni muru.
Mongollo agoliha eddigoli ithanu.
Mwanakhu asha murima echifukwene aluza mwe thakarakani.
Mongollo ahambella omuttheya mukhwaye Mwanakhu.
Mwanakhu asha murima.
Ahulla eyanooye ndiponi amiriya mukhwaye Mongollo.
Mvo Mwanakhu aroweye owaniwa, akumana naamenya a Mongollo ndiponi yamukoha Mwanakhu,"Mukonerako mwanaka?"
Mwanakhu khaakhullalle ello.
Amenya Mongollo ddahakusa murima.
Amenya Mongollo yahiwa maddu avatthivatthi owi, "Moowe kopolleni!"
Yahiweya ddiiddo amenya Mongollo yarukunuwa nawiwellella phaama ddene.
Madduayo yavenyera mmirimani mwa Mwanakhu.
Amenya Mongollo yakhuwella, "Opharihe machiri amooddalle mwanaka!"
Mongollo onikhalla wowun'kha ni wowawa.
Mwanakhu ahambella ovoriwa.
Mwanakhu aageya.
Naveri amirya nathapa.
Ahesemura nukotthomola.
Akotthomollatho.
Mongollo aanyunya.
Mwanakhu akotthomolla mpaka amukotthomollamo Mongollo.
Vano amenya Mongollo ni mwanaye yawella mtekhomi yiiphittha.
Ovenyella ellukulluku yeyo, anakhu ni minyongollo enittana.
Khallekhalle Nndduwa, Mweri, Murimu na Ephevo yari va mallipellana.
Niviho nari Nndduwa napalla wi nimunulleke nllapo nitthenene.
Mweri nave wapalla owalleke nirive nllapo.
Murimu apalla arupeke nirive nllapo.
Nave ephevo napalla nopeke nirive nllapo.
Khiyapalla wi evahane mpata.
Yaganizira wi ekhalle vatthi nokambellana.
Nndduwa namukoha Mweri, "Ttini eyo enerewa vokavihella ellapo?"
Mweri waheera, "Kiniwala mahiwu wi inama ddisayeke."
Mweri wakoha Murimu, "Weyano oneratti eyo enakhavihera ellapo?"
Murimu aheera, "Kinivaha ellapo maddi wi miteekho naddomella wi ddinnuweke phaama.
Kininnya maddi owura inama."
Murimu akoha Ephevo, "Ttittini eyo enerewa vokavihella ellapo?"
Niphevo yahera, "Miyano kishella ellapo wi yoneyeke phaama.
Numwaramwasa murimu vaellapo etthene."
Ephevo nakoha Nndduwa, "Ttittini eyo enerewe vokavihella ellapo?"
Nndduwa nahera, "Koninnya ellapo owalla na oviha wi inama na ddomella ddikhalle ni moyo."
Nndduwa, Mweri, Murimu na Ephevo yahiwellellana phaama ddene nddo olla ni mukhwaye.
Nave Nndduwa nahera, "Ddiddowona wi atthene ninakavihella ellapo muttira emotthene."
"Dduwona," wahakhulla Mweri, "Khavo oyo opambana mukhwaranya mukhwaye."
"Niphareke mutteko mopharerana," Murimu allotta.
Niphevo allotta, "Navo nikawane mallapo."
Yapharellana.
Ni echifukwa munoona enthawi nimodda tthene munona mweri enthawi ya nndduwa.
Nave munonattho niphevo nave murimu arupaka.
Nndduwa, Mweri, Murimu na Ephevo enaphalla mutteko phaama ddene nimodda.
Eniwellellana.
Nyuwano ennuddivellani tti nndduwa, mweri, murimu olo ephevo?
Jambulani emodda eyo ennuddivelesesa.
Nita an'khalla yavatthi, meehiaye orekama onaphiya vatthi.
Mitteko, manasi erive eko ddinoneya mwimoddha mwene mohirera.
Manyallo aye eweha oddulu.
Navi mung'onong'ono amavira.
Ahera, "Kawona vare vorekerera.
Oweha vatthi willi!
Chifukwa ttini?"
Manyalloaye enetta muddullu.
Anesesa wipittha mu mameehiaye.
"Ttiddovu-vu-vuta o-o-ollotta," amullella.
"Ngimphwanaphwanihiwa.
Khiniri nimodda."
Navi amukusa va mnatta naye.
Apalla amukavihelle wiwesesa.
Yawella va maloni mvo anonellaye ddeko.
Muddullumo yanona ddinchichi.
Yakheratti nawona anamwani etthellaka valla na mvo.
Anamwaniayo kheri ophwanaphwana.
Abe tti oneneva.
Chi tthamadonthomadontho.
Lala ttorekamesesa.
Bambam aneta pure nave mottapuwa.
Nave Lulu annelenga vatthivatthi.
Ngonani meehi a Freya a chakurukhwa.
Nave Sid aniwara magalasi varivotthe.
Nave miyano kinnoneya woonda.
Nave weyano ttiweyano.
Khori wekhawo.
Erive ello enganiza mohiyana, mohoona.
Nimodda naweyano we miyano.
Ellapo ella tti mattheella amodda allupalle.
Wi nitthelleke khivimpalleya wi noneke eriveko mophwanaphwana.
Nave Nita ahonesesa ekari wa akhwaye apsya aphwanyelleyo.
Makhallello oweya vatthi khari osangalasa.
Nave antthella ni muttheene.
Kariza anaddivelliwa okoha makoho.
Mokhallello olla akusalle ovenyera wa makhollo aye.
Yanamullella wi, "Ngati kokohaka makoho ori mwana onakhella muttekwene ohidduwella ello!"
Nllapo nimodda ahakoha muhuddihi wi, "Echifukwaene ttini  makhollo yihu enanillella wi nihuweke mmattani ninache nave matthahu eri ohinanara?"
Akhwawe nahaddivella nikohonno.
Ddollelliwa wi ehapake mmattani khitthapara murima.
Muhuddihi yaallota, "Nikoho naphaama!
Nari mattihu yenoyeke phaama, tthukhozave okhalla na ananama ovellella eretta."
Allongosolattho wi ananama alla enaambiha ovoriwa.
"Khini niwone ananamalla ni mitthohu.
Vipalleya emoddene ya machiri anchichi wi  noone ananamalla."
Muhuddihi akusa ello yowonella ddeko nddo khithinoneya namitthohu ovenyera mukabatthini.
"Alla ddhi matchini ayo epharihiwa mutteko woonella ddeko ddhing'onong'ononddo mittho a muthu khanione," oyo allota.
Muhuddihi yamuwaka vang'ono mmathani Kariza na ekopo nave yahetiha  va matchini valle.
Muhuddihi ahiya nddo va matchini.
Yahoona wi mattani a Kariza yakhalla ni ananama owambiha eretta!
"Ananamayo ephwanyeya vari vatthene erive eko niphareve mukalasini, varipuroni namatthella angakhale owanihu.
Ananamayo tthukoza opangiha wi nivoniweke," muhuddihi ahachenjeza."
Atthupullattho wi, "Wi niphe anamama yalla nipalleya wi nihuweke mmattani na maddi ni sopo niinache.
Navettho navoriwa nihuweke mmattani woviwa owinyera akwiihu ananamayo."
Ahokellelle owani, Kariza ahaphwanya attitthinya yeraka yaphaama.
"Munapanga tiniya?"
akoha Kariza.
"Ella tthi kandagirukarabe (enyingara na ohuwa])," yamullella apapaye.
"Onaphariheke mutteko vohuwani mmattani."
Kariza arurumuwa nullotta, "Ohoo  ddowona!
Muhuddihi onillella koma anchichi kheyadduwenlle ella.
Ephara bwanji muttekoyiwa?"
Attitthinya yattheya numullella, "Ngawa vakhuvuru kuwonihe mwanaka."
"Vawambella nyingalla mtabwa niri vatthivo," yahera apapaye.
"Nave ekontena muri maddimo enorohulleya na maddi enollowambella omorera mmattani.
Wupuwelleke ohuwa na soopo."
Kariza ari ohakallalla nulotta, "Nave opanda okoha makoho kadduwelle mtta bwanji?
Ddowona wi makoho eninya ezeru."
Munnaka mung'onong'ono onikona mooseliwa.
Kinvenya morekellella echifukwa kiri mullupalle.
Tti miyanottho kinnvollowiha nndduwa mpa.
"Ori enyenyezi yaka yohinase," amma enallotta.
Kihapa mekha nirive nllapo, ngimpalla okaviheriwa.
Nginoova maddi oririya, na sopo a bulu ochapera ddowara.
Amma enakupusa, "Ohittiwalla ohuwa miino."
Kinera, "Khitthiniddereye, nave khe miyano."
Kamalliha wahuwa, kinawinya moni apwiya na ammani.
Kinaapallella nllapo naphaama.
Nave kinawara mekhami.
"Kohinuwa vano, amma," kahallella.
Kinodduwella owara phaama malayane ni esapato.
Kinnonesa wi abaleaka ennadduwella erive ekoyo enereya yosukulu.
Mukalasini kinnerattho phaama.
Ddeko dda phaama ndda kinnera nirive nllapo.
Nave ello enakidduvella ttuttheela na ottheela.
Luuka 10:25-37Muhusiha a malamulo aamukoha Yeesu: "Kinakhwela okumi owo woohimala Muluku onavaheiye.
Keere esheeni?"
Yeesu aamwaakhula: "Malamulo a Muluku aniihayi?"
Muhusiha yoole aahi: "Omukhweleke Muluku ni murima woothene.
Onamukhwela mukhwaa ntoko yoowe mwaneene."
Yeesu aaheemererya.
Muhusiha aamukoha Yeesu: "Mukhwaaka taani?"
Tiwi vaiye iseera aphaama.
Yeesu aamuhusiha mwaha ola:
Mulopwana mmoha aakhuma oYerusalemu ayaaka oYeeriko.
Ahaaphwanya anawiiye mphironi emphara mulopwana yoole.
Emmana, emwaakha ichu sawe soothene, emphoreiha.
Uuwela mukhice wa mphiro aakhala ntoko ookhweene.
Anawiiye yaale, echawa.
Aavira vaavale mulipa a mukucho.
Amoona yoole nto heemenleru.
Aavira muLeevi ola tho heemenle.
Aavira tho mulopwana a oSamariya.
Musamariya yoole haavekela.
Amphwanya mulopwana yoole aphoren'yesha.
Amoriwano ikharari eemela.
Akumiha murece mmurupani mwawe.
Arapiha makhwaca awe.
Amuteesherya vapuuruni vawe.
Musamariya yoole aaphiyano onipuroni na aleco.
Aveka omuhayiha weiwe.
Amuliva mwaneene a empa yeele.
Musamariya aahi: "Muneeraanyu mumvahe voopwaha ikhorowa iha, kaakookaka, kinamoolivaani."
Yeesu aamukoha: "Taani mwa yaale araru aari mukhwaawe oophoreihiwa ole?"
Muhusiha aahaakhula: "Yoole aamoriwe ikhakari eemela arapiha makhwaca awe.
Yoole aakokhonre amuhela murece."
Yeesu aahi: "Weyo ohaakhula phaama.
Hawe waweerele hiihaa achu akina.
Weereno ntoko muSamariya."
Olla tti mwaha wa Musungi na enasaraye ya anamwani akhwatthuni anama.
Mweri wa Ogasite wari mweri wottangwaniha wa Musungi na akhwaye omukhavihera.
Muyakha mmodda Mkite akhalle aphiya mowambellella.
Aphiya ni ekharo yakhalle ya green.
Musungi na omukhavihera yahiwa etthakaraka ya Mkite.
Ari owonda navettho ohihakalala.
Enthawi vang'ono, Mkite akhalla ni machiri.
Ahambella otthella ni enama tthikhwaye va enazarenivo.
Nllapo nimodda mweri wa Ogasite endege ya mulloko wa helikopita yakhira va enazarenivo.
Msungi vamodda ni omukavihera yathimakella otte.
Mu endegemmo mwari ethepo eng'onong'ono yakhunellelliwa na gombeza.
Ari Ndiwa.
Ari na mahiku atthanu eyariwile.
Musungi amuchiha Ndiwa na nibotoloni.
Mukhwadduni eraru mweri yoyo ari Malea.
Aphiyalle va enasarenivo mu tharakita yofiila.
Ari na miyeri mitthanu ni mmodda eyariwile.
Mphoyo ttirannaye Malea na mukhwaye Enkare mwana eephallavi.
Yavira varive malo nimodda.
Mahiwu amoddene arrive muthu avenya nuphiya wa Ambia.
Ambia ari ni miyeri itthanu tho yariwa.
Ari ofooka nu oletto worekama etilleye.
Echifukwa yorekama nikohi, Musungi atukhullella nibotolo muddullu wi amuchihe Ambia.
Anamwani amapasa Abei na Moit yaphiya muwariwari mwa Ogasite.
Eaallattho ttari enthawi vang'ono eyariwille navettho yamvoriwa vanchichi.
Arive muthu akhalla nithakaraka echifukwa yokhwa ya Abel amanlle mulungu mmodda ephiyerero va enasare.
Nave Musungi na omukhavihera yamvulumusa Moit.
Anamukhwatthuni omalliha ophiya mweri wa Ogasite yari Kopi, Kepi na Keji.
Alla yari milungu pilli ovenyera eyariwile.
Nave yari ni ettala va enthawi yaphiyewa.
Musungi na omukhavihera annakonda ananama atthene na ttamphuluphulu ddene.
Mwana amphulupulu ddinchinchi ari Lobolia.
Lobolia anaddivelliwa ovittha magalasi a Musungi.
Athu ava enazareni annillipihella omwasha  yakhalla ni echiyembekezo wi nllapo nimodda anakhwatthuniyo enoroddisamallella yekhiwa.
Nave enorohokollella muhakani.
Vari musombwe mmoddene nddina naye ari Abel.
Attopolla ekharo.
Abel kharina owetesa ekharo yapsyeyo.
Allotta wa murokoriye Meri, "Kinapalla owetesa ekharo ella.
Ngakinnye echidole yawolla.
Akeratthi mu ekharo ella."
Nave Meri aheraa, "Ngipalla kimpalla echidoleaka."
Mvo Meri akhotiha echidoleaye.
Abel asha murima.
Amwakha echidoleyo nimukakha.
Meri aputha muwono mmodda we echidolle.
Abel aputha nave Meri aputha.
Muwono wa echidolleyo washomolleya.
Meri ahinlla nutthamakella wa ammenya.
"Ngonani amma," olliyeni allotta, "Abel akakha muwono wa echidolleaka nave muwoniwa wokarakanyuwa.
Ampalla ekhalle owetesa ekharoaye vano kimpalla otheellano."
Amenya yahera, "Abel khahenre phaama."
Amenya yaganizira mmo anamuhuddiherewa mwaniwa wi ahipareke echidole ya murokoriye.
Aphwanya yawera.
Aphwanya mukhwaye oyo ari dokotalla anamuveka, "Kimpalla okikavihere."
Dokotalayo akoha, "Kinawukavihere tti?"
Amenya yallota, "Mwanaka Abel anoniha mkhallello onanara mallapo alla.
Aputha muwono wa echidolle ya murokoriye.
Kimpalla ahipakeke  iddo.
Osiisero kinomullella wi awehe echidolleyo wi ahellellewo muwono."
"Mwamullelle Abel wi allivelle va mutteko opharewe.
Khara nirive nikobiri, nave munoramullella wi ahuwe ekharoyinu yullupalli yakhalle eyoekhallani ni nihiro," amoowe yahera.
"Ee-ee!
Ddinolokhalla phaama," dokotalla attheya.
Amenya Abel yahokollella owaniwa.
Yamukoha Abel, "Wavoriwa pena waphoreya oya uwi?"
Abel ayankha, "Kavoriwa pena kaphoriya kinllella oya wa dokotalla."
Amenya Abel yamullella, "Wovoreya echidolle nave oyikuse oyena wa dokotala."
Nave Abel ayikusera echidoleyo wa dokotala.
"Echidollle yophoreya monanara.
Ammani yokillella wi kikusere wuno.
Adokotala munollokinya muwono wamusha."
Dokotalla yahakullella woona echidolleyo.
Anorohillellawo muwono.
Adokotala yamullella Abel wi, "Kohellella echidolle muwono musha.
Okillivelle.
Ori ni makobiri akavi?"
Abel ahakhulla, "Chonde adokotala, ngina nirive nikobiri.
Ngonakwanihe orivella viya mutteko oyo muphallenyu."
Adokotala yamullella, "Kohiwa!
Khona nirive nikobiri?
Ekharoaka yullipali ttiyonanara oyihuwe malipiloene enakhalle yayo."
Abel akusa endowa ya maddi na ekuwo yohuwella.
Yamukusera enthawi yorekama wi ahuwe ekharoyo.
Abel akusa echidolle nummwinya mwanena Meri.
Ahakallalla numullella Abel, "Ori murokoraka aphaama.
Kohukotella vopotokosa echidolleaka."
"Murokoraka, pepani kasha murima, kahukhumudwiha," allota Abel.
Ovenyera vavo, Abel ahiye okusattho ddeko dda murokoriye.
Nave ahasesa wi ehambaneke.
Abel anupuwella orekama wa enthawi eyo akusalleye vohuwa ekharo yullupalli yonanara ya adokotala.
Ahonattho wi mutteko aphareye na mutengo wosha murima na okarakanyulla ddeko khittapharerana.
Saara ookhalano mwaaceya awe.
Mwaaceya ene mutokotoko.
Yoowo ori okhopela wa muhice.
Athiyana akina yaaphiya omuro.
Muthiyana mmoha aakhalano epasiya awe orimo sawiima.
Mukina aarino mwalakhu.
Mukina aarino epuri.
Mukina tho aarino ipuri piili.
Yaawo yaamukoha saara eriki: "Hiyo nnii niwerye hayi ophiya okhopela wa muhice?"
Saara aahaakhula: "Nvolowe mmwaaceyani mwaka!"
Ohoolo waya yaaphiya alopwana akina.
Mulopwana mmoha aarino ihopa.
Mukina aarino ecinka.
Mukina aarino esaakhwi ya nakhuwo.
Mukina tho aarino isaakhwi piili sa nakhuwo.
Yaawo yaamukoha Saara: "Hiyo nnii niwerye hayi ophiya okhopela wa muhice?"
Saara aahaakhula: "Nvolowe mmwaaceyani mwaka!"
Ashinama akina yaaphiya omuro weiwe.
Yaawo yaamukoha Saara: "Hiyo nnii niwerye hayi ophiya okhopela wa muhice?"
Saara aahaakhula: "Nvolowe mmwaaceyani mwaka!"
Ashinama yaavolowa mmwaaceyani.
Mwalaphwa aavolowa mmwaaceyani.
Paakha aavolowa mmwaaceyani.
Khole aavolowa mmwaaceyani.
Namarokolo aavolowa mmwaaceyani.
Khapa aavolowa mmwaaceyani.
Naahe aavolowa mmwaaceyani.
Echepo yaaphiya omuro.
Yeeyo yaakoha eriki: "Miyo kinii kiwerye hayi ophiya okhopela wa muhice?"
Saara aahaakhula ariki: "Ovolowe mmwaaceyani mwaka!"
Echepo yaavolowa mmwaaceyani.
Mmwaaceyani yaasareyamo maahi.
Mwaaceya ayeva.
Ohikhalamo mpuro wawaakhwana.
Saara aahi: "Mukiwehererye vakhaani!
Miyo kinaakusha pahi athiyana."
"Vanawiili kaakushe tho alopwana."
"Vookuchula kinaya waakusha ashinama."
Echepo yaahi: "Miyo kinayawo ni meco!"
"Mmani," ahitthana Lebo.
"Ngawani moone.
Ddowara ndda ddokiyevera!"
"Oddi koone," Amma yaheera.
"Ngonani esiketi yaka ella ttiyoyeva," aheraa Lebo.
"Ddiddoona," ammaye yallotta.
"Nomsa akuse esiketi yawo ella."
"Ngonani ejinzi yaka alla.
Ddiyoyeva," aherattho Lebo.
"Ddiddoona," ammaye yallotta.
"Nomsa akuse ajinzi yawo ella."
"Ngonani etisheti yaka ella.
Ddiyoyeva," aheera Lebo.
"Ddiddoona," ammaye yalotta.
"Nomsa akuse etisheti yawo ella."
"Ngonani ejeze yaka ella.
Ddiyoyeva," aheera Lebo.
"Ddiddoona," ammaye yallotta.
"Omsa akuse ejeze yawo ella."
"Ngonani erenikoti yaka ella.
Ddiyoyeva," aheera Lebo.
"Ddiddhoona," ammaye yallotta.
"Nomsa akuse erenikoti yawo ella."
"Ngonani esokosi yaka ella.
Ddiyoyeva," aheera Lebo.
"Ddiddoona," ammaye yallotta.
"Nomsa akuse esokosi yawo ella."
"Ngonani esapato yaka ella.
Ddiyoyeva," aheera Lebo.
"Ddiddoona," ammaye yallotta.
"Nomsa akuse esapato yawo ella."
"Vano mokhalla na ddowara ddinchichi," aheera Lebo.
"Ooh, nginna," aheera Nomsa.
"Ddowara ndda ddokunnuwella!"
Etthepo emodda enja wowuriya maddi.
Raphoyo pilli ddinja wowuriya maddi.
Inari iraru ni epallame ddinai nave ddinja wowuriya maddi.
Ipalla itthanu ni aphako atthanu ni mmodda enja omaddini.
Iphwitti itthanu na pilli ddhithamakella omaddini.
Anaphullu atthanu naararu na esomba itthanu niinai ddhimahapella mmaddini.
Phodokoma mmodda abangula.
Nuliyeni ampalla owuriya.
Ttani anova ephodokoma?
Ethepo emodda ewuriya maddi na phodokoma.
Khallekhalle va emmtani eng'onong'ono watamella mudzi mmoddene mung'onong'ono.
Vakhalla mwanakhu mung'onong'ono mddina naye Daisy.
"Kunnuwa  kimpalla kivave otthullu, otthullu orekamesesa," allotta Daisy.
Ana mwanakhu akhwaye yamuttheya.
"Murwawo khomphara," akhwaaye yallota.
"Khintthellattho na weyano."
"Daisy, atthene tthukoza otthapulla  mumphellotthihu nave tthiwovutta wi mwanakhu avave," amoowe yamullella.
Daisy khamallenlle vavo.
Navirive nllapo aneserera yekhaye, otthapulla mumphellaye.
Phuru!
Phuru!
Phuru!
Ohulla mumphellaye wi avave koma tthamallephereya.
Mvo eseraye anaphwanaphwaniha ari maddullu awehaka anakhu akhwaye vatthi.
Anaphwanaphwaniha avava mokwaranya a nnekhettha nakhwiwa.
"Haa!"
Epallame ddanllotta.
"Mwanakhu ovava!"
Nave Phuru!
Phuru!
Phuru!
Nillive nllapo aneserera otthapulla mimphelloye.
Aheserera wi avave, koma amorattho.
"Ngiwa kivavattho!"
Daisy ahella wa moowe.
"Alle yallotta tthowona."
"Daisy, ori ohiyana na anakhu amodda.
Khepalla ovava nave weyano onapalla," Amoowe yamullella.
Nllapo nimodda, Daisy awella vaddulu vanikokhoro na anakhu, nave phuru, phuru, phuru, mumphellaye.
Avava mutthullu nuhulla mumphellaye, nawukutthiha mumphello nawukutthihattho...
BAM!
Anakhu amodda yamuttheyesesa.
"Ha ha ha ha!
Nahullella!
Mwanakhu khani avave!"
Koma nllapo nimodda Daisy awella vaddullu oposella vowambella valle.
Phuru!
Phuru!
Phuru!
Ahukuttiha mumphellaye.
Avava muddulu nawukuttiha mumphellaye wukutiha na wukuttiha…
Avavave!
Niiphevo vatthi va muuphello nahimuwa nave avava mudduluu!
Nekettha nakhwaye yaraya, "Ddodabwiha!
Mwanakhu ovava!"
Anakhu akhwaye yahambera wi ephwanaphwaneke nulliyeni.
Yahera, "Ha Daisy, ori odabweha!"
Khallekhalle enama khiddari na meto.
Ddethene ddeeta ni ekokhoro.
Athuve yayo yari ni meto, nddo  Maguru awinyalleye.
Nllapo nimodda, Maguru apaalla wi inye meto erive enama.
Apalla nattho ddeteke.
Allella enama dda mwaholla.
Enama ddhahera, "Ddiddohakalaliha wi niwe ni meto."
Yahiipa ni wiina.
Enamanddo ddahera yari maviho weta mokokhora.
Yaniwa ovoreya.
Mvo mllaponllo naphiyallewa enama ddinchichi ddarowa wi enyumbane ya Maguru.
Raphoyo, photokoma, ethepo, hukulla, ekonya ni epallame ddahemella muzeleni.
Erive enama yahinnyiwa meto nai.
Epallame ddahinnyiwa metto pilli nerive etthene.
Erive eko yasintha echifukwa ya meto.
Ddimodda  ddahina woniha ohakallalla.
Ddimodda ddamamora.
Ddarowa wi ddonihe waathu.
Enama ddahera, "Khinawattho neta nimakokhoro willi."
Omallihella va mzeleni ari Mongollo.
Maguru akoha, "Okhallavo mmoddattho ari muttullini mwawo?"
Mongollo wahera, "Khavo, kiri mekhami."
Maguru aganizella, "Olla ttomallihera.
Vano kinerenatti meto dditthetthenendda?"
Maguru ammwinya meto dditthetthene  nddo tthahanlle.
Mongollo ahakallalla.
Ahera, "Kinayeteke mowakuva mowakhwaranya akhwaka."
Mutulli mwa Mongollo, Enowa yaaphiya onyumbani ya Maguru.
Ahera wa Maguru, "Chonde kinnyeni meto."
Maguru eriye, "Kowinnya meto ddittetthene akhwawo, wari wuwi?"
Enowa yallotta, "Kakonelliha."
Maguru avokha mittho wi one nave ddakhallavo meto ddimoddha ddihanlle.
Khaphwanyevo ello.
Maguru allotta wa Enowa, "Pepani.
Orive mweto khohanle."
Enowa yarowa mokokhora owaniwa.
Ovenyera nllapo nenno, Enowa khinikonesesa.
Entiyera ewe yowambella owa vamuzeleni vowakhella meto.
Khallekhalle vari namwali moddane mddina naye Kalabushe.
Kalabushe ari namwali ari oddivelliwa ollokollolla.
Nave amenya yanamullella wi ahiddiveliweke ollokollolla winchichi olliye khawiwellella.
Amunna a Kalabushe yakhalla embali emoddene ya ntapo.
Nllapo nimottha yavoriwa.
Kharive nari nimodda owasamallella.
Amenya Kalabushe yari otanganihiwa.
Wari musikuwa mvo amenya yamwinya yocha wi awinye amunnaye.
Muttillani aphwanyani ni Sinson.
Sinson ari khuddupa oyo atthattuwe muthu.
Sinson amukoha Kalabushe, "Okusale ttini?"
Kalabushe ahakhulla, "Kikusale enama, mooche ni mukaka."
Amenya a Kalabushe yamullella wi ahillotteke nddoo attukhullallenddo.
Kalabushe amullellattho wi, "Kikusalle yocha kawiriye amunna ayo tthovoriwa."
Sinson amirella mare voganizera enama eyo Kalabushe atukhullalleyo.
Sinson athimakella mowakuva onyumbani ya amunna a Kalabushe.
Ahamira amunna a Kalabushe nuvollowa mu nigombesani niwa.
Nave Kalabushe aphiyallaye  vanyumbani  vari zii.
Avollowa muwari nawambella withana, "Amunnani, muri wuwi?'
Kalabushe khiwalle mawu a amunnaye.
Avollowa osubini yamuwari mmo yakonille amunnaye.
Arurumuwa mvo amonilleye mmoddene ikhunenlle na gombeza nullupalli.
Kalabushe akoha, "Munnani yereye tti ttini wi marunyu yiniwe ddidda?"
Munigombezani Sinson aheera, "Wi kiwiweke phaama ddene."
Kalabushe akohattho, "Amunnani, echifukwene ttini mitthoyinu eri  owunuwa ddidda?"
Sinson allotta, "Wi kiwoneke phaama."
Vomallihella Kalabushe akoha, "Munnani, echifukwene ttini eyano yinu eri yowunuwa ddidda?"
Sinson allotta, "Wi kuuche!"
Sinson allupha ovenya mu nigombezani nuumira Kalabushe.
Kalabushe avirerella ollota nari ari mu mirimani mwa Sinson.
Akoha makoho anchichi.
Vomalliha Sinson atopa na makoho anchichi wa Kalabushe nave aganiza ddomuttapha.
Kalabushe na amunnaye yavullumusiwa na athu ammuzini.
Ovenyera vavo, Kalabushe ahiya ollokollollesha ni athu ahadduwella.
Olla tti Agness.
Ddi muhuddihi aaka.
Agness apariha mutteko ekopo wi ete.
Olla tti Metobo.
Ddi mukhwaka avamurimani va wayilesi yohella enyimbo.
Metobo okhalla niniviho na mittho aye.
Olla tti Moraa, nohattamana.
Moraa tti namalima.
Moraa khaniwa.
Aphariha mutteko ddotthottopollella wi iyewe.
Olla tti Osero.
Olla annera phaama va matthella a mphirani.
Osero khanna matta.
Nave anagoliha ezigoli ddinchichi dda etimuihu.
Heheee!
Yookhalla eng'ombe yoorera owanihu.
Yiri ni enyanga emodda nave kherive mwilla.
Ddiyoneneva na ellukullu yullupalli.
Ddi eng'ombe ya machiri.
Ochiha annakondwella na eng'ombella winchichi.
Ddhimodda ddachaka, ella encha yekhayo.
Eng'ombe ella ddi yomana.
Ing'ombe ddimoddha enayihiwa yekhiwa.
Moonavo eng'ombe yaddidda, muneretti?
Yaari yaari, Namanriya nNamarokolo yaapaka mapokha, oochimaka wi emoone anii apacerye ophiya okhomoni.
Namarokolo aheemererya aloca ariki: "Nyu weeca wanyu muni: 'Keeca ninla ninla kinamphiya keeca ninla ninla nkinaphiya.'
Kinaya woohiyaani ociiwene himunii mukoone tho."
Yaawompwa ashinama ancipale ekhala okhomoni.
Namanriya nNamarokolo yaapacerya ochimaka.
Namanriya aacupha aimakelela vamwiilani wa Namarokolo.
Namarokolo achimakaka ashinama oothene yaanatheya yoopaka makhuphi enyakulaka vatokotoko emutheyaka Namanriya ari waamwiila wa Namarokolo.
Namarokolo iiweiye niwoowo aheemela akirathi, Namanriya aahi, "Ohikikiraathele.
Miyo kiphin'ye khalayi."
Namarokolo aatuthuwa, avinya tho anachimaka awenthe niwoowo naatepasha.
Ahaawelaka ophiya okhomoni, ashinama yaanoopa makuphi enyakulaka, yaamoonaaya Namanriya ari waamwiila, Namarokolo aanyiherya wi Namanriyaorimphiya.
Arikimphiyaru okhomoni chiri, Namanriya aahi: "Ohikikiraathele kiphin'ye khalayi."
Namarokolo heemenle aacakanela, Namanriya ahala aakhela yoochuwela, Namarokolo ayeleela.
Luuka 15:11-32Mulopwana mmoha aakhalano anamwane awe eeli aasilopwana.
Mukhaani aaloca ni apaapa awe, ariki: "Paapa, mukinnye hihano makupa a muhakhu anyu kineeraaka kaakhele  mukhwile."
Apaapaaya yaahaakawela muhakhu aya.
Evinre mahiku tonto, mwaana yoole mukhaani aathukumanya muhakhu awe woothene,
avinya ayaaka elapo yoorekamela, weiwe mu olavilavi awe aamaliha muhakhu yoole.
Amalinhe soothene, yaachoowa etala etokotoko mweelapo yeele, nave owo aapacerya othowiwa.
Vaavaa, aavinya anamulapa muchu a mweelaponi mwemmwe, amuruma omaca wawe wi anavaha yoolya ikupa.
Ari weiwe, aanakhwela wiipha etala ni sawiima sawuuma ikupa saalyaaya, nto haavo aamvaha echu.
Uupuwenleiye, aahi: "Anamuteko a apaapawaaca, annalya enavona, nto miyo kinnakhwa etala nno."
"Kinamvinya kaaphwanye apaapa aka, wi kaloceno, kiriki: Paapa, koochekela wirimu ni vamiithoni vanyu.
Vano nkiri oophwanela weeriwa mwaninyu.
Nto mukeere ntoko mmoha a anamuteko anyu."
Aavinya akookela wa apaapa awe.
Arwaaka hiihaale ociiwene, apaapa awe yaamoona, emoriwano ikharari, emuchimakela, emukhupaarela, emunuula.
Mwaana yoole aaloca, ariki: "Paapa koochekela wirimu ni vamiithoni vanyu; vano nkinaphwanela weeriwa mwaninyu."
Nto apaapa awe, yaaloca ni anamuteko aya, eriki: "Mwaakuve, muruuhe soowara sooreerasha mumwarihe, mumwarihe tho muneela mukathani ni isapatho mwiinaanini.
Mmuruuhe mwaasana ooneneva a emope, mmwiiphe, nimukhuure nave nihakalale, ntakhara mwanaka ola aakhwa, vano oovinya; aarimeela, vano ohooneya."
Vaavaa, yaapacerya ohakalala.
Nto mwaana mutokweene aari omaca, arwaaka, aacamelaka vaate, aaniiwa wiipa ni wiina.
Aamwiichana namuteko mmoha, amukoha echu yeereya owaani.
Namuteko aahaakhula, ariki: "Munnaa toruule, nave apaapaa aamwiipha mwaasaana ooneneva a emope, ntakhara ohoorwa ari mukumi."
Nto owo aananariwa, ahikhwelaru ovolowa; apaapa awe yaakhuma emulapelela wi avolowe.
Owo aawaakhula apaapa awe, ariki: "Miyaakha mincipale koolapelakaani ntoko kapuro, nkintonko ohiwiiwelelaani, nto nyuwo hamuntokoru okivaha epuri mano, wi kipuhe ni asinthamwene aka."
"Vano oruuleiye mwaninyu ola, olyile muhakhu anyu ni athiyana a anamararuwe, moomwiiphela yoowo mwaasana a emope ooneneva!"
Apaapa awe yaamwaakhula, eriki: "Mwanaka, weyo mahiku oothene ori ni miyo, nave yoothene eri yaaka ti yawaa.
Chiri ti waphaama opuha ni ohakalala vamoha, ntakhara munnaa ola, aakhwa vano oovinya, aarimeela, vano ohooneya."
Vano kullelleni mwahaka.
Kinambelle vang'onovang'ono.
Kinnazungullilla  muru mvo kakusiwemi niphevo.
Weyaano na miyano niri va emwanamaye.
Kikhuruwa yochawo.
Kinawaliha ohiwu wayo.
Kokhalla ni mtheko ddinchichi.
Kiri mmodda wa nibanja ninu.
Nave muwe otthamallettha mwakitthana uwaninyu.
Ngipalla okihiya mekha.
Eri woowi eneneele?
Eri woowi ekhoropa?
Ori woowi muchoro?
Eri woowi epalame?
Ori woowi naawirica?
Ori woowi paakha?
Ori woowi mwanakhu?
Ori woowi mwanapwa?
Eri woowi ekupa?
Eri woowi epuri?
Nihiku nimoha, Namarokolo aamweeca musheresherye wa muhice.
Chomoco tho aari weiwo eeceecaka alyaaka munyepu mukithi.
Chomoco haamonne Namarokolo wi aari vaavaa, vanthowa nenla aamunyikala mweco ahisuwelaka.
Namarokolo aahinla apacerya oruwana ariki: "We, Chomoco, honoona wi wookinyikala mweco?"
Chomoco aamveka namarokolo wi amulevelele, ariki: "Ikharari sinnakimora, nthamwene aka, miyo nkaawoona, okilivelele!"
Nari hiihaa Namarokolo hiiwale, aahi: "Ela weenreno mwaayiini!
Nihiku nimoha onamoona!
Onahaawela oliva!"
Hiihaa Namarokolo aaya oloca ni Mooro ii: "Ovinye wamweeyele Chomoco ntakhara aakinyikala akhumaka mmaahini ayaaka olya munyepu!"
Mooro waahaakhula, oriki: "Yeeyo tahi echu, nthamwene.
Kinamweerano yeeyo okivenkaawe."
Elukuluku ekina, Chomoco aanalya munyepu ociiwene wa muhice.
Mooro wamphwanya wi: "Mwaahirweeliwa."
Mooro opacerya weeyela mapururu oothene a Chomoco.
Chomoco aapacerya wunla achimakela mmaahini.
Mapururu awe oothene yaavya.
Chomoco haamaala wunla, ariki: "Mapururu aka oothene Mooro oheeyela!
Mooro, oheeyela mapururu aka oothene.
Mapururu aka aacakanela!
Mapururu aka ooreerasha!"
Vanthowa nenla, Chomoco hanakhala ociiwene wa maahi, oovaka weeyeliwa ti Mooro.
Namarokolo aatepa ohakalala aamoonneiye Chomoco eeyeliwe ni Mooro, aahi: "Eyaa koocikiha mukokoko."
Olla tti Mwanamanga.
Olla tti Mwanapwa.
Mwanamanga ni Mwanapwa ampalla ojambula.
Mwanamanga ni Mwanapwa ampalla oreeriha ddojambulanddo.
Manamanga ni Mwanapwa ampalla wera tthaluso.
Mwanapwa ahambella.
Akusa epesulo na epephella.
Epaphella yari yamakona ophwanaphwana nai.
Vawambella Mwanapwa ojambula ello ya namurukunuwa.
Namurukunuwa wari mwilli wa Mwanamanga.
Aaaa, ddiddokhweya.
Ajambullattho ello pilli tthamakona araru vatthuru va namurukunuwa.
Ello tthamakonattho  tthi maru ya Mwanamanga nave ajambulattho ello tthoripa tthamakona va namurukunuwa.
Ella yari ephuna ya Mwanamanga nave ajambulattho muzele vatthullu va ephuna.
Ajambulattho mittho na ekwikwi.
Mittho yari madontho apilli.
Ekwikwindde ddari mizele pilli ntthe.
Aaaa, ddiddokhweya!
Ajambullattho eyano ya Mwanamanga.
Eyano yari muzele.
Yaphwanaphwana ni nilembo 'w' nave ajambullattho meehi a Mwanamanga.
Meehi raru no mazereni na ereru omatthani.
Yojambulleyo yari omallihello vano.
Ajambulattho miwono ni metto.
Miwono na metto tthari muzele nave ojambulattho manyallo a Mwanamanga.
Manyallo yari enamurukunuwa naye ajambulattho mwilla wa Mwanamanga.
Mwilla wari muzele worekama.
Womalliha ajambulattho njorihella va mwillini va Mwanamanga na mutoto va orenji.
Nave yojambulleyo yamalla.
Haaa, ddoreera!
Vano yari ellukulluku ya Mwanamanga.
Akusa epesullo na epephella.
Epephella yari yamakona nai, emballi pilli tthari tthophwanaphwana.
Yowambella Mwanamanga ajambulla ello ya namurukunuwa.
Wimwellella mwilli wa Mwanapwa.
Haaa, yokhalla phaama!
Ajambulattho ddeko ddoripa pilli vatthulu va namurukunuwa.
Eko pilli ddoripadde yari maru a Mwanapwa, ajambullattho yoripa muwari namurukunuwa.
Yoripa yanamurukunuwelle yari ephuna ya Mwanapwa nave ajambulattho muzele vaddulu va ephuna.
Ajambulattho mittho na maru a Mwanapwa.
Mittho ddari madontho pilli.
Ekwikwi ddari mizele pilli.
Eeeeh, ddokhalla phaama!
Nave ajambulattho eyano ya Mwanapwa.
Eyano yari muzele.
Menollaye yari ngati nillemba 'w' ajambulattho madontho mowaphella eyano ya Mwanapwa.
Raru embali yamazelleni na raruttho embali yomatthani.
Nave yojambulleyo yari omallihello.
Ajambulattho miwono na meto dda Mwanapwa.
Miwono na meto ddari mizele nave ajambulattho mnyallo na Mwanapwa.
Manyallo yari anamumurukunuwa nave ajambullattho mwilla wa Mwanapwa.
Mwilla wooneya wee maluwa.
Vomallello viwa ajambulattho anamurukunuwa oripa va mwilli wa Mwanapwa nave arihella na mutotto wa nchano.
Nave yojambulayo yamalla.
Haaa, njiyoriya!
Bayi bayi Mwanamanga.
Bayi bayi eyojambulla ya Mwanamanga.
Bayyi bayyi Mwanapwa.
Bayyi bayyi eyojambulla ya Mwanapwa.
Luuka 18:1-8Yeesu aaloca niphwanapwaniho aaleelihaka wi onaphwanela omvekela Muluku moohihiyererya: Epooma emoha aakhalamo mulipa oothoriha ahaamoova Muluku nari omucicimiha muchu.
Mu epooma yeeyo tho aakhalamo naamukhwele aarino mulacu awe.
Ikwaha sincipale aanaya wa mulipa oothoriha yoole wi athorihe mulacu awe aareiyeno ni mwiicani awe, wi amwaakihe.
Nto mulipa oothoriha yoole hamphwacha.
Vawi aanamuukhula, mulipa oothoriha yoole, aaloca ariki: "Nnaamwi kihimoovaka Muluku nari omucicimiha muchu, kinamuyawo kathorihe mulacu awe wi ahikuukhule."
Yeesu aahi: "Moowiriyana echu enreiye mulipa oothoriha oonanara murima.
Muluku tho onamuweerela yawookololowa yaawo ari oothanliwaawe, anamwiichana othana ni ohiyu.
Onamulekela waakhula?"
"Chiri kinnooleelaani wi onamuwaakiha ni wookolola ichu mwamvayi.
Nto, aakookaka mwaana a muchu, onamphwanyavo nroromelo veelaponi ya vathi?"
Mwaakha mmoha epula hiyaarumpe.
Miri sahinyaala suuma.
Mihice saaweleela ihikhala ni maahi.
Ashinama ni achu yaapacerya okhwa etala ni nthanana.
Mwaco ni Echepo, yaari ahooleli aashinama, yaathukumana wi evarerye mwaha yoola.
Mwaco, aahi: "Nnamookhwa nthanana.
Niwiichane ashinama oothene wi nivaanyihane, nthipe ehime wi niphwanye maahi niwuryeke."
Echepo yaaheemererya, yaaleela ashinama oothene masu ala, eriki: "Amwene aMwaco ni Aneechepo annaniichana."
Ashinama oothene yaathukumana, wi evererye mwaha yoola eri vathi wa mwiri mutokotoko.
Mwaco aapacerya oloca ariki: "Mukiwiriyane asinnaka.
Mwaakha yoola epula herumpe.
Oothene ninnakhwa etala ni nthanana, nivinye oothene nipake ehime wi nnawuryavo."
Ashinama oothene yaaheemererya.
Mwanvayi yaakusha ihipa, iphaya vamoha ni apikareta epacerya othipa.
Nto Macika haaruule.
Ashinama yaapacerya othipa.
Yaathipa yiishiha ephwanya maahi.
Eloca, eriki: "Vanonto noophwanya maahi.
Nthipaka Macika haarivovo.
Ntakhara sheeni Macika ahaaruleiye onthipiha?
Ahirwe vaava owurya maahi yaala."
Vahilekenle Macika aahirwa, ii: "Omuroo, omuroo."
Hiiwale echu elapo yaari cuu.
Aavolowa awurya maahi.
Awunrye aaheeceeca vaavale elukuluku yavakhaani.
Mmeeloni mwaya ashinama yaavarenryaayavo yaaphwanya maahi yuutuwelen'ye, eri ancokwi.
Yaawo yaakohana, eriki: "Taani okhanle mweerano echu yawi siiyeela."
Mwaashinama mukina aahaakhula, ii: "Ti Macika, ntakhara nthipaka ehime haaruule."
Va nthowa nenla ashinama yaalakana omukuhavo mulipa ooweherya veehimeni vaavale.
Ekuhavo Elupa yakhole wi enawehererya ehime yeele.
Elupa ewehereryaka hiihaale, Macika aahirwa, ii: "Omuroo!
omuroo!"
Elapo yaheera cuu.
Uuluula tho: "Omuroo!"
Elupa yakhole yahaakhula, eriki: "Eviree!"
Macika aarwa alocela elupa yeele ii: "Nthamwene kooruuha echu yeele yoowaasivela achu atokweene."
Elupa yaahaakhula eriki: "Orwenno koone echu eyo."
Macika aakhalano enuwi awe.
Akusha avaha elupa yeele, ii: "Olawihe."
Elawihaka hiihaale Macika aarika maahi.
Arowaka Napiili aamoona macika yoole.
Mmeelo mwaya Napiili aaphiyaleiye ahaaleela ashinama oothene wi Macika aarika maahi mweehimeni mwemmwe.
Ekwaha yeela yaathanla ewuvyu wi ekhale mulipaooweherya weehimeni.
Ewuvyu eri weiwe macika aaphiya ohiyu ariki: "Omuroo."
Ahikhala aakhunle, ahuuluula tho elapo emaala cuu!
Hiihaa aavolowa apacerya aniilocela meekheiye, ariki: "Mi ka Macika!
kinamvolowa wi kiwurye maahi vakhaani."
Ewuvyu yaaphiyalaaya weehimeni yiipinthe onikhukuni wa mwala.
Hiihaa Macika aavolonweiye mweehimeni hoona Ewuvyu ntakhara yaaphwanaphwana ni mwala yoole.
Macika aaya mmaahini Ewuvyu yamphara mweco.
Hiihaa Macika, aahi: "Hokiphanre ophanre mwiri."
Nto Ewuvyu hiyaalonce echu.
Yamphara hiihaale ophiyerya nsuwa nikhumme.
Ashinama yaaphiyalaaya yahoona wi Ewuvyu yaahimphara Macika.
Yaahiicanana ashinama oothene.
Wi ethanle echu yoomweerala Macika.
Eri vamoha Mwaco aahaakoha, ii: "Tisheeni nnaphwanelaahu omweerela Macika yoola?"
Ewuvyu yahaakhula, yii: "Kinachuna wi Echepo emphare ni munyocolo aya yoole emmanihe mwala ole."
Ashima oothene yaaheemereryihana.
Nto Macika aahaakhula ariki: "Moosuwela wi Macika avoholiwa vamwala hanakhwa, nto onakhwa ariheliwe vachuurwani."
Hiihaa Mwaco aaleela Echepo wi emphare Macika.
Echepo yamphara Macika epacerya ommaniha vacuurwani.
Amanle osareya nchupi, Echepo yaamukusha emurihela vacuurwani.
Yaamurihenlaaya vachuurwani naasareyavo nchupi arumela: "Phu!"
Nchupi naasareya makupa oothene.
Ashinama yonnaaya nchupi yaatheya ehakalalaka.
Nchupi naamanlaaya ashinama evareryakavo hiyaamonne Macika, aacakanela!
Hiihaa yaasuwela wi Macika ohaawoka tho ekwaha yanaawiili.
Ethale enamala vaava.
Olla ti muhuddihi aka.
Mddina naye tti Akinyi.
Ananikonda atthene.
Muhuddihi Akinyi ananihuddiha alufabeti.
Kinnadduwella owelenga a, e, i, o, u.
Muhuddihi Akinyi ananihuddiha ototo.
Kinnadduwella woshera, wa buluyi, wa makukhu, wa nchano, ni woripa.
Enthawi yokona, Muhuttihi Akinyi anoipa enyimbo wi nikoneke.
Nolemba, ananillella miyaha dda allopwana oddiwaneya.
Nachiwiri, ananillella miyaha dda atthiyana oddiwaneya.
Nachitatu, ananillella miyaha dda ettilla ddametello.
Nachinayi, ananillella miyaha dda malimello.
Nachisanu, ninllota miyaha ddihu.
Muhuddihihu ddi muhuddihi aphaama vellaponi.
Kunnuwa kimpalla kiphwanaphwaneke na muhuddihi Akinyi.
Miitho
Maaru
Eyano
Ephula
Ereru
Miino
Nlumi
Marama
Makwikhwi
Miihi
Tamara ari ni miyakha mitthanu nave akhalla nimodda na makholloaye.
Mudziwa wari vakhuvuru na kokholla mmo mwari inama ddamuyakani.
Tamara ari owiwellella wa makholloaye.
Olliyeni achiha inkhosa ni ipuri.
Tamara anaddivelliwa wiwellella ipallame nave achihaka iddiweto.
Ipallame ddawipaka, olliyeni anahellamo mawu aye mu enyimbonddo.
Tamara ari muttokottoko wittuwambella esukulluni.
Makhollaye yalole aniwa allupalli, Nashipae ni Tasieku oya osukulu.
Yari makilomita 10 orekamella.
Nashipae ni Tasieku yarowa nayakhwiwa ovenyera owaniwa ohinase nave yahokollowa musikuwa.
Yakusa yocha mumakontena atthokottoko.
Tamara ahaakoha amenya, "Kinambelle lini oya osukulu?"
Amenya yahakhulla, "Onoroyawo nanwene vava mwanaka waphama."
Nllapo nimodda waphiya  kharo mwari amwene natthiyana apilli.
Amwenayo yanonesesa wi mwana aphiya musinkhu waphaama ayeke osukulu.
Athu yanakhullupillilla wi mwana atukhulla muonoaye oviriha vamuru nuphara naaru, yoyo ophiya vamulingoni woya osukulu.
Amwene yamukoha, "Ori na miyakha kavi?"
Tamara ahakhulla, "Kiri na miyakha ttanu."
"None nave weyano ttuya osukuluni," amwene yahulluma.
Mmoddha mwa atthiyana ayo akusa mnattha namachello na Tamara nuviriha vamuruni vaye.
Tamara aphara naaru naye namazeleni.
Tamara dduya esukulu emoddene ohi  ya Nashipie na Taieku.
Yari epsya na vakhuvuru ni va waniwa.
Tamara ahakallalla.
Aganiza, "Nave kinolotthuwella olemba na owerenga mmo ariri Nashipae na Tasieku."
Ollello ngiya osukuluni.
Tti holide.
Ollello nkinamonella kanema.
Magesi kheyiiwo.
Kere ttini nave?
Ollello kimpalla kiwellelle mwillaka.
Yowambella kimpalla kifase.
Wi kiwillelle mwillaka.
Vano kiniwa mavumellaka.
Kivumella muwari ni otte, muwari na otte.
Kinera ovuma wa mwa niphokosoni.
Sssssssssss!
Na mwa vatthivatthi.
Mmmmmm.
Vano kinniwa murima waka wukuttha!
Gu!
Gu!
Gu!
Gu!
Tthukhoza opange murima otthamakeke pena ovuweke?
Eya!
Vollupha muddullu na vatthi ttira makumi pilli.
Vano ngonani murima waka onukuttha mwaliwironi.
Kahiya eyalla tthaka vamurimani, kinona matthamakelloiwa!
Kinniwa kittheyaka mekhamo.
Haha, haha, haaah, haaa!
Kinniwa mekhami kinllaka.
Boohoooo hooo!
Kinniwa mekhami kipaka matta.
Phwa, phwa, phwa!
Kinniwa mmirimani mwaka winlla.
Gururu, gururu, gururu.
Mmirimani munera, "Kichihe!"
Ephunaka ttiniwa wukhella wa chigumu eyo ekhuruwiwiwa mukhitchini mwa amoowe.
Vano kimpalla wiwa eyanaka emuchake chigumu!
Mahiku akhalayi nikhuuru nimoha naashinama a manyaka yahuupuwela opaka efesta etokweene, osulu wamwaako.
Yaawoopa ashinamaru yaawoa manyaka.
Ekupa yiiwalaaya elociwaka efesta.
Yeeyo yaahuupuwela, "Miyo nkaano nnyaka nimoha mano.
Keere esheeni?"
Mmeelo mwaya yaahupuwela wi ekushe manyaka ehele vamuru epateyevo ni epothi.
Yaaheerano yeela yonnaaya wi yaaheemereryiwa ovolowa ofestani yaasiveliwa yoonaka wi yootepa ovyaka.
Yookacamiha tiila: efesta ene yeele yeereya wansuwani.
Efesta yaapacenryaaya, nsuwa naapacerya oviha, epothi tho epacerya otothowa manyaka emora.
Ashinama yaale amanyaka yaananariwa, eloca eriki: "Taani yoole ohirino manyaka?
Ntakhara sheeni orwa vaava?"
Mwene aashinama yaale aahaaruma wi ephare ekupa yeele erihele vachayani.
Ashinama oothene yiiwalaaya masu a mwene yaaheereno yeeyo ene.
Yaaphara ekupa yeele erihela vachayani.
Ekupa muhaawa waya!
Yaamorenlaaya vachayani yaamaninhe mpichi aya vachayani, ohala otuturuwelanne.
Yenreno yeela, ashinama oothene yaakookela ofestani.
Yaawo yaalya yiina ohiyu woothene.
Mwene aahakalala.
Ohuukhuwe woona mpichi wa ekupa ori wootuturuwanelana, waavinyenrye vaavale ophiyerya olelo.
Atiithihu muri wirimu,
nsina nanyu neelihiwe.
Omwene anyu orwe.
Okhwela wanyu weereye, ntoko wirimu hiihaa tho vathi vaava.
Munivahe olelo yoolya ahu ya olelo.
Munlevelele soocheka sahu,
ntoko hiyo tho nnaalevelelaahu ananchekela.
Muhinihiye neereriwaka,
nto munivulushe wa oonanara owo.
Ntakhara wa winyu ori omwene, ikuru ni ncicimiho mahiku oothene.
Aamee.
Mateu 6:9-13
Ola ti Nema.
Nema onamusona.
Nema onasona esaaya.
Nema onasona ni osalo.
Osalo woomala.
Nema onachuna othuma osalo.
Onachuna ikhorowa wi athume ichu.
Ikhorowa sene onaya ophwanya woowi?
Nema onoona mwiri.
Mwiri ori vakhiviru.
Mwiri wookhalano sawiima.
Sawiima sene mapapaya.
Mpapaya osiva.
Nema ookhalano ekopo.
Nema onnathomola ni ococa mapapaya.
Nema oophiya omusika.
Yoowo oophiya omusika akunshe mapapaya.
Yoowo onachuna otumiha mapapaya.
Oomoona muchu mmoha.
Muchu oothuma mpapaya.
Yoowo oomunnya ikhorowa Nema.
Nema onnatumiha mapapaya mancipale.
Nema onaya othuma osalo ni ikhorowa.
Omusika weiwo ahoona enka.
Yoowo haathumme enka.
Omusika weiwo ohoona tho isuwaari.
Yoowo haathumme isuwaari.
Omusika weiwo ahoona ethokwa.
Yoowo haathumme ethokwa.
Omusika weiwo aahoona iphaawu.
Yoowo haathumme iphaawu.
Nema aamoona muchu mmoha.
Muchu aatumiha osalo.
Nema aathuma osalo.
Nema ookhalano osalo.
Nema oohakalala.
Yoowo onamaliha osona esaaya ni osalo.
Epuri, Mwalapwa ni Emope yaapaka onthwamene aya.
Nihiku nimoha, yaaheeca mukwaha aya mukhaaroni.
Yaaphiyalaaya yaayaayawo, mulipa aweeciha aahaaveka ikhorowa wi elive mukwaha aya.
Emope yooliva.
Mwalapwa aaliva moopwapwiha, ntakhara haarino saakhweleya.
Mulipa aweeciha arehereryaka ikhorowa, wi amucikiherye Mwalapwa, Epuri yaachawa ehilinve echu.
Mulipa aweeciha aananariwa, apwaha ahimunnya Mwalapwa ikhorowa sawe aahanleiyeno.
Vanthowa nenla ophiyerya olelo Mwalapwa oona ekhaaro onniikara awehaka mpuwa wi amoone mulipa aweeciha aahanleno ikhorowa sawe.
Epuri ennachawa yiiwaru oruma wa ekhaaro enoova wi enaphariwa vawi hiyaalinve.
Emope henuukhuwaru yoona ekhaaro erwaaka, eneeca okhwela waya muramphani, ntakhara yoosuwela wi yooliva mwawaakwana.
Mwanapwa
Nipwacha
Emope
Puuru
Muchoro
Paakha
Epucepuce
Epuri
Ekupa
Mwanakhu
Nllapo nimodda amma yakulla ezipaso dda mitundu yohiyanahiyana.
"Ezipaso ddimodda nnakhallena llini?"
nahakoha.
"Nnache ddimoddha mahiwu," amma yanillella.
Munnaka Rahim tta ntiri.
Allawiha zipasoni ddittheddene.
Acha ddinchichi.
"Ngonani ddenre Rahim opanga!"
Avuwiha maawu munnaka mung'onong'ono.
"Rahim ddohiwa na oddikonda," kallota.
Amma yasha murima na Rahim.
Nahenenattho namushera murima Rahim.
Nave Rahim khiddamukhudza.
"Munoromulanga Rahim?"
akoha munnaka mung'onong'ono.
"Rahim, ddinorowukhuza nanuwene," amma yachenjeza.
Rahim ahambella ohiwa phaama.
"Mmirimani mwaka munnavoreya," Rahim allota maddu avatthivatthi.
Amma yadduwella echifukwene Rahim avoriwaye.
"Zipasoni ddomulanga Rahim," yaganiza.
Vomallihella, Rahim anipepesa.
"Ngiwattho ni ntiri willi," anilonjeza.
Namukhullupillella.
Elupa yaakhole ni Ekonya yaapaka onthamwene aya.
Yaawo yaathata vamoha.
Yaalya vamoha.
Ichu soothene yeerano vamoha.
Nto nihiku nimoha, Ekonya yaatepa wiiceliwa enahaawela okhwa.
Ekonya yoonnaaya wi yootepasha wiiceliwa yaaya wanamuku, yoowo aloca ariki waachunaka openuwa okhuure emece ya elupa.
Ekonya yiiwalaaya yaatepa othanana.
Hiyaarino makhalelo makina aweera voohikhala omukhuura enthamwene awe Elupa.
Nto Elupa yaavinyaalaaya eyaaka omoona nthamwene aya.
Ekonya, yaamuyara nthamwene aya oculi, emukeriha vachiyani nawiisha na muhice.
Ekonya yaahi: "Namuku ookileela wi kaachunaka openuwa kookhuure, nthamwene."
Elupa yaahaakhula eriki: "Hooye nthamwene, ohikikhuure miyo kootepa oyeva.
Owehererye elukuluku yavakhaani kinamuwiichana amunna.
Yaawo aatepa winnwa okipwaha miyo.
Vaavaa onamuvona."
Hiihaa Ekonya yaahi: "Ari woowi amunnaa?"
Elupa yaahi: "Ari mwiiri ole ori weevilivili vale."
Hiihaa Ekonya yaahi: "Waakelele wi miyaano kaakhuure."
Elupa yeele yaacupha oculi weiwe wa Ekonya eya makupaaya.
Echimaka ewela mmwirini, ekhala mwemmo.
Ekonya yaawehererya.
Ehinoona Elupa erwaaka.
Ala yaari makuchuwelo a onthamwene.
Apwiya ti mukukhula aka.
Hayiivo enii ekithowe.
Annakiichuuwiha onikuwani na munyepu.
Onnakikeriha omaahini awuuramela.
Annalipiha okumi aka.
Annakukhula mumphironi yooreera mu ncicimiho na nsina naya.
Naari keecaka mpopani mwa muurushi wookhwa,
nkoovaru yoonanara, ntakhara nyu muri ni miyo.
Ekopo anyu ni ekumputu anyu, iha sinnakihakalaliha miyo.
Munnakirehererya yoolya amwiicani aka ekoonaka.
Munnakoociha murwaaka makhurwa, ekahi aka enayeehereya.
Aayi mahala anyu ni osivela wanyu sinnakichara mahiku oothene ookumi aka.
Kinarwa kiichaala mpa mwa Apwiya mahiku oothene.
Nihiku nimoha, Annakehi yaavinya ni amwaaraya eyaaka oweeceecela Annipapariya.
Yaaphiyalaaya yaahaakheliwa phaama,
tiwi yiipheliwe mwanakhu
elya vamoha.
Evinrevo mahiku, Annipapariya yaavinya ni amwaaraya eya wa anthamwene aya.
Yaaphiyalaaya, hiyaaphwannye Annakehi,
yaakele woota miraakho saya.
Annakehi erwaaka yaawoona anthamwene aya, ehakalala
echimakela amwaaraya yaapeyaayavo.
Yaaphwannye yaapenye epwiri wi yaacelekheleno aleco yaale.
Vawi yahoona ekhwali yaarenle ereya muraakho, yaavokha mwaapo yoole epwiri eyeeheya.
Avinya anachekula ni nthamwene awe.
Echekulaka hiihaale Annakehi yaahiiwa ekhwale eheiwe eriki: "Kekelekekele."
Yaavinya mwanvayi,
ekusha mwaalo aya ehererya muyuununi, echimakelawo.
Yaaphwanya chiri eheiwe.
Murima owaalunwe yaachukula ekhwali epharela ehinyonke nari wuntaka.
Ntata nikina yaapharelano mooce.
Erukunuwa enachikela owaani ehakalalaka.
Vawi achu akhalayi yaawara ichepe, mwaalo waanasokola vakhaani vakhaani ekhulula ya echepe awe.
Erikimphiyaru vaate ekhulula yaapaseya,
echepe yiicheya achu ewoonaka,
eriki ekaphule echepaaya yaahiya ekhwali evava
mooce ephweeya elamwa.
.
Ela ennanihusiha wi muchu onaphwanela opisha murima.
Nihiku nawiichuuwa Yeesu aaya olya vaate wa muhooleli a afarisi.
Yeesu aawoonneiye wi achu yaawompwe yaathanla mapuro oocicimiheya, aaloca niphwanaphwaniho nla:—Muchu awompwa oya ofestani ya othela ahaakuve okiraathi mapuro oocicimiheya.
Akweya onamweera hiihaa amuwompe muchu oocicimiheya woopwaha weyo.
Mulipa oowopa onarwa awaacamela weyo aloca ariki: "Omuvahe mpuro mulopwana ola."
Weyo muru owuulaka onaya okilaathi mpuro woohisuwanyeya.
Nto weyo wawompwa oyewo, okilaathi mpuro yoole woohisuwanyeya.
Hiihaa aphiya muchu yoole oowompe onamuloca ariki: "Okaacamele va nthamwene aka."
Hiihaa, onarwa okhala oocicimiheya veeri va achu oothene ari ni weyo va yoolya yeele.
Tiwi yoowo oniisinnuwiha onarwa ayevihiwa, ni yoowo oniiyeviha onarwa ainuwihiwa.
Yeesu aaloca tho wa mulipa oowopa ii:—Waarehereryaka yoolya aa ya othana nari ohiyu, ohaawope asinthamwenaa, asinnaa, ahiimaa, awaacamanaa, amuhakhu, wi awo tho yoowope ekookihaka yoolivelaa.
Nto warehererya efesta aa, waawope oohaawa, oohiwerya, oorakala ni oohoona.
Weerano hiihaa onamwaakhela yoochuwela, ntakhara awo haanono yookookiherya, nto weyo onamwaakhela yoolivelaa mwa ovinya wookhwani wa awookololowa murima.
Yeesu aaloca niphwanaphwaniho nla:—Mmoha a nyuwo akhalano ipucepuche nsana, emoha erimeela, akhweya hahiya iye makhumi mathanu naamasheshe ni ipuceputhe thanu nasheshe wi aavye ele erimenle ophiyerya aphwannye?
Aphwanya, onnakapaca ahakalalaka.
Aphiya owannyawe, onnawiichana asinthamwene awe ni awaacamana aloca, ariki: "Muhakalale ni miyo, koophwanya epucepuche aka yaarimenle!"
Hiihaa kinnooleelaani emohamoha tho wi onarwa okhala ohakalala wirimu vanthowa na mulipa oocheka mmoha orukununwe murima waapwaha achu makhumi mathanu namasheshe ni achu athanu nasheshe awookololowa ahinakhwela orukunuwa murima.
Akhweya naanyiherye wi muthiyana mmoha aarino ikhorowa khumi sa eparata, erimeela emoha.
Hapariha muthuko, avela mpa mwawe aavyaka mwawiichaalela ophiyerya aphwannye?
Aphwanya, onnawiichana asinthamwene ni awaacamanano aloca ariki: "Muhakalale ni miyo, koophwanya ekhorowa yaarimenle!"
Emohamoha tho miyo kinnoooleelani: "Onakhala ohakalala vamiithoni va ankeelo a Muluku vanthowa na mulipa oocheka orukununwe murima."
Luuka 8:5-15Yeesu aahi:Mulopwana mmoha aamisa mmiso awe.
Amisaka, mmoha waamorela vakhiviru wa mphiro, onyikaliwa ipalame irwa ethupavo.
Mmiso mukina waamorela vamalukuni, nsuwa naavihalaaya waahuuma ntakhara hiwaanaanavo.
Mmiso mukina waamorenle vamiiwani, winnuwaka waaninnuwa vamoha ni miiwa inyoka.
Mmiso mukina waamorenle echaya yaphaama, winnuwa wiimiha sawiima sincipale.
Aalonceiye yeela, Yeesu aakhuwela: "Ori ni maaru, iiwe!"
Oohuserya awe yaamukoha eriki: "Tisheeni nnataphulelaaya niphwanaphwaniho nla?"
Yeesu aahi: "Wa nyuwo, moovahiwa osuwela soovitheya sa omwene wa Muluku."
"Echu nnataphulelaaya niphwanaphwaniho nla tiila: Mmiso, ti masu a Muluku."
"Yoowo waamorenle mukhice wa ephiro, ti achu yaawo aniiwa masu, onnarwa Musaserya aviihamo masu, yaawo yaaliwe mwa yaawo wi ehiroromele wi evulushiwe."
"Mmiso waamorenle vamalukuni, ti achu yaawo aniiwa masu yaakhela ni ohakalala.
Vawi hanakhalano mitataari elukuluku yavakhaani annaroromela, yaphiya yaweeha annahiya."
"Waamorenle vamiiwani, ti achu yaawo aniiwa, nto va nthowa na muhakhu ni soochunachuna sa mwiili, annahuruweleya enyokeya ehiwerya wiimiha sawiima."
"Mmiso waamorenle echaya yaphaama, ti achu yaawo aniiwa masu ni murima waphaama enakhapelela ophiyerya yiimale sawiima saphaama."
