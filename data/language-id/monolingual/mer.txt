"Ncũ, reke tuthome karugono mwanokwa," ng'ina arauga.
Karaja mono, Mbarathi na Ntigiri ciakaraga amwe.
Ciathithagia mantu jonthe igwatanĩrite.
Ntuku imwe inthũkũ, mutano Mbarathi arakua.
Araigua bũthũkũna ararira mono.
Atũũri bagwe baramuboreria.
Ĩndĩ areeta na mbere kurĩra.
Mutanongi'na na mucorewe ntigiri barageria kumukiiria.
"Ntomurume atĩriraga na inya.
Ka eturaga methori akirĩ kii," Ntigiri iramwatha.
Igita ria mathiko, Mbarathi ĩrarĩra yathugania mantu ja mutanowe uria ukuite.
Ntigiri ĩramutega na kuuga, "Mũntũ murume atiriraga na inya."
Ntigiri ĩrakiria Mbarathi riria yarĩraga, "Hii, hii, hii."
Aririkanagia Mbarathi irire, "Hmm, hmm, hmm."
Bũũ bureta na mbere mwanka mutano Mbarathi arathikwa.
Mieri ĩĩrĩ nyumene, mutano Ntigiri wa kĩmumwe kinyawe arakua.
Atũũri baracemania kubanga mathiko.
Mutanong'ina wa ntigiri amwe na mucorewe Mbarathi ibaarĩ o au kumuboreria.
Rĩrĩa ntigiri yarĩrire na inya, Mbarathi ĩramĩĩra yũmĩĩrie.
Ĩramũririkania atĩ ntomũrũme atĩrĩraga na inya, na atĩ abwĩrĩte kũrĩra, "Hmm, hmm, hmm."
Ĩndĩ Ntigiri ĩreta na mbere ĩkiriraga na inya niuntu niyendete mutanowe wa kĩmũũmwe mono.
Ĩrarira kinya na inya nkuruki, "Hii hoo!
Hii hoo!
Hii hoo!"
Uu nijakuga, "Nĩbunene mono!
Bũũnene mono!
Bũũ nene mono!"
"Na bũũ nibu bũtũmaga Ntigiri ĩrĩra na inya gukuruka Mbarathi," ntĩĩ arambĩĩra bakĩthiragia rugono.
Karaaja mono, ndene ya mĩĩtu, Munene Nkarĩ  arambĩria kuthugania mantu ja ntuku cia nyuma.
Arathugania, "Ka ngukura na ntuku imwe, ngakua.
Mutongeria umũũme ka acwaaga muria ũkua wawe rĩrĩa arĩ ũmwĩĩthĩ na arina thĩĩrĩa ya mwirĩ."
Ĩndĩ nĩatia Munene Nkarĩ akathuura?
Endete mwingi jwa nyomoo cionthe o ũmwe!
Munene Nkarĩ aragea na ĩthuganio.
Aratuma nchaama ciawe gwitania na mwĩtũ.
Arabeera ibeere nyomoo cionthe cia mwĩtũ cĩije kwawe njaa.
Akethirwa na kiatho gĩkĩnene na agatumĩĩria mantu ja bata mono.
Nchaama ciawe ῖreeta nteere cio inya cia mwῖtũ.
Ũgoro bwa kῖatho, nyomoo cionthe nῖciarῖ o kwa mũnene.iraina na gũcetha na kwῖgwῖrῖrua.
Nyuma ya kῖthaarῖ kῖa mweri witia ῖgũrũ rῖa mῖtῖ, mũnene nkarῖ areja na kũrũngama gatῖgatῖ ga kῖeni.
Nyomoo iratiga kwina na gũcetha.
Nyomoo irathikῖῖra  mũnene akῖaria ikiri kii.
Aratheria mũmero jwawe arauga, "Nῖndῖrathũganagia nῖ kagita ga keega ga gũtaara mũrea ũkwa wakwa.
Ĩndῖ nῖũntũ mbwendete bwinthe o ũmwe, ntiũmba kũthũgania nũũ kῖribwῖ bwῖnthe ũbwῖrῖte.
Kwou ndenda kῖthurano kῖmbonerie."
Mũnene Nkarῖ arawata ῖtumo arauga, "Ũmwe wenu ũria ũkagera ῖtumo rῖrῖ ῖgũrũ tũgῖtaraga ῖmwe mwanka ῖkũmi nῖwe ũkaa mũrea ũkua wakwa."
Mũnene Nkarῖ akῖthiria kwarῖria,nyomoo iraigua mũrurumo jũmũnene kuuma bwa nyuma yao.
Baratega na baroona njogu ῖjῖte bwa mbere.
"Umauma njῖrene yakwa, nῖni ndῖ ũmũnene, mbwῖri kwaa mũnene," Njogu ῖrauga.
Njogu ῖrajukia ῖtumo na mũguongo jwayo.
Ĩracokia kiongo bwa nyuma na iragera bwa Ĩguru.
"Imwe!
Ijirῖ!
Ithatu!
Aacia!"
Njogu irauga.
Ĩtumo riraringa nthῖ bagῖtaraga inya.
Njogu irathura mono na irambῖria gukinya nthi na inya.
Munene Nkarῖ aramῖῖra.
"Kaanya gaku gakuthira."
Kwou Njogu ka yetῖre.
Njogu ῖgwῖta, nyomoo ῖrambiriria kwaria igwῖritue mono ciongwa wa ciongwa.
Baramakua ni murũrũmo kuuma bwa nyuma.
Ncῖbi ireja yugῖῖ ikiugaga, "Mbebaebereni, mbebaebereni.
Nῖnῖ nkaa munene.
Ndῖna makere jamanene.
Nini ndῖna inya nkuruki.
Mbwῖrῖ kwa munene."
Ncῖbi iracoka bwa nyuma iwete ῖtumo, na irarῖgera bwa iῖguru.
"Imwe!
Ijirῖ!
Ithatu!
Inya!
Ithano!
Aacia!"
Iraganduka.
Ĩtumo riragwa nyomoo igῖtaraga ithanthatu.
Ĩrathura mono.
Ĩrauria makaari Ĩkigeraga tῖῖri na mati bwa ῖguru.
Munene Nkarῖ aramῖῖra, "Ncῖbῖ, ukugera rimwe na kaanya gaku gakuthira."
Kwou Ncῖbi iracῖῖtῖra.
Nyuma nyomoo irambῖῖria kuuga, "Gucindana guku ni gukuumo!
Njogu itῖumbire, na nῖ nyomoo inene.
Ncibi kinya yo ῖtiumbire, na ῖrina inya.
Gutiyo ikomba ucindani bubu!"
O orio orio baraigua gituma kuuma bwa nyuma.
Riria nyomoo ciategere ῖtetikagia meetho jacio.
Ĩroona ῖruki rῖrῖnene rῖjῖte bwa mbere.
Orῖjῖte o uu riaugaga.
"Uuni nkomba, nimbῖjῖ nkomba.
Komba."
Ĩruki rῖirajukia itumo na riracokacoka nyuma na kugera bwa iguru.
"Imwe!
Ijirῖ!
Ithatu!
Inya!
Ithano!
Jatantatu!
Mugwanja!
Aacia!"
Ĩruki riraganduka.
Ĩtumo riramunta nthῖ bagitaraga inyanya.
Ĩruki rirathũra mono.
Rῖrambῖiria guteta rikῖranaga gitumi.
Ĩndi Munene Nkarῖ ararῖῖra, "Arῖ, Ĩruki, kanya gaku ni kamwe akῖ."
Kwou Ĩruki rῖreta.
Nyomoo imwe irambiiria kwaana.
Ikianaga ou, iroona kathia kaniini kejirite kiri antu gakiugaga, "Etereni, tigeni ngerie.
Nkoomba, tigeni ngerie."
Nyomoo ikwigua kaju kayo irambirῖrῖa kutheka.
Munene Nkarῖ ararungama akῖringaga gituma athuurῖ akiugaga, "Tigeni kuringira Kathia gituma.
Nũũ ukuuga tunyomoo tunῖῖni tutiumba mantu ja nyomoo ῖnene?
Kethira Kathia nigakwenda kugeria, kaewe kanya kinya ko.
Rungameni  kagere itumo."
Kathia karenamiira munene na kujukia itumo na kanyua.
Kareja kogῖῖ na kuthungutha ῖguru.
Karakucia miruki na kugera itumo gakiugaga, "Jatano na jatano ni ῖkumi."
Nyomoo cionthe irakira kῖῖ.
Ĩraangaratana.
Munene Nkarῖ arereca, "Ii, Kathia!
Ithano na ithano ni njira ingῖ ya gukinyira ikȗmi.
Kũri na njira inyingῖ cia gutara mwanka ῖkumi."
Macindano jatῖraarῖ ja kumenya nuu umunene kana uri na inya nkuruki ya bangῖ.
Ni gucindana kumenya nȗȗ umuume kirῖ nyomoo!
Ũũ niȗ nthia ya twikire munene wa muka riria nkari yakwire.
Ĩrinda rĩa mwarocia nĩ rĩrĩnene mono.
Burana ya mũtanocia kinyayo nĩ ĩnene mono kĩrĩ ni.
Kĩondo gĩakwa nĩ gĩkĩnene.
Ĩndĩ tĩ gĩkĩnene mono!
Mũcibi jũjũ jũmũkũrũ nĩ jũmũkuĩ mono kĩrĩni.
Ĩjĩ nĩ nkobia ya kaana gakwa ga kwithithĩria.
Cogisi ciakwa nĩ ikung'anĩra bwega.
Ĩndĩ tĩ rangi ĩnjega!
Bibi nĩ iratũ biakwa bibierũ.
Nĩ bikung'anĩĩra bwega mono.
Bling nêndete mũbira jwa mãguru.
Akiarĩria mũcetho, aũgaga, "Mũbira nĩ ũturo."
Bling arĩ mũcethi ũria mwêga mõnõ wã mũritani Sepo.
Mũritani nĩagwiragũa nĩ gĩkundi kĩawe.
Acêthĩ bãbãingi ĩbêndaga kũgwatana nãbõ.
Mũcetho jwã gitũmi ĩjwabãngi kwĩja.
Gĩkũndi gĩa ãcethi ikiaibangãnagia ntũkũ cĩonthe.
Mũntũ wõnthe nakenaĩra mũcetho jũũ jũmũnene!
Mũritani wã gĩkundi kĩu kĩngĩ nãri mũntũ wã rũkũnũ.
Nãri nã rũkũnũ mõnõ kĩri kũmbana kwã mũritani Sepo.
Bling nãciũmirĩe mwãmbirĩo jwã mũcetho.
Etĩtê kũingirĩa.
Aãtiã, rĩũ ãgwã!
"Bling?"
kĩrindi kĩraugirĩa.
"Bling?"
Mũritani Sepo ãrãmwerenca.
"Utikĩo gikangitarĩa!"
Bling ãrãciera.
"Mũbira ni ũturõ."
Arõkira nã ãrãcetha mwãnka mũthia.
Ntukũ ῖmwe rũũjῖne, Kurũ ῖrona nkara mũthangeene.
Ĩraciũria, "Nῖnyoomo ῖrῖkũ ῖtigire nkara aja?"
Aratara nkara ikũmi na arathũgania ciarῖ cia mbata.
Araciῖkῖra mũbukone.
Arajũkia nkara na areta nacio njaa.
Araciῖka antũ kwaarῖ na mũruutῖra.
Rῖrῖa Kurũ yacokere muuro jwa rũũji, ῖratirimana na Kῖng'ang'i.
Kῖroria, "Ũkwona nkara ciakwa?"
"Ũũni gũtῖu nkũmenya mantũ ja nkara ciaku," ῖramũcokeria.
Kῖng'ang'i kῖrambῖῖria gwῖtania na nyomoo cionthe gῖkῖũragia mantũ ja nkara ciakῖo.
Nyuma ya kagiita, nkara ireta igῖkomokaga o ῖmwe o ῖmwe.
Kurũ ῖrageria mono kũmenyeera twana twa Kῖnga'ng'i.
Ĩndῖ gũtethῖrwa na irio biakũng'ana.
Ntukũ ῖmwe Kῖng'ang'i kῖreta nyomba ya Kurũ gũcwaa nkara.
Gῖkῖrũngamaga ome kῖraigua biũ bia twana  bikῖgambaga.
Kῖng'ang'i kῖrakũrũka ndene na kũringa Kurũ na mũnyiritha.
Kurũ ῖragandũka na ῖrathũngũthῖῖra ndiricene.
Kῖng'ang'i kῖrengῖrita Kurũ mwanka muuro.
Kurũ iῖrauga, "Ĩtũ ndekera, ntῖraijῖ nkara irarῖ ciaku."
Kῖnga'ng'i kῖramwῖtῖkia na kῖra mũrekera.
Kῖrajũkia twana kῖreta gũtũritana kũthambῖra rῖa mbere.
Kῖrũngamo kῖa ngarῖ gῖa ntũũra yetũ kῖarῖ na antῖ na mbasi ciũjũrῖtue.
Nthῖgũrũ nῖ kwarῖ na into bingῖ bibingῖ bia kũbokera.
Ekῖri antũ na mῖrigo bagῖtũmaῖria naarῖa mbasi cῖetῖte.
"Taũnῖ ῖnene!
Taũni ῖnene!
Gwῖta bwa rũgũrũ!"
Ndῖraigua ũmwe agῖtũmῖria.
Iῖu nῖyo mbasi ῖrῖa ndendaga gwῖta nayo.
Mbasi ya taũni ῖnene yarῖ akuῖ kũjũũra, ῖndῖ antũ bangῖ babaingῖ no bendaga gũtonya.
Bamwe barekira into biao  ruungu rwa mbasi.
Bangῖ barabῖῖka rũtarene rwa mbasi ndeene.
Eeti baberũ bagwete tigiti ciao nabo bagicwaga agũkara mbasine yũjũri.
Ekũrũ na twaana tũniini bagῖtwiikaga bwega nῖũntũ bwa rũgendo rũraaja.
Ndῖrairogonyeeria ndene akuuῖ na ndirisa.
Mũntũ ũrῖa wakari akuῖ nani ni awete bũbwega mũbuko jwa rangi ya mabũũra.
Ekῖrῖte chabũng'a ῖnkũrũ, ῖgoti rῖthiri, na nonanagia arῖ na ũguaa.
Ndῖratega oome ya mbasi nakwona ka mpumῖte ntũũra yetũ naarῖa nkũrῖrῖte mbῖtῖte taũnῖ ῖnene.
Kũbokera into kũrathira na antũ barakara nthῖ.
Eendia ba into nabo nobendagῖria eeti.
O ũmwe agῖtũmaῖria biria endagia.
Marῖῖtwa jaarῖ mageni kῖrῖni.
Eeti bamwe baakai baragũra bia kũnyũa, bangῖ bia gũtakuna na barῖa.
Bataarῖ na mbeca ta ũũni ka bategaga akῖ.
Mantũ jau jonthe oamwe na sauti ya mbasi biarῖ rwano rwa atῖ tũrῖ akuũῖ kwambῖrῖria gwῖta.
Eekῖri antũ mbasine nabo bakῖῖraga eendia ba into baumare.
Eendia baracukumana bakiumaraga mbasine.
Bangῖ bagῖcokaῖria eeti matigari ja mbeca ciao.
Mbasi ῖrambῖria kuuma gῖtuone nani ntegerete ndirisene nkῖuragia kethῖra karῖcoka ntũũra yetu kaῖrῖ.
O rũgendo rwῖtῖte na mbere, mbasine ndene kcragῖa na mũruutῖra jũmwingῖ.
Ndῖramincia nkῖthũganagia nkamama.
Ĩndῖ mathũganio jakwa jaracoka nja yeetũ.
Ntῖῖwe agakara bwega?
Tũgitũũjũ twakwa tũkoona mbeca?
Mũtanocia akariikana gwῖkῖῖra tũmῖtῖ twakwa rũũjῖ?
Ndῖ njῖrene nῖireta nkiirikanagia gũntũ kũria  mũntwetũ akaraga ndene ya taũni ῖnene.
O orio oorio ndῖrawatwa nῖ toro na ndῖramama.
Nyuma ya mathaa kenda, ndῖrokῖῖrua nῖmũrurumo jũmũnene antũ bakiũragua ba gũcoka ntũũra yetũ.
Ndῖrajũkia kamũrigo gakwa na kumagara mbasine.
Mbasi ya gũcoka gwetũ yojũraga na mpwῖ.
Kagita gatῖ kũraaja ῖῖkambῖria rũgendo rwa gũcoka bwa gaiti.
Ũntũ bũrῖa bwarῖ bwa bata kῖrῖni nandῖ, nῖgũcwa nyomba ya mũntũwetũ.
Njogu ῖmwe nῖ ῖtῖῖte kũnyua rũũjῖ.
Renywa ῖjῖrῖ nῖcῖῖtite kũnyua rũũjῖ.
Mbogo ithatu na nyoni inya kinya cio nῖcῖῖtῖte kũnywa rũũjῖ.
Nthia ithano na ngῖrῖ ithanthatu nῖcῖῖtῖte bwa rũũjῖ.
Ndũgũῖ mũgwanja nῖciugῖi rũũjῖne.
Biura binana na makũyũ kenda nibikuthambira rũũjῖne.
Ngatũnyi ῖmwe nῖ ῖkũgamba.
Kinya yo ῖrienda kũnyua.
Nũũ ũgũkῖra ngatũnyi?
Njogu ῖmwe nῖ ῖkũnyua rũũjῖ na ngatũnyῖ.
Hamisi nakwenda nguo ĩnjeru ya cukuru.
Ĩthe aramwikia thokone.
Hamisi aroona mwĩjĩ ekĩrĩte shati ĩnthongi.
"Ĩrĩa ni shati ĩnjega mono," Hamisi arathũgania.
"Baaba, ndenda kwĩthĩrwa ndĩ na shati ja ĩria ya mwĩjĩ ũrĩa," Hamisi aramwĩra.
"Tegeera kwĩna shati ĩngĩ ĩnthongi," Hamisi arauga.
"Baaba, itũ ngũrĩra ĩmwe."
"Hamisi, ngakũgũrĩra nguo cia cukuru," ĩthe arauga.
"Ntĩ na mbeca ing'ani cia kũgũra shati ĩrĩa," ĩthe arauga.
Ĩthe wa Hamisi aragũra nguo cia cukuru.
Ararigara mono agũcokerua matigi ja mbeca.
Ona arĩ na mbeca cia kung'ana itigarĩte cia kũgũra shati!
Ĩjĩ nĩ ntukũ ya mũnyaka ya Hamisi!
Ni shati ĩrĩkũ akathuura?
Ngũkũ na Mũguongora baarῖ acore.
Bareta gũcetha mũbira jwa magũrũ.
Ngũkũ yarῖ mũgwati wa ngoru.
Mũguongora jũraingῖria ngoru ithatũ!
Ngũkũ ῖrathũra.
Ngũkũ ῖrameria Mũguongora.
Na Ngũkũ ῖratirimana na ng'ina wa Mũguongora.
"Ntethia Ntῖῖ!
Ngũkũ ni yameria!"
Mũguongora jũrarῖra jũri kiu kia Ngũkũ.
Mũguongora jũtaarῖ na mũreo.
Ngũkũ ῖraajua.
Ngũkũ ῖrambῖria gũkora.
Ngũkũ ῖrataika Mũguongora.
Ngũkũ na Mũguongora nandῖ nῖ anthũ.
Ũũjũ nῖ Agnes.
Nῖ mwarimũ wakwa.
Agnes atũmagῖra mῖtῖ ya wῖta nayo.
Ũũjũ nῖ Metobo.
Nῖ mwῖrani wa nteto wa kameme ũrῖa mpendete.
Metobo arῖ thῖῖna ya meetho.
Ũũjũ nῖ Moraa, nῖ mũtũũri wakwa.
Moraa nῖ mũrῖmi.
Moraa atigagua.
Aaragia agῖtũmaῖra ndwano cia njara.
Ũũjũ nῖ Osero.
Nῖ ũmwe wa aũũri mũbira ũmwega wa cukuru yetũ.
Osero atῖ njara.
Ĩndῖ aingaῖria ngooru inyingῖ cia timu yetũ.
Mũcore wakwa aranenkera mũng'aũ kuuma muundene jwawe.
Ndῖraanda mbeũ mũthetũne.
Mũng'aũ ῖramera kuuma mũthetũne.
Kang'aũ karauma gategete bwa ῖgũrũ.
Mῖrii nayo ῖrenama bwa gaiti.
Kῖmera kῖrauma kuuma mũthetũne.
Kῖmera kῖrauma,
na gũkũra.
Ndῖraanda mbeũ ingῖ.
Mbeũ ῖrakũra,
na gũkũra.
Mbeũ ῖrauma mῖciiri.
Imera birauma bitῖtie bwegũrũ, witania na rũgῖrῖ!
Ndῖratua mῖciiri rῖrῖa yomῖre.
Ndῖrothũrania mũnga'ũ kuuma kῖrῖ mῖciiri.
Ndῖraruga mũnga'ũ jũrῖ amwe na gῖtũngũrũ gῖtuune na matanda.
Mũng'aũ jũraa tayari kũrῖwa.
Karaaja muno ikwarî na mûkûrû ûmwe wetagwa Gela Maruge.
Atûûraga ntûûrene yetawa Kwa Desiso.
Ntûûrene Yao nîatengi mono.
Ameni nî antû bonthe.
Bamwonaga bakamwaûkîra bonthe.
Mwîrîgene jûu aijîkene ja mûrogi.
Etaga akamatîte mûtharaba na mîtî akiinaga njîrene.
Aciaragîria njîrene wenka.
Aakîte kanyomba ga ntaka nîko araraga.
Rîonthe rîrîa aumaraga atigaa aingite mwaari jwawe.
Aantû ibaarî bakwambîria kûthama ntûûrene îu nîuntu bwa gîtuma kîrîa aringaga ûtukû na mûthenya.
Bangi baugaa ari na UROGI bubuingî.
Atûûri baugaga atî ena nyongû îrîa ariataa ûrogi na îna inya înyingî.
Ibaugaga  ibaigagua akîaria na antû ûtukû.
Mûkûrû ûjû atarî na inya yawe.
Gela  atendete mantû ja antû mono.
Aendete gûkara wenka atîna utethio bwa muntû.
Ntukû îmwe ariûngîte aroona nyomba înene mono  arakuruka ku na kwîthîria antû bakari nthî.
Antû bonthe baraciûgûra baraambîria kuuga mbu.
Mutumîîria arauga  bakire na Gela araromberwa wonokio.
Kuuma ntukû îîu Araonoka aratigana na intu biawe bia urogi.
Araambîria maisha jameerû na ambîria gukarania na antû bwega na ibamûejaga kîrîra gîkîega.
Gĩcembe kĩawe kĩarĩ gĩkuĩ mono.
Mwarĩ jwawe jwarĩ jũmũkuĩ mono.
Gĩtanda kĩawe kĩarĩ gĩkuĩ mono.
Baicikiri yawe yaarĩ ĩnkuĩ mono.
Mũntũ ũjũ arĩ ũmũraaja mono!
Arathithia mũtĩ jũmũraaja jwa gĩcembe.
Arathithia mĩnjĩro ĩmĩraaja.
Arathithia gĩtanda gĩkĩraaja.
Aragũra baicikiri ĩndaaja.
Arakarĩra gĩtĩ gĩkĩraaja.
Araria na gĩciko gĩkĩraja mono.
Arauma njaa yawe na gwĩta gũkara mwitũne jũmũnene.
Arakara mĩaka ĩmiingi.
Kῖnoti okagῖra rũkῖῖrῖ mono.
Baba wawe nakũruga ũchũrũ anyua mbere eta cukuru.
"Mami nῖwe wije kũruga ũchũrũ bũũthongi mono," Kῖnoti arachiera.
Ũchũrũ bumuejaga inya ya gũchetha.
Ũchũrũ bwῖ tayari.
Baba wawe aramwῖkῖῖra ῖria na wendo.
"Baba, ũchũrũ bũũ ibukwenda sukari," Kῖnoti aramwῖra.
"Ũchũrũ bwa mami ibu bũũthongi nkũruki ya bwe baba," Kῖnoti arachiera.
"Baba, itubu mpongera sukari," Kῖnoti arauga.
Baba aramwongera sukari.
"Woi baba wekῖra chumbῖ!"
"Baba, irῖ mami akeja?"
Ũjũ  ni Azizi.
Azizi nῖ doli yakwa.
Nῖmpendete Azizi tontũ nakaraga akῖthekaga.
Nyuma ya gukῖῖra, nthambaga ũthiũ bwakwa na ngacwaa Azizi.
Ndamwona mpambagῖrῖa kũ mũ thithia ncῖũri ciawe.
Ndũmagia Azizi irio rῖrῖa nkũnyua caaῖ.
Rῖrῖa nkũrῖa nteremente ῖmũrũmagia.
Ĩndῖ Azizi atirῖjaga nteremente ciawe.
Ntῖmenyaga nῖkῖ!
Nthῖũrakaga muundene ngῖtujaga maũa.
Ndathiria nkanenkera Azizi ῖua rῖmwe.
Ĩndῖ atῖcokagia, "Nkaatho."
Inthambagia Azizi mbere ya ntῖῖ anthambia.
Mbῖkagῖra Azizi ngũũ ῖntũne tontũ nῖyo rangi mpendete mono.
Ĩgiita rῖa kũmama Azizi amamaga rũteere rwakwa.
Mũrimi ũmũthĩnu arĩ na ndegwa ĩnkuru ĩtendete kurita ngũgĩ.
Ndegwa ĩtendaga gucimba muunda jwa mũrĩmi.
Yendaga gũkara nja na kũria nyaki, kũnyua rũũjĩ na kũnogoka.
Mũrĩmi narĩ na kinya ntigiri.
Ntigiri na ndegwa ciarĩ acore.
Ntukũ ĩkĩthira ndegwa na ntigiri nĩ ciaranagĩria.
"Nĩ nogi mono," ndegwa ĩrauga.
"Nditĩte ngũgĩ ĩnjũmo ntukũ yonthe.
Mũraũ nĩ jũmũnene na jũmũrito.
Mũrĩmi atĩmpejaga kaanya ga kũnogoka."
Ntigiri ĩrathũgania, "Ndegwa ka ĩri kĩgũta.
Ĩtĩendaga kũrita ngũgĩ."
Ĩrarĩra, "Gokũthũgania mũraũ jwaku nĩ jũmũrito?
Mbĩtĩkia mũcore wakwa, ijũmũthũ!
Nkamatĩre nkunia ya irio bibiũmo na mũgongo narua.
Ĩgũkari ĩndiito nkũrũki ya mũraũ jwaku, ndĩ na mma."
Rũũnene nyomoo cio ijĩri iracemania kaĩrĩ.
"Ngũkari na ntukũ ĩnthũũku narua," ndegwa ĩrauga.
"Muunda jwa mwathi wakwa jũrĩ kũraja mono, na jũjũri maiga.
Nditĩre ngũgĩ na inya ntukũ yonthe.
Ntĩrona kanya ga kũnogoka."
"Nũritĩre ngugi na inya?"
ntigiri ĩroria.
"Narua mbitĩte rũgendo rũrũraja gwĩta thokone taũni.
Nĩngwitĩkia nĩ nditĩte ngũgĩ ĩnjũmo nkũrũki yaaku."
Rũũnene, ndegwa ĩreja ĩcereri kaĩri.
"Ũũũ, mũcore wakwa," ĩrera ntigiri.
"Narua ĩgũkari ntukũ ĩnthũku mono kĩrĩ ni."
Ĩndĩ ntigiri ĩtendere kũthikĩra ndegwa.
Ntigiri ĩrauga, "Ũnogaga ĩgita rionthe.
Rĩrĩa mũrĩmi akeja ũmame nthĩ na uuge, 'Moo!
Moo!'
Akathũgania kawajĩtue.
Akũrekerie ũnogoke."
Ndegwa ĩrenda mathganio ja ntigiri.
"Nĩ bwega mũcore, rĩu nĩ ĩthuganio rĩrĩega mono," arauga.
Rũũnene rũũkiri, ndegwa ĩramama na ĩramicia metho jayo.
"Moo!
Moo!"
arauga.
Mũrĩmi aramĩtegera.
"Ndegwa yakwa ĩnkũrũ nĩyajĩtũe," arauga.
"Ĩndĩ no mwanka ncimbũre muunda jwakwa.
Nũũ ũgantethia?
Nonga ntigiri!
Noo akũcie mũraũ narua."
Mũrĩmi araogeera mũraũ kĩrĩ ntigiri, na arambĩria kũmĩũra na mũcarica.
"Ĩĩta na mbere!
Na mpwi!
Kuucia!"
arera ntigiri.
Ntigiri ĩrarita ngũgĩ na inya ntukũ yonthe, ũgoro ĩrethĩrwa ĩnogi mono.
Ntigiri ĩraana nja mpaari ĩnogi mono.
Ndegwa ĩreera ntigiri, "Ntindĩte bwega mono narua.
Ndarĩa nyaki, ndanyua rũĩũjĩ na ndanogoka.
Nĩnkwenda kũnogoka kaĩrĩ rũũjũ.
Mpa ĩthũganio rĩngĩ."
Ntigiri ĩrathũgania, "Ngũgĩ yawe nĩ ĩnthũku nkũrũki ya yakwa.
Ntĩkwenda kũmĩthithia kaĩrĩ rũũjũ."
Ntigiri ĩrauga, "Menyeera.
Mũrĩmi augĩre'ndegwa yakwa ĩthaĩrwa ĩnogi rionthe na nandĩ nĩyajĩtue.
Kethĩra ĩtĩthĩrwa ĩbui rũũjũ, nkamĩũraga, na turie nyama."
Ndegwa ĩraguaa mono.
Ĩrarĩra, "Niuu?
Naugῖre ũũũ?
Ũni ngaita ngũgῖ rũũjũ.
Inkwigwa bwega nandῖ.
Ntῖnogi buru!"
Ũjũ nῖ mwarimũ wakwa.
Rῖῖtwa ni Mwarimũ Makena.
Nῖampendete mono.
Mwarimũ Makena nῖanditanaga kũthoma ntemwa.
Nῖmbῖjῖ kũthoma a, e, i, o, u.
Mwarimũ Makena nῖanditanaga mantũ ja rangi ta ῖtune na ῖnjiru.
Ĩgiita rῖa kũmama Mwarimũ Makena natwinagῖra ndwῖmbo injega.
Jumatatũ atwiraga ngono cia arume njorua.
Jumaine agatwira ngono cia ekuru njorua.
Jumatano atugonaira ngono cia ngeendo.
Alamisi atwiraga ngono cia ũrῖmῖ.
Jumaa yakinya Mwarimũ Makena atweejaga kaanya tugonera aritwa bangῖ turῖ kῖracῖne.
Mwarimũ weetũ nῖ ũmwega mono.
Ndakũra ndienda kwaa ta Mwarimũ Makena.
Karaaja mono, ikwari na mbũri yetagwa Ntune.
Mbũri Ntune yaari mũnene wa nyomoo iria ikaraga miundene na nyoni.
Yatũraga ũtũũro bũbwega.
Ntũkũ ĩmwe, Ntune ĩreeta nyomoo cionthe na nyoni mũcemanio.
"Acore bakwa, ndabwita nĩuntũ indĩrarĩ na kĩiroto," Mbũri arauga.
Nyomoo cionthe na nyoni irakira kii.
Ĩrathikĩra mũnene wacio bũbwega.
"Ndirarotere gũtĩ na irio kana rũũji bitigeere nthĩgũrũ.
Babaingĩ ba mũũrũ jwetũ bakwite!"
munene arauga.
Rĩrĩa nyomoo na nyoni ciaigĩrue kĩroto, bararigara.
"Niatia tũkathithia?"
Mpaka ĩroria.
Ngũkũ na Mbata iragea na ĩthũganio.
Irauga, "Tiga o ũmwe wetũ arête biakuria ncukune ya mũnene."
Nyomoo cionthe iretĩkĩria mathũganio jau.
Mũnene arekĩra watho.
Arauga, "Cweeni mĩkanda.
Theekeni ũria wonthe ũtĩreta irio ncukune yakwa.
Na bũmũrete kĩrĩ ni."
Ĩndĩ, nyuma ya jaja, nĩ rĩarĩ ĩgiita ria mũnene ũmwerũ kwathana muundene junthe.
Nyomoo cionthe na nyoni iracemania irathuura mpaka ari mũnene wacio ũmwerũ.
Mbũri ĩrarega Mpaka ĩthĩrwa ĩrĩ mũnene.
"Ũni nĩni mũnene.
Gũti mũnene ũngĩ.
Ntĩũmba kwathĩkĩra ĩĩngĩ," Mbũri ĩrauga.
Nyomoo iraikia irio ncukune ya mũnene ũmwerũ.
Ĩndĩ Mbũri ĩtikie no mbi.
"Rĩrĩa Mbũri yarĩ mũnene, Twinthe nĩ twamwathĩkaĩra.
Nandĩ atĩ kwenda kwathĩkĩra mũnene wetũ ũmwerũ.
Tũthithie atĩa?"
Ng'ombe ĩroria.
Nyomoo cionthe iria ikaraga nja na nyoni irathũra.
"Arĩthũgania karĩ na mwanya natwĩ," bonthe baranung'una.
Kurũ ĩrauga, "Ni ndamũtethererie arĩ mũnene.
Ntamamaga ũtũkũ.
Ndethagirwa ndĩ nawe ĩgita rionthe, nciejanĩte kũmũtethia."
Ng'ondu ĩrauga, "Ndamũere gue akunĩkĩra aana bawe."
Ngũrwe ĩrauga, "Rĩrĩa arĩ mũnene, eraga acore bawe atĩ ũni ndĩjaga mono.
Ĩndĩ jamaingĩ ndethagĩrwa ndĩ muundene jwawe nkĩtiraga na kurĩmĩra mpempe na mwere jwawe."
Ng'ondu ĩroria, "Nĩatia augire?
Atĩ nĩ ũrĩĩjaga mono?
Gakũthũgania akethĩrwa arĩ mũnene mwanka Kenya?"
Ng'ondu ĩrongeera ĩrauga, "Namenyithue atĩ tĩwe mũnene kaĩrĩ.
Ntĩkũmenya kĩrĩa gĩgutũma athũgania arĩ na gĩtũmi mono."
Nyomoo cionthe iratheka na iretĩkanĩria atĩ Mbũri ĩreete irio kwa mũnene.
Mũnene Mpaka ĩrekĩra watho mbũri ĩje kĩrĩwe.
Rĩrĩa nyomoo cietĩre gũcwaa Mbũri, irethĩra akarĩrĩte gĩtĩ na magũrũ jaĩkenue.
"Ntĩĩta kĩrĩ Mpaka.
Gũtĩ mũnene ũngĩ tiga ni.
Rĩrĩa waa mũnene, ũtũraga ũrĩ mũnene," Mbũri ĩrauga.
"Tũgakũtheeka na mĩkanda na tũgwikie kĩrĩ mũnene ũmwerũ," Ng'ondu ĩrauga.
Ng'ombe ĩratheekeera Mbũri mũthirinyene jwayo.
Ĩramĩkucia mwanka kwa mũnene.
Ng'ondu, Mbata, Kurũ, Ngũrwe na Ncamba ya ngũkũ irakũngũĩra o ũrĩa Ng'ombe yakũcagia Mbũri.
Cionthe iragandũka, "Ĩkia Mbũri ĩjĩ ndemi kĩrĩ mũnene wetũ ũmwerũ!"
Kuuma rĩu, mbũri yonthe ĩregaga gwĩta ĩkucĩtue.
Ĩthũganagia komikĩtie kotini kwa mũnene.
Ĩrinda rĩa mwarocia nĩ rĩrĩnene mono.
Burana ya mũtanocia kinyayo nĩ ĩnene mono kĩrĩ ni.
Kĩondo gĩakwa nĩ gĩkĩnene.
Ĩndĩ tĩ gĩkĩnene mono!
Mũcibi jũjũ jũmũkũrũ nĩ jũmũkuĩ mono kĩrĩni.
Ĩjĩ nĩ nkobia ya kaana gakwa ga kwithithĩria.
Cogisi ciakwa nĩ ikung'anĩra bwega.
Ĩndĩ tĩ rangi ĩnjega!
Bibi nĩ iratũ biakwa bibierũ.
Nĩ bikung'anĩĩra bwega mono.
Kwarĩ na mũkũrũ wetagwa Nkũbitũ.
Atũũraga na ataana bawe bathatũ.
Nkũbitũ neendete ataana bawe bethĩrwa barĩ na ũtonga nyuma ya gũkua kwawe.
Arabathuranĩra mathandũkũ jathatũ.
Nkũbitũ areeta kĩrĩ mũtũũrĩ wawe Maingĩ na aramwĩra, "Ndĩenda ataana bakwa bagea ũtonga.
Nĩmbathithĩrĩtie mathandũkũ jathatũ.
Ndĩenda ũbanenkere mathandũkũ rĩrĩa ngakua."
Nyuma ya Nkũbitũ gũkua, Maingĩ areeta ataana amwe.
Arabera, "Abagu nĩ antigĩre mathandũkũ jaja mbere atĩrakua.
O umwe akoona rĩĩtwa rĩawe rĩandĩki ĩthandũkũne.
Itũ jũkia rĩrĩa rĩĩ riaku."
Ataana barajũkῖa mathandũkũ barakunũra.
Ĩthandũkũ rĩa mbere rĩarĩ na thaabu.
Rĩa jaĩrĩ rĩarĩ na mũthetu.
Rĩa jathatũ rĩarĩ na ntaka ya ng'ombe.
Ũria wonere thaabu aragwĩrua mono.
Barĩa bangĩ baĩrĩ batagwĩrĩrue.
Baraambĩria kũmũtetia.
"Bũrĩ ataanong'ina, tigeni gũteta.
Kambwikie kĩrĩ mũkũrũ ũmwe ũmũme abwathe kĩrĩra," Maingĩ areera ataana bau bathatũ.
Arabaikia kĩrĩ mũkũrũ ũrĩa mũũme.
"Muuga, twĩjĩte kũromba kĩrĩra kiegie kiigai," Maingĩ areera mũkũrũ.
Maingĩ areera mũkũrũ ũmũũme mantũ ja mathandũkũ jathatũ jarĩa Nkũbitũ atigĩrĩte ataana bawe.
"Nandĩ kabagũteta niuntũ bwa ũũjũ ũrĩ na thaabu," Maingĩ araereca.
Mũkũrũ ũmũũme araiinyĩria, "Abagu nĩ arĩ na gĩtũmi gũtigĩra o ũmwe ĩthandũkũ rĩawe."
Areeta na mbere kũũga, "Ũrĩa ũrĩ na thaabu, abagu arĩenda waa mũbiashara.
Ũrĩa woonere muthetu abagu arĩenda waa mũrĩmi."
"Ũrĩa wajũkĩrie ntaka ya ng'ombe abagu arĩenda waa mũrĩthi wa ng'ombe.
Abagu eendete o umwe ethĩrwe arĩ na ngũgĩ yawe," mũkũrũ ũmũũme ararĩĩkĩa kuuga.
Nyuma ya kuthiikĩra kĩrĩra kĩa mũkũrũ ũmũũme baretĩkanĩria.
Bararita o muntũ ngũgĩ yawe na baratũũra bagwĩritue.
Ntũkũ ĩmwe, ntĩĩ nĩ agũrire matunda mĩthemba ĩmĩngĩ.
"Nĩĩrĩ tũkaaria matunda?"
"Tũkaria matunda narua ũgoro," ntĩĩ arauga.
Mũtanocia Kaburu nĩ ũmũkoroku.
Acemere matunda jonthe.
Nĩarĩĩte matunda jamaingĩ mono.
"Tega ũrĩa Kaburu athithĩtie!"
Mũtanocia ũrĩa mũnini aragondoka.
"Kaburu nĩ mũremi na mũciendi," ndirauga.
Ntĩĩ arathũra nĩ Kaburu.
Kinya twĩ tũrathũra nĩ Kaburu.
Ĩndĩ Kaburu atairira.
"Ũkaa Kaburu nthĩnje?"
mũtanocia ũrĩa mũnini aroria.
"Kaburu, ũkairira rua," ntĩĩ aramwĩra.
Kaburu arambĩria kwigua bũbũĩ.
"Kĩu gĩakwa kĩrĩ na mũrimo," Kaburu araria na kĩoya.
Ntĩĩ naijĩ gĩtũmi kĩa mbajua ya Kaburu.
"Nĩ matunda jakumwaa nthĩnje," arathũgania.
Nyumene, Kaburu arairira kĩrĩ twi.
"Ntĩkorokoroka kairῖ," aracĩĩtĩa.
Natwĩ tũramwĩtĩkia.
Ntũũra yakwa yaarĩ na mathĩĩna jamaingĩ.
Twekaga mũcitarĩ jũmũraja gũtaa rũũjĩ gacumene kamwe.
Twetagĩĩra irio biria biejani ni bangĩ.
Twaingaga nyomba cĩetũ thaa irio nĩuntũ bwa gũkĩra amba.
Aana babaingĩ baratiga gwĩta cukuru.
Twaarĩ twaritaga ngũgĩ cia nyomba ntũũrene ingĩ.
Tũijĩ twathiurũkaga ntũũrene antũ bangĩ bakĩritaga ngũgĩ miundene ya antũ.
Ruuo rwaurutana, marataci jarĩa jategi jagacuura mĩtĩne na ndwegone.
Antũ batemangagwa nĩ cuuba inkũũ irĩa ciatei oouu.
Ntũkũ ĩmwe, mĩberethi ĩrawa rũũjĩ na ikiiri biraa biitheri.
Baaba areta nyomba ĩmwe na ĩngĩ akĩuragia antũ ntũũrene beeje mũcemanione.
Antũ baroothũrana ruungu rwa gĩtina kĩa mũtĩ jũmũnene na barathikĩra.
Baaba ararũngama na arauga, "Tũrienda tũrite ngũgĩ tũgwatanĩrĩte nĩkenda tuthiria thĩĩna cĩetũ."
Koome wa ũkũrũ bwa miaka ĩnaana, akari nthĩ mũgogone aragandũka arauga, "Ũũni ng'atetheeria na kũtheria."
Mwekũrũ ũmwe arauga, "Ekũrũ no bagwatane nani tũkũrie irio."
Mũkũrũ ũngĩ ararungama arauga, "Arũme bakenja kĩthima."
Twinthe tũragandũka na kajũ kamwe, "No mwanka tũgarure ũtũũro bwetũ."
Kuuma ntũkũ ĩuu tũrarita ngũgĩ tũgwatanĩrĩte kenda tũthiria mathĩĩna jetũ.
Karaja muno nikwali na mwiriga Munene muno jwa mbiti ngau.kagita kamwe nikwagile mpara muno.
Ntuku imwe Mbiti jikarite ome muthenya jiratega iguru.mathuganionene jao bona matu jakali ta nyama jishulitwe iguru.
Jilabanga jithutane mugongo nkinya jikinyile nyama iuu.Mbiti iji jileta achole bao bonde.umunoru,umuceke,umulaja nkinya umukui.
Jirathuta jirathuta,matu najo jaraingia.urito bukwingia mbiti jietika ndiguru na kunikanga maguru jao.Kuma ntuku ihu mbiti jionaga matu jigetura mata.
Karaaja mono, mpaka na ngaara cῖarῖ acore.
Baritaga ngũgῖ barῖ amwe na kinya gũcetha.
Mpaka ciagũranaga na ngaara na ngaara ikagũrana na mpaka na bonthe bakagwῖrua.
O ũrῖa ῖgiita rῖetaga  na mbere, ngaara irambῖrῖa kwigua ũguaa.
"Antũ betũ bamwe nῖba kũũra," iirauga.
"Inaa barῖ?"
"Ntῖrona mũntwetũ ntũkũ inyingῖ," ngaara ῖmwe ῖrauga.
"Nani ntῖkwona gaake," ngaara ῖngῖ ῖrauga.
"Mwarocia atῖaja kaῖrῖ," ngaara ya ithatũ ῖrauga.
"Inaa mutanocia arῖ?"
ngaara ya inya ῖroria.
Ngaara ῖmwe ῖnkũru ῖrainainia kiongo.
Ironeka iithikῖrῖte.
"Ndῖna untũ bũtῖbugi acore bakwa," ῖrauga.
"Mpaka neka igũtũrῖa.
No mwanka twimenyere.
Kagiita gatῖreei bagatũrῖa twinthe."
Ngaara iramaka mono.
Ng'ina ba aana barera twana "Bukaumaara ome mpaka itῖkeje kũbũwata."
Ngaara cionthe iraῖmenyera.
Irakara marinyene jaacio.
Irarega kuumara oome.
Rῖu, mpaka kinyacio iramaka.
"Inaa ngaara ῖretῖre?"
iroria.
"Turῖna mpara.
Tutῖna gῖntũ gῖa kũria.
Neka ngaara ituicithῖrῖte," mpaka inene irauga.
"Niatia tũkaigwata?"
"Ndῖna ῖthuganio," mpaka ῖngῖ ῖrauga.
"Twῖteni kũriungῖra ngaara na tũbange muranũ.
Tũũrie mwari ũmwe wao agurwe ni mutana ũmwe wetũ.
Twithirwe na kiatho na bonthe bethirwe bari amwe.
Tũbagwate.
Rῖu nῖ ῖthũganio rῖriega!"
Mpaka cionthe iretῖkaniiria.
Kwoũ, mpaka iratũma akũrũ kῖri ngaara.
"Tweeni mwarῖ ũmwe wenu," barauga.
"Nitũkwenda mwekũrũ wa mũtana wetu ũmwe."
Ngaara irarigara mono.
"Tutῖ kũbwitῖkia," irauga.
"Burienda akῖ gũtũũrῖa."
"Arῖ!
Arῖ!"
mpaka iracokia.
"Tũri etῖkua na gatukwenda kwaa acore benu.
Nῖ bwa mma, mbere, bamwe betu nῖbarῖῖjaga bamwe benu.
Nῖtũbwiri kũrῖῖrua nῖjau nandῖ.
Tũtῖbũrῖa kaῖrῖ."
Ngaara iratega mpaka.
Mpaka neka ciathekaga.
"Nibwega," ngaara irauga, "Tũgwῖtikῖria.
Tukanenkera mũthaka wenu mwarῖ wetũ."
Mpaka iraana igwῖritue.
"Ntũku ya mũranu ῖkethῖrwa ῖri yakurigaria," mpaka irauga igῖcũnaga miromo.
Ntũku ya mũranũ ῖrakinya.
Ngaara nociarῖ na ũguaa.
"Kareni akuuῖ na  mariinya jenu," ireera aana bacio.
"Tegeni, mpaka nicῖῖjῖte.
Kethira ikaa injega kῖritwῖ, kinya twῖ tukaa babega kῖribo.
Indῖ ciageria gũturea, bwithῖrue bwithuranῖrῖte."
Mpaka ireja ikinaga barabarene.
Bainaga rwῖmbo rwa mũranũ.
"Nῖbũkwigua mῖgambo ya rwimbo?"
ngaara inkũrũ iroria kaana.
''Iῖ,'' kaana karacokia.
"Igwate na uῖrῖe.
Igwate na uῖrῖe!"
"Kinya twῖ nῖtũbwῖri kwina," ngaara ῖnkũrũ ῖrauga.
Ĩraambῖria kwina, "Matukeni, ngaara, matukeni.
Ngaara matukeni, matukeni!"
Ngaara cionthe irathũngutha marinyeene na iraũra.
Mpaka irakinya na kũũrania, "Mũgũrwa wa mũtana wetũ arῖkũ?"
Ngaara ῖnkũrũ iraumaria kiongo oome ya ῖriinya, "Tũkũthoma kῖthomo," ῖrauga.
"Riria mũnthũ waku aciethia mũcore, ũbwῖrῖte kumatũka."
Karaaja mono, ntũũrene ya Kithuraku, nĩ kwariĩna muntũ ũmwĩthĩ watũraga na aciari bawe.
Mũthaka ũjũ nĩ agwatagĩra aciari bawe nthoni na antu bangĩ bonthe ntũũrene.
Rĩĩtwa rĩawe etagwa Kĩmathi Kairanya.
Jũmatatũ ciethagĩrwa irĩ na ngugĩ inyingĩ nĩuntũ bwa kũthuranĩra aana gwĩta cukuru nyuma ya mũthia jwa kiumia.
Ntukũ ĩmwe, arĩ njĩrene etĩte cukuru, Kĩmathi aracemania na mũthaka wetagwa Kĩthĩnji.
Bareta bakĩaragia na baratuma ũcore.
Kĩthĩnji arũjaga ntukũ cionthe, agacogothana na kuugĩĩra bangĩ cukuru.
Nĩ arĩ muntũ ũmũthũku na acethaga na kugwĩrĩrua gukarania na ikundi bia antũ baathũku.
Kaora Kĩthĩnji arakucĩria Kĩmathi.
Kĩmathi atendere kwonekana arĩ ũmũkiru arambĩria mĩtugo ĩmĩthũku ja Kĩthĩnji.
Kĩmathi araa mũthangani na mwagiri aciari na antu bangĩ nthoni barĩa atwĩre kũgwatira nthoni.
Araa mũrebi na araitĩjĩra.
Kĩmathi aratwĩka mũmaramari na aragwatwa nĩ mĩrimo ya amaramari.
Araceng'a mono na Kĩthinji arambĩria kũmũthekera na atĩende gwĩtwa mũcore wawe kaĩrĩ.
Aciari ba Kĩmathi baramwĩkĩra wiru bwa gwĩta cibitarĩ ĩria yaarĩ akuĩ aewa ndawa.
Akunyua ndawa araigwa bũbwega.
Kĩmathi araicokera ũtũũro bwawe.
Aramenya araatumite ucore na mũnthũ.
Arambĩria kũrita ngũgĩ cukuru na araromba ũrekeri kĩrĩ aciari bawe na aritani.
Kĩthĩnji arathũrua nĩ mĩtugo ya Kĩmathi ĩmiega.
Ĩndĩ araconoka niuntũ bwa mĩtugo yawe wengwa na arathũgania kũgarũka na kwaa muntũ ũmwega.
Muntũ wonthe naijĩ njogu ĩrĩ nyiũrũ ĩndaaja.
Ĩndĩ karaaja mono, nyiũrũ ya njogu yarĩ ĩnkuĩ na ĩnoru.
Kaana ka njogu karaciarwa.
Nĩkendete kũmenya mono.
Nĩ karĩ na biuria kĩrĩ nyomoo yonthe.
Nĩkendaga kũmenya mantũ ja Renyua.
"Nĩkĩ tontũ ũrĩ na nkingo ĩndaaja?"
karoria.
Nĩ kendaga kũmenya mantũ ja Cirua.
"Nĩkĩ tontũ rũgoji rwaku rucomoki karomone?"
karoria.
Nĩ kendaga kũmenya mantũ ja Kĩng'ang'ĩ.
"Nĩmbi Kĩng'ang'ĩ kĩrĩjaga ũgoro?"
karoria.
Nkũngũrũ ĩnjũme ĩramwĩra na mpwĩ, "Nthingata tũĩte mũũro rũũjĩne.
Nau ũkoona kĩrĩa Kĩng'ang'ĩ kĩrĩjaga ũgoro."
Kwou kaana ka njogu karathingata nkũngũrũ mũũro jwa rũũjĩ.
Karaitonyithĩria matĩĩne ja mũũro kararũngama rũtere rwa rũũjĩ.
Karategera rũũjĩne.
Kĩrĩkũ Kĩng'ang'ĩ?
"Muuga," iga riarĩ rũtere rwa rũũjĩ rĩrauga.
"Muuga," kaana ka Njogu karacokia.
"Womba kũũmbĩra nĩmbi ing'ang'iri birĩjaga ũgoro?"
karoria.
"Ĩjaĩja akuĩ na ngakwĩra," iga rĩrauga.
Kaana ka Njogu karakwamĩria nkũrũki.
Orĩo, uui!
Kĩng'ang'ĩ kĩrathara kaana ka Njogu kĩragwata nyiũrũ nkambatĩne ciakĩo.
Kaana ka Njogu kararikia nthĩ na magũrũ jako na gũkucia.
Karakucia na karakucia.
Ĩndĩ Kĩng'ang'ĩ kĩtarekeeria nyiũrũ yako.
Nyiũrũ ya kaana ka Njogu ĩrarea na ĩrarea.
Na ĩrarea.
Mwanka karagwaa.
"Mpuu!"
Nyiũrũ ya kaana ka Njogu ĩrĩa yaarĩ ĩnkuĩ ĩraa nyiũrũ ĩndaaja.
Nyiũrũ ĩrarea ũrĩa arĩngĩũmba gũtua matunda kuuma bĩang'ine ĩguru.
Na mwanka narua Njogu cionthe cirῖ njara indaja na cĩaguitethĩa.
Kῖũra na Njoka nῖ acore.
Kῖũra kῖrauga, Ĩjania nani tũkariũngῖre ntῖῖ."
"Ĩbwega," Njoka ῖracokia.
"Nũũ ũgakaria njaa cietũ?"
"Nkabũkarῖrῖa njaa," ῖrai rῖrabera.
Kῖũra kῖrekῖra mũthwa jũmwerũ kῖondone jwagwikῖria ng'ina.
Kῖũra na njoka barauma kainda.
Bareta mwitũne ndene.
Baratirima ntũndu ya minũgũ.
Njoka ῖraigua ũguaa.
Kῖũra kῖrakaria mũcore.
Baarῖ na mpara bagῖkinya nyomba ya ng'ina.
Barathamba na kwithũranῖra kũria irio.
"Njoka, ῖtũ kara nthῖ," Kῖũra kῖrauga.
Njoka ῖrageria gũkara nthῖ, ῖndi yo tῖ kῖũra.
"Ntῖũmba gũkara bwega ja kῖũra," Njoka ῖraũga.
Kῖũra gῖtῖthikῖre.
"Ũũwe ũtῖkũũmberewa.
Ũũni ga mpane."
Njoka ῖrathũũra.
"Nkũthũganagia Kῖũra nῖ mũcore wakwa."
Au karaja ni kwari na Kuru, Nguku na Guci.
Ntuku imwe Kuru ni yetire gucwa ngugi kiri Njuki.
Ni yonere ngugi ya kwaja maugu.
Kuru yenjire maugu jamaingi uria yombire.
Ikurikia, niyaanire na Mbarathi na Nguku.
Guci ikubona, niyabathingatire.
Utuku bugukinya, Guci ni yarugire irio bibithongi.
Yarugire mugate na mpempe.
Ni yagurite iria  na kinanasi.
Bonthe barire na gikeno gikingi nkorone ciao.
Bekurikia kurea, Nguku ni ya thuganirie bategere ome boone mweri.
Nguku, Kuru, Mbarathi na Guci bategerere ome o ja uria Nguku ya thuganitie.
Mbarathi irauga, "twite mweri na inya mono."
Kuru irauga, "tuthute migongo kwanjiria uria munene mwanka uria munini ni kenda  mweri juigwa."
Bonthe baretikiria mantu ja Kuru bareta mweri na kaju gakanene.
Runene, Guci iratigwa na Nguku nikenda bomba gukaria nja.
Guci yera Nguku ete akaie mpempe cia kuria utuku na Nguku iretikiria.
Guci ikurikia kuaria, Nguku yetire mpaara  kuia mpempe mundene jwa itha.
Mwekuru araigua gintu giakinya mundene arauga "tou mwamba wa mpempe."
Muthaka wawe arauma nyomba na kibanga aranjiria kurutia Nguku.
Nguku nayo iramatuka iraiciitha.
Nguku igukinya nja ni yethire Kuru iramwira uria Guci imwairirie ete akaie mpempe mundene jwa itha.
Kuma ntuku iu Nguku ti acore kiri Guci.
Karaaja muno ikwarî na mûkûrû ûmûkûrû.
Mûkûrû ûu akaraga nyomba ya mbaû.
Arombaga irio kwaitha.
Antû bau nabo bamwataga irio bakauga arî na rûko mono.
Ntukû îmwe mûkûrû ûu areta kûromba irio nau kwaitha.
Aratirimana na antû bathatû baramwîra abathingate.
Mûkûrû ûu nawe arabathingata rwîro amatûki.
Antû bau bamwikirie ngarine  bamwîra itia ngarine twîte  tugakûe mbeca na irio biakûrîa .
Mûkûrû ûu arabera ûûni  ntîûmba ikûbuthingata jontû ntîbwijî ûûni.
Îndî antû bau baramwîra baatwî tukagûtethia ûgwe uume naaja ukurîa thîîna.
Antû ba ntûûra îu  baambîrîa kûûrania arîkû mûkûrû.
Ntûkû înyingî chiakûrûka.
Ntukû îmwe mûkûrû ûu areta athongi na arîna nguû injega.
Antû bau bamwendere mono.
Mûkûrû ûu aratua kutethagia.Kuuma ntukû îu antû bau bakaranirie nawe bwega baramwaa Kwa gwaaka nyomba na kinya ona mwekûrû amugûra na baatûra utûûro bûbwega.
