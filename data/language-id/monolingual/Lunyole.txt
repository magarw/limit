Wange ew-e-e-e!Eriyo eŋombeenyene endaŋiengo eyo.
Eŋumaaho muhiraera ya lwiga lulalalwoŋene.
Ebonehabulaŋi bugali.
Ngeji, era erin'ehida hibba.
Nj' eŋombe ehiriraerala amaani.
Omwayi w'eŋombeyino ayenda bugali.Geegesa eŋombeyino huŋulirisaejanjaasi liryeiyonyene.
Ehidooli ni hitiinamwisugu ohwaya,eŋombe yino esiibaŋayonyene.
Eŋombe yino sooliyambaha, kaleeŋombe ejindijiyireha yonyene.
Abaatu, eŋombeyino abaalibayimanyire.Bayitya, lwohubayiŋanga ohusoolanetambisa olwigaolulala olwo.
Singaoba wageeneeŋombe hy'eyo,ohola hiina?
Benya ni Tabo nj'abaseere ababiri abayala.
Nguhwa yabwe ali hunyiiya keeki.
Ali hujita hu saani.
Benya abuguuye keeki ndala.
Tabo niye abuguuye keeki ebiri.
Benya abuguuye keeki ene.
Tabo niye abuguuye keeki ebiri.
Benya galya keeki jinga?
Tabo galya keeki jinga?
Nguhwa yabwe bamuleheraŋo keeki jinga?
Olwolire yaaliyo namumbirya oyu balanganga baati Anansi.
Omuhasi w'anansi gaali munyiiyi mulaŋi mwene.
Aye Anansi habuhyabuhya gendanga ohulega hu biryo ebi behitundu benyiyiiranga nabomumago gaawe.
Lulala Anansi gemereraha ŋa nyumba ya Wanduyu meriwe.
Anansi nga abuusa ati, "Mutamu yiyo omwo mulimo eryani?"
Anansi gendanga bugali eryani.
Wanduyu nga agobolamo ati, "Litanyu bulaŋi.
Aye linanye muhamonga ahatali haleŋi".
Anansi ng'agobolamo ati, "Nahehendire aye ndi n'ebiitu eby'ohuholaho".
Aba hulindirrira mu nyumba yo Wamaduyu, hani Wananduyu gamuŋaye emirimo ej'ohuhola.
Anansi galoma ati,   "Manyire,  nabbote oluwuzi.
Nesidihe oluwuzi olwo hu hugulu hwange nga sidiha olundi hu tamu yiyo.
Eryani ni rinanye,  ona ŋalule oluwuzi era ese naaje ni nduluma!"
Enduyu yaŋeega yiiti etehataha yino yaali yamahulu.
Era yahozesewa.
"Punyisa ebijanjari," Anansi gaŋunyirisa ko nasamasagalaye.
Ahaloosa h'ebijanjaalo ebiri hunyiyiwa mu tamu.
Ekima jarira,  "Nja hulye ebijanjaalo.
Biri hupi hunya."
Anansi galoma ati,  "Negomba ohuba bbaabba w'ekima," nundi era,  Anansi gateesa ohuhamba oluwuzi alusidihe hu hagulu huhwe ate oluyi olundi alusidihe hu gutamu gw'ebijanjaalo.
Bbaabba w'ekima galobosa ati,  etehateha yino yaali yamahulu.
Era yahozesewa.
Anansi gaŋunyirisa namasangalo eno pwaniaga era galoma ati,  "Punyira omuya gwamabboni,  amabboni n'omudugere,  ponefugirira!"
Anansi galanga meriwe embiji y'omwisugu,  "Etamu yange yijuye amabboni n'omudugere!
Nja hulye."
Anansi galoma ati,  "Nahendire ohulya.
Era nundi Anansi gateesa ohuhamba oluwuzi alusidihe hu hugulu huhwe,  oluyi olundi alusidihe hu tamu y'amabboni.
Meeriwe embiji y'omwisugu gaŋeega ati etehateha yino yaali yamahulu,  era yahozesewa."
Aŋa Anansi golera hulwaabi,  gali nahabuzi nasidihire humagulu gage omunaana.
Anansi galoma n'ohwepaaha ati,  "Yino etehateha ndaŋi,  oba tamu yani eneheerere ohunya?"
Naŋaweene aŋo Anansi gaŋulira ohuŋalula hu hugulu hulala.
"Aha," Anansi galoma.
"Paŋo,  olwo nj'oluwuzi olusidihire hu lyani ly'Enduyu."
Gaŋulira ohuŋalula ohundi.
Nundi n'ohundi.
Anansi bamuŋalula ŋadatu ehisera nj'ehyeene.
Anansi gesinduha nigaŋulira ohuŋalula ohw'oluwuzi olw'ohune; ŋaweene aŋo gaŋulira ohuŋalula ohw'oluwuzi olw'o hutaanu,  nolw'omukaaga,  nolw'o musanvu,  nolw'omunaana.
Anansi bamunŋalula eno nineera olwohuba ti hiisi mulala gaali aŋalula oluwuzi ahasera nj'ahene.
Amagulu gage bagaŋalula gafuuha budyogolo.
Anansi gedimya mu lwaabi mangu mangu.
Ewuuzi nijadoola jatindujuha Anansi gedyesa n'obusiba eweene obungi gatula hwigobo.
Anansi geesa omuuya ati,  "Maama se,  maama se,  yino sinjeyali etehateha endaŋi."
Nolwaleero luno,  Anansi namumbirya ali n'obugulu munana obudyogolo.
Era sigafuna ho hya hulya hyosi hyosi oludaalo olwo.
Ahale hale bugali, ŋaaliŋo abahaana badatu abatiina ohutenya ekwi.
Ni bahena ohutenya ekwi, olw'ebbugumu batiina mu lwabi ohwebbomba.
Batagiha ohwebbomban'ohugudula ni baswanyusaniaho amaaji.
Baja ohuhebulira obwire ni bubitire.
Nga baŋiitaho ohwagama engo.
Ni baali ni banatere ohwola engo, nga Nanjoosi geyabaaba mu mamiro.
Ng'afania ati gaali gebiriyeyo embira jije!
Ng'aloma abahye ati, “Bahyange muuje hwagameyo keje embira jange!"
Aye abameeri babe nga baloma baati “Obwire bubitiriiye bugali.”
Ng'aŋo Nanjoosi gaagamayo hu lwabi yekani.
Gageene embira jije era geŋiitaho ohwagama engo coka gaagota engira mu hiirema.
Ni gaali nagenda galengera enjase ni yiŋwera mu hatiira.
Gaŋiitaho ohutiina eyaali enjase era ni goola ng'akokona hu lwigi.
Ehyamweŋunjisa embwa nj'eyegulaŋo olwigi.
Era nga yimubuusa yiiti, “Wenda hiina?” Nga Nanjoosiagobolamo ati, “Ngotire era nenda ehifo aŋohuŋenyuha.” Ng'embwa yimuloma yiiti, “Yingira mangu ni kiri huhuluma!” Nga Nanjoosi gengira.
Ng'aŋo embwa yiroma yiiti, “Piiyire!” Nga Nanjoosi ayiroma ati, “Ese sipiiyarangaho mbwa,” Ng'embwa yimuloma yiiti, “Nyiiya, nyiiya ni kiri huhuluma!” Ng'aŋo Nanjoosi anyiiyira embwa ebiryo.
Ng'embwa yiloma Nanjoosi yiiti, “Njalire obuliri!” Nga Nanjoosi ayiroma ati, “Ese sinalirangaho mbwa obuliri.” Ng'embwa yimuloma yiiti, “Yaala, yaala obuliri, ni kiri huhuluma.” Nga Nanjoosi gaala obuliri.
Hiisi ludaalo Nanjoosi gabanga n'ohunyiira n'ohusagula, n'ohwohesa embwa.
Aye lulala embwa yamuloma yiiti, “Nanjoosi, olwalero nja huhyalira abameeri bange.
Sagula enyumba, onyiiye ebiryo, era wunjohese ni tagaluha.”
Amangu dala embwa ni yahatiina, Nanjoosi gahunyula obufiiri budatu ohuŋwa hu mutwe gugwe.
Ng'ata halala mu makuliiti, ng'ata ahandi egongo w'olwigi, n'ahandi mu hiraalo.
Ng'aŋo ko aŋwanjuha embiro ng'olu aŋanga gaagama engo.
Embwa ni yagaluha yendula Nanjoosi ni yibbuhulya yiiti, “Najoosi, oli ŋeena?” Ng'ahafiiri ahaali mu makuliiti haloma haati, “Ndi ŋano, ŋano mu makuliiti.” Ng'ahafiiri ahandi hoosi haloma haati, “Ndi ŋano, ŋano emugutu w'olwigi.” Nga n'ahandi hoosi haloma haati, “Ndi ŋano, ŋano mu hiraalo.”
Ng'aŋo embwa yimanya yiiti Nanjoosi aponyohire.
Nga yiduluma yirondaho.
Aye yageene ababoojo ba Nanjoosi ni bayeteegire n'agasimbo ageene agabba!
Embwa ni yababona nga yicuuhaŋo yiduluma yagamayo era ohuŋwa hwolwo sebonehanga nundi.
Hale hale ŋaliŋo omusinde omwafu n'omuhasi wuwe.
Abaatu bano baali n'omwana mulala yenyene ni bamulanga baati "Nakungu."
Nakungu gaali muyonjo ate naali wahyere bugali.
Abasaye ba Nakungu bamwenda nga bugali weene.
Lulala abasaaye,  ba Nakungu basalaŋo aje amenye ni hojaye Mutonganyama owali omuŋinda.
Ko Nakungu atiine nyina gamutungiye esikati eyejabulo,  eyaaliho ahagoye ahabalanga robboni,  apeesa ko n'embira, Gongeraho n'ohumutungira embira jomu mamiro.
Bamusebula atiine ewa hojaye.
Nakungu gaali n'ohwaambuha erungu ko goole ewahojaye.
Nakungu gambuha erungu nagendera hu mabale agaali mu maaji.
Ni goola engereha w'erungu,  gageneyo ahahaana ahati ni hambaye agalewo.
Ahahaana aho nga habussa Nakungu haati ''oja ŋeena?
Nakungu nga ahagobolamo ati ''Nja ewa hoja yange '' Mutonganyama.
Ahahaana ahali mugalewo nga halomera Nakungu haati ''Keesi Mutonganyama aba hoja yange era keesi peyindi hutina."
Wange ewe nga abahaana bano bagendera ŋalala olugendo lwawe."
Baali bahiri hugendaho ŋano ni ŋala,  nga ahahaana ahali mu galeewo haloma Nakungu haati,  ''Esikaati yiyo n'embira nga biyonjo peho nambaleho."
Yeesi sigaali mubi aga gefihulamo esikaati n'embira ahaŋa."
Ahahaana hano ni hatusamo agaleewo ko ni hambala engoye ja Nakungu,  nga Nakungu abona omuhira gwa hahaana.
Obuti nga baŋamba Nakungu.
Nakungu nga afania ati dala ahahaana hano yali mbulu.
Abahaana bano beyongeeye ohugendera ŋalala.
Nukungu nga asunga owahye ati, "Wange pe esikaati yange n`embira.''
Embulu ngayigobolamo n'esosya hu musala ogwali hu hiswa yiiti,  ''Ndehe nambaleho ohwola hu musaala ogwo.''."
Ni boola hu musaala nga Nakungu nindi asunga owahye esikaati n'embira.
Embulu nga nindi yimugobolamo yiiti,  "Ndehe nambaleho ohwola hwirungu eriri mu momi.''
Olwo hutya nga Nakungu nindi gefugirira."
Sibaluye nga boola hwirungu.
Nakungu nga nindi aloma Embulu ati "Wange pe eskaati yange n'embira.''
Embulu nga nindi yiroma Nakungu yiiti,  "Olwomala gandeha nambaleho ohwola hu hayumba aŋaali abahasi abehaye bala.''
Ngaŋo beyongera ohugenda.
Nakungu n`embulu ni boola hu hayumba nga Embulu yiwuŋiidiha egongo,  yihena yilomera abahasi abaali ni behaye ŋa hayumba yiiti,  "Mubona!
Omuhaana owa mbaye agaleewo ono ali hunonderesa oludaalo lwosi-Negomba gandehe attine mu jije!''
Nakungu ni gaŋuliye ebyo nga esoni n'obuti bimuŋamba nga aliguha embiro bbwa-a-a aja gehweha mu hidooli."
Embulu nga yitina ewa Mutonganyama yimweyanjulira yiiti,  "Ese ndise mwiŋwawo Nakungu.
Maama ni bbaabba basindihire eno menye ewuwo."
Mutonganyama nga asangalira ahahaana hahe.
Mutonganyama nabomumago nga babisya bulaŋi embulu era nga bayiholera ebyehisa ebyene ebingi,  maayi wanamwene Nokungu n'aŋenyuha mu hidooli era nalyanga humeere eyi mbwa jalyangaho.
Mu musi Nakungu gajanga gehweha mu ndimiro ya duuma nga ko gembanga ati.
O ese omutahi o-o-o ese omutahi,  Bbaabba ni maama basindiha ohuja ohumenya ewa hoja Mutonganyama.
Ni naali mu ngira nga nagaana embulu eyaŋira esikaati yange n'embira jange o-oese omutahi.
Lulala mulala hubaganda ba Mutonganyama gaali agenda genda mu nimiro nga aŋulira ahembo ahanyaha atenga halaŋi.
Ni gaheja heja si gafania aŋahembo hatuliye cooka ni goola eno nga aŋayiraho Mutonganyama.
Mutonganyama olwaŋuliye nga genyoheramo atiina mu ndimiro.
Ni goola mu ndimiro yeesi nga aŋulira olwembo.
Ehi gahola hwendulirisa ohwola alugawene mwiŋwawe Nakungu.
Nakungu ng'alomera hojaye ng'olu mbulu yaali ne muhongerehise yamutusaho engoye jije endaŋi ya muŋa galeewo.
Mutonganyama ehigahola huŋira Nakungu ewuwe nga amuhweha mundala hu samba ejaali ŋango.
Mutonganyama gaali amanyire ehi aŋanga ohuhola ohwebbinga ho embulu.
Mutonganyama gaali aŋuliyeho ati mbo omuhira gwe mbulu siguŋanga hubita aŋaali amabere ge ŋombe naasi gunyweho.
Mutonganyama ehigahola galoma abatambi babe bayaba eroŋo elyene ereŋi nga ko bajuhamo amabere bbongo bejusa.
Ngaŋo ko alanga abahaana bomu hitehere ehyo boosi baaje mu mbaha jo hutuuma eroŋo eririmo bbongo.
Oludaalo olwe'mbaha jo hutuuma ni lwolire ng'omuhaana owaali ni gambaye engoye ja Nakungu geralihira bugali weene,  natenda hutuuma eroŋo elya limo amabere gabbongo.
Hino hyali hityo olwohuba gaali amanyire ati omuhira gugwe gwali guja huba n'enduŋo ya mabere.
Embulu ehiyahola yatiina mu ndala hu nyumba nga yehadiraho omuhira ebyene ebyembaha nga ko yiija yeyanja ŋalala n'abahaana bo hu hitehere.
Abahaana hya mulala mulala batiina ni batuma eroŋo,  ohwosa olu lubu lwola hu mbulu Embulu ni yaaja ohutuma yejumuye ŋamugulu ko ebite hwiroŋo.
Hino sihyasoboha olwohuba omuhira gwayo gweŋunuye mugoye gwa yihwesa ohwola olu mbulu yagwa mwiroŋo elyalimo amabere ga bbongo.
Embulu yesolaho ni yenda eŋwe mwiroŋo lyalimo bbongo,  aye abatambi ba Mutonganyama basiiha eroŋo mangu mangu na galoba.
Ebye mbulu nga byagamira aŋo.
Aye Nakungu nga amenya ewa hojaye mu mirembe ohuhena eteŋama enyene endeŋi.
Enduyu yaali eŋenyuhire ŋaasiwo'muyembe ngʼomuyembe guŋwa hulusaga gugwa.
Ejanjasi nga liroma liti, "Duluma" Enduyu ya sisimuha mangu mangu nga eduluma embiro eby'amaani byene.
Ni yaali ne duluma yageene engoho nga engoho yibuusa yiiti, "Lwahiina oduluma?"
Enduyu yagaluhamo yiiti, "Simanyire.
Mpuliye ehiitu nihingwa nga edowozi liloma liti, "Duluma, Nduyu duluma!
Engoho yatya ni yaŋulira ehi nduyu yaloma nga etandiha ohuduluma.
Ni byageene embwa nga yibuusa yiiti, "Lwahiina muli huduluma?"
Engoho ngʼegobolamo yiiti, "Simanyire puliiye ehi nduyu eromire, ate nga yoosi semanyire.
Mbo eŋuliiye ehiitu ni higwa, ngʼejanjansi liroma liiti, 'Duluma nduyu, duluma!'."
Embwa yeŋuunya ebi yaŋuliiye.
Yatandiiha ohuduluma nʼenduyu nʼengoho.
Ni byali ni biduluma byageene embalasi ngʼebuusa embwa yiiti, "Lwahiina muduluma?"
Embwa nga yigobolamo yiiti, "Simanyire ese puliiye ehi ngoho eromire ate yoosi semanyire.
Eŋuliiye ehi nduyu eromire, ate yoosi semanyire.
Eŋuliiye hiitu nihigwa.
Nga ejanjasi liroma liiti, 'Duluma nduyu, duluma!'."
Embalasi ngʼetagiha ohuduluma ne'solo ejaali ni jiduluma.
Jagaana nasugirya.
Nasugirya ng'abuusa ati, "Lwahiina muli huduluma?"
Embalasi ng'egobolamo yiiti, "Simanyire puliiye ehi mbwa eromire, yoosi semanyire eŋuliiye ehi engoho eromire, yoosi etamayire, eήuhiye ehi nduyu eromire ate nga yoosi semayire.
Enduyu eŋuliiye ehiitu ni higwa.
Ejanjasi nga liroma liiti, 'Duluma, nduyu duluma!'."
Nasugirya nga yeesi atagihaohuduluma.
Nga jagaana eŋombe.
Eŋombe nga yibuusa yiiti, "Lwahiina muli huduluma?"
Nasugirya ng'agobolamo ati, "Simanyire, puliiye ehi mbalasi eromire, yoosi eŋuliiye ehi mbwa eromire atenga yoosi semanyire, eŋuliiye ehi engoho eromire, yosi etamanyire, eŋuliiye ehi nduyueromire yosi etamanyire, eŋuliiye hiitu ni higwa nga ejanjasi liromaliiti, 'Duluma, nduyu duluma!'."
Eŋombe ng'etya yosi etagihaohuduluma.
Ni jaduluma nga jagaana epuusi.
Epuusi nga yibuusa yiiti, "Lwahiina muli huduluma?"
Eŋombe ng'egobolamo yiiti, "Simanyire, puliiye ehi nasugirya alomire yeesi samanyire, aŋuliiye ehimbalasi eromire.
Embalasi yosi semanyire eŋuliiye ehi mbwa eromire.
Embwayosi semanyire eŋuliye ehi ngoho eromire.
Engoho yosi semanyire eŋuliiye ehi nduyu eromire.
Eduyu yosi semanyire eŋuliye ehiitu ni higwa, ng'ejanjasi liroma liiti, 'Duluma, nduyu duluma!'."
Epuusi nga etagiha ohuduluma n'esolojahye.
Esolo joosijoosi ejaali ni jiduluma nga jagaana omuseere nafuga egaali.
Nga ajibuusa ati, "Lwahiina muduluma?"
Ng'aŋo esolo joosi jigobolamo jiiti, "Sihumanyire.
Huŋuliiye ehi nduyu eromire ate yoosi semanyire.
Eŋuliiye ehiitu ni higwa nga ejanjasi liroma liiti, 'Duluma, nduyu duluma!'."
Omuseere ng'ajeha nga aloma ati, "Omuyembe nj'oguŋoye hu musaala gwagwa olw'e hibuyaga.
Ng'aŋo ko ndoma ti, 'Duluma nduyu duluma!'."
Ehiteteeyi hino hireeŋi.
Esweta yino mbala.
Esaŋu yino mbala.
Omusipi guno muupi.
Ahakufiira hano hadidiri.
Obusookisi buno buupi.
Aye engayito jino pyaha.
Era jinjola bulangi.
Ŋaaliŋo ebbasi ndala yonyene mu hitehere.
Yaali mbala era nga ya bbululu nindi yaba ya guheero.
Lulala, nyina ya Hiriga gamulomire ati, “Ejo hunahatiine mu tawuni ohugula eyinifoomu y'esomero.”
Hiriga gasangaaye bugaali weene.
Baali baja hugendera mu bbasi embala eya bbululu.
Olwa masanyu amangi, si gaŋenyuha owiire owo.
Hiriga gaali gambaye hale aŋanyina gajiriiye ohumusisimusa.
Hiriga ni nyiina bagenda ohwola hu sitegi y'ebbasi.
Baali aŋo ni balindiire ebbasi.
Aye ebbasi siyaajire.
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati,“Ebbasi etulehire?”
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati, “Ebbasi etulehire?”
Abaatu abandi besinya bagobolayo engo cooka Hiriga galira na tenda hutiina.
Nyiina gamuŋooyaŋooya gamuloma ati, “Hu lindeho ŋa totoono.”
Baali bahiiri aŋo, nga baŋulira amajanjasi.
Baboona efuuhe mu bbanga.
Ebbasi yaali yiija.
Aye ebbasi yiino si yaali ya bbululu.
Si yaali mbala.
Yiino yaali nando atenga ndidiiri.
Abaatu abari aŋoni balindiire baheja hu bbasi bayemotya ohuyingira.
Derefa geyasa ati, “Mwingire mwingire!
Olwaleero huluye bugaali weere.”
Hiriga ni nyiina nj'abehereeye ohwingira.
Wali ohiiri hiisi muutu nga gengiira mu habbasi ahalando.
Hiriga galengesa enje mu dinisa.
Galengera abaatu bangi hu sitegi.
Cooka nindi era abaatu baali bali hweyuna ohuniina ebbasi enyene eyo.
Ehyembi, baali baluuye, ebbasi yaali yijuuye.
Ebbasi yasimbuha ohutiina mu tawuni.
Nyiina gabusa ati, “Ebbasi embala eyabbululu eri ŋeena?” Derefa nga amugobolamo ati, “Yenonohire, huli huyiteresa, enahaje ejo.”
Hiriga sigafaayo hu langi iy'ebbasi.
Sigafaayo hu saizi y'ebbasi.
Gaali musangafu olw'ohuba ti ebbasi yaali eri hutiina mu tawuni.
Sisimuha naŋwana omuliro.
Ni kena nga mbasa amaaji.
Nga nasaaga ekwi.
Nga kuyuga mu bi piiya.
Nga saagula mu nyumba.
Noosa esaani.
Ne muganda yange ni geholera gw'ohugudula?
Omupiira.
Omupiira gwange.
Omupiira gwange omulando.
Omupiira gwange omulando omubba.
Samba.
Samba omupiira gwange.
Samba omupiira gwange omulando.
Samba omupiira gwange omulando n'amaani!
Guli ŋeena?
Omupiira gwange guli ŋeena?
Omupiira gwange guliŋeena ŋahani?
Omupiira gwange guliŋeena ŋahani?
Guli ŋamugulu.
Guli ŋamugulu bugali weene.
Guli ŋamugulu mu bireri.
Guli ŋamugulu mu bireri.
Gutiinire!
Ese nendaomusomesawange.
Ye muŋoono.
Yemusomesa mulaŋi.Ye wahisa era muwunjeeri.
Ye gahambire efiirilirye bulaŋi.
Ye ataaye embirajamalangi mu fiirilirye.
Embira jije janalutu, kosa,nando, ni namagi.
Wange maamaoŋanga ohukambaefiiri hyej'omusomesawange?
Ni ndiba ni kulirekeesi ndita embiramu fiiri lyange.
Nja huhula mbe hy'omusomesawange.
Zama getegeha ohutiina hu somero.
Bbabba anyiya obusera obwe hyomu mugamba.
Zama pogaloma ati, “Maama aŋosa obusera bulaŋi”.
Obusera buŋa Zama amaani aga tiina hu somero.
Obusera bunyiiye.
Bbabba ajuha amabeere mu mu hihopo.
Bbaabba peega ti obusera buno bwendamo sukaali obundi.
Obusera bwa maama buŋooma ohuhiraho obwa bbabba.
“Bbaabba peeho sukaali owundi?” Zama gasunga.
Bbabba gaŋa, “Wo­o-o bbabba otaaye cumbi mu busera bwange!”
“Wu bbaabba otaye cumbi mu busera wange!”.
Zama gabusa semwaana ati, “Maama anahagole ŋaali?”
Ahale ebisolo byosibyosi byamenyanga ŋalala ni biri bya muhago.
Lulala byasalaŋo bibe n'oluhumbano byangale habaha.
Wadwaya olw'ohwenda abe nje habaha, gadulingire ebisolo ebindi.
Gabiloma ati, “Oluyunju olulando oluli hu mutwe gwange muliro.
Mutaluŋambaho.”
Ebisolo ebindi byefugirira ebi Wadwaya gaali n'abiromire byasalaŋo ohumwangala ohuba nje habaha wa byo.
Byasubira biiti omuliro gwa Wadwaya guŋanga gwabiyeda mu biseera eby'obuŋololohi.
Ɲaaliŋo oludaalo olu fula ya sehuha ehyalo hya nyitaala.
Hiisi hiitu hyadoola era hyaba hiŋololohi.
Olw'o buŋololohi obwo Wanduuyu gabusa ebisolo ebindi ati, “Hunatuse ŋeena omuliro ogu hunoote.”
“Wakima nga agobolamo ati,” Hunatambise omuliro ogwo'muluyunju oluli hu mutwe gwa Wadwaya.
Wadwaya nje habaha weefe olwohuba n'omuliro hu mutwe gugwe.
Esolo jehirisagania ni Wakima nga jituma Wahibbwe ohusaha omuliro ohuŋwa eri habaha Wadwaya.
Wahibbwe gola ewa Wadwaya gamusaŋaana nali hufuluuta.
Ng'asalaŋo abugule omuliro n'atamusungire.
Wahibbwe gasolonga obunyasi obwomu nga abuta ohupi n'oluyunju hu mutwe gwa Wadwaya.
Aye obunyasi si bwaŋamba muliro.
Nga Wahibbwe ahayuhira Wadwaya ati, “Wadwaya sisimuha!” “Hwenda omuliro ŋahani ŋano.”
Aye Wadwaya si gaŋanga huŋa Wahibbwe omuliro.
Wahibbwe gasunguŋala gagamayo eri esolo jahye nga aji lomera amazima agaŋamba hu luyunju oluli hu Wadwaya.
Ohuŋwa oludaalo olwo, ŋaŋuma atya Wadwaya.
Njehigima Ebibbwe ni birya Edwaya n'abalebe bajo.
Hino hifananyi hyange.
Ndi wa myaha mukaaga ej'obuhulu.
Ndi n'emyaha musanvu.
Hino hifananyi hya mago gange.
Ebiryo byange ebinyumirwa,  nyeeni ni cipusi.
Panga ohuhubba engalo yange.
Panga ohutuuma.
Enamba y'esimu yange yiri 0752 342658.
Ebiseera ebyahale,  yaaliyo otuseere tune.
Twasomeranga hu Kaguja primary school.
Otuseere twatinanga hu somero ni tutaliyeho maŋolu goosi.
Tweŋongereranga mu hibiina olw'enjala.
Lulala tweyibire mu somero ohuja ohuheja eby'ohulya.
Ni twasomohire hula twagwirihirira oguyembe oguleremayeho emiyembe emirabire.
Otuseere twadulumire twola hu musaala twanoga emiyembe,  twamwenyera era twatagiha ohujirya.
Omanyire ehi tuseere tuno twebirira?
Tuba ko tulya omweene miyembe nga aŋwayo naŋaala,  huŋaala.
Otuseere twali situmubona.
Ni gahabuha,  twafulumuha twatiina twehweeha.
Hiisi halala sihehirisanga hahye huholola,  huloma oba huhayaana.
Omweene miyembe gawene atyo nga ahubba endulu ejaleeta abaapi n'abaleeŋi.
Otuseere tuno batuŋambire era baatuŋira hu somero balanga abasaaye b'otwibi,  abasomesa ko n'abeegi bahyawe ohuhumbana.
Ehyali ŋala hyaali hihulu.
Bona ebisolo.
Eŋombe yiroma yiiti, “Mo-o-o.”
Embusi  yiroma yiiti,  "me-e-e.”
Embalaasi  yiroma yiiti,  "Ur-r-r."
Embiiji yiroma yiiti, "U-u-u-u."
Engoho  yiroma yiiti,  ”Ko-ko-ko.”
Embwa  yiroma yiiti,”Wo-wo-wo.”
Omulimi aloma ati,  "Ssshhhh!"
Embago yiye yaali nyiipi bugali.
Omulyango gw'enyumba yiye gwali muupi bugali.
Ehitanda hihye hyali hiipi bugali.
Egaali yiye yaali nyiipi bugali.
Omusinde oyo gaali muleeŋi bugali!
Gabaaja omuŋiniomuleeŋi obugali.
Gabaaja emyangoemireeŋi obugali.
Gabaaja ehitandaehireeŋi obugali.
Gagula egaaliendeeŋi obugali.
Geehala hu teebeendeeŋi obugali.
Gatambisaewuuma endeeŋiobugali n'alya.
Gaŋwa mu nyumba yiye gagaluha mu deŋo ebbala obugali.
Gaŋangala amalima ameene amangi.
Bbabba genda buuji.
Ese nenda mondi.
Bbabba genda kawa.
Ese nenda mabeere.
Bbabba genda miyembe.
Ese nenda micungwa.
Bbabba genda mugaati.
Ese nenda mugaati omuhalabande.
Hwembi hwenda keeki eya mabeere.
Luno nj'olugano lw'omuhuumi n'olusito lulwe olwe esolo efuubbi.
Agusito gwaali mwesi gwa huhalabana eri omuhuumi n'abayeedi babe hu Lusito lulwe.
Mugudu owo'mwaha mulala ogw'obuhulu nj'oweheerera ohwola mu higaali hihye ehisaahulu ehya nalutu.
Omuhuumi n'abayedi babe basasiiye Mugudu.
Gaali mwondi ate nga mweŋunamifu.
Aye mangu ago Mugudu geyongera amaani.
Gatagiha ohugudula n'ebisolo ebindi mu lusito.
Hu ludaalo olundi mu Agusito,  eherikoputa yagwa ŋa lusito.
Omuhuumi n'abayeedi babe bapwanguha ohutula ebulafu.
Mu herikoputa mwalimo aha yofu ŋaasi w'ebbulangiti embala.
Ndiwa yaali ŋaasi w'ebbulangiti.
Yaali ya ndaalo etaanu ej'obuhulu.
Omuhuumi gokehesanga Ndiwa hu cupa.
Efuubbi ey'ohudatu omwesi ogwo yaali nje Maleha.
Yoolire ŋa lusito hu kalakita enando.
Yaali ya myesi mukaga ej'obuhulu.
Yatera yaaba ya muhago ni Enkare,  enyaana y'embogo.
Baalinga ŋalala hiisi eyi batiinanga.
Lulala owiire,  Mbayo nigoolire gagugumusa abaatu bangi mu ero.
Mbayo ow'emyesi etaanu gaali mudembi olwo lugendo oluleeŋi.
Olw'ohuba n'egosi ereeŋi,  omuhuumi gaŋambira ecupa ŋamugulu ko gookesa Mbayo.
Otulongo Muhwana ni Mulongo twolire ŋagati wa Agusito.
Enjobe jino jaali ja sawa ndala yonyene ey'obuhulu.
Jaali ndwaye bugali.
Hiisi muutu geŋunamira Muhwana n'afuuye ni gahahena esabbiti ndala yonyene mu lusito.
Aye Omuhuumi na abayeedi babe baŋonia Mulongo.
Efuubbi ejasembayo ohwola mu Agusito jaali nje Kapa,  Kenge ni Kelo.
Enyana jino Jaali njala bugali aŋa joolera.
Omuhuumi n'abayedi babe benda nyo esolo joosi joosi wayire ej'ehifeeyere.
Eyehifeeyere obugali yaali nyana Labola.
Labola yendanga ohuhweha egalubindi jo'Muhuumi.
Abaatu bomu Lusito batamba n'amaani ohulabirira ebisolo ebiŋere.
Baŋeega baati efuubbi lulala jiŋanga ohwefaaho enyene.
Nga aŋo esolo jino ko jiŋanga ohwagama mwisugu.
Nasuna ebbaluŋa nyingi mu sabbiiti eyabita.
Omusaŋu wange gaŋandiihira omusomesa wange ebbaluŋa olwabbalasa.
Ebbaluŋa yali yisoma yiiti Tabbisa mulwaye.
Ali n'ohusigala engo.
Olwohubiri nasuna ebbaluŋa ohuŋwa eyiri ehibiina hyange.
Abahyange ni banyendesa ohuŋona amangu.
Olwohudatu nasuna ebbaluŋa ohuŋwa ewa meeri yange oyu singa ohwenda.
"Nahubba ehifaanani hino hululwo."
Ohwenda ohuŋwa ewa Dooso.
Olwohune nasuna ebbaluŋa ohuŋwa eyiri maama.
Wambusi,  Wambwa,  ni Waŋombe baali bameeri.
Oludaalo lulala batiina hu lugendo mu takisi.
Ni boola hu njagamo y'olugendo lwawe,  dereefa gabasunga ohusasula ebbeesa ej'olugendo lwawe.
Waŋombe gasasula ebbesa jije.
Wambwa gasasula ejibitamo ŋadidiri olw'ohutaba n'ebbeesa eswanire erala.
Dereefa aba kogenda huŋa Wambwa bbalansi wuwe.
Wambusi nga aduluma aŋawula husasula hiitu hyosi.
Dereefa galuŋa bugali.
Gafuga gatiina nataŋaaye Wambwa bbalansi wuwe.
Ehyo cehigima na hatyane Wambwa adulumiriranga ena motoka.
Aba alengeesa mugati ohufaania Derefa owamulyaha bbalansi wuwe.
Hisi Wambusi olwaŋulira ohululuma hwe motoka,  gedulumira.
Aba atya ohumuŋamba.
Ne Waŋombe safayo emotoka niyiija.
Gehumbira n'asala oluguudo.
Amanyire ati gasasula ebbeesa j'olugendo bbechwi!
Leya  galanga ati, “Maama, nja obone.
Engoye  jino josijosi si jinjola.” Nyina nga agobolamo ati, ”Hanije mbone.”
Bona ehirinda hyange hinyiga.
Nyina nga agobolamo ati, “Ye-e Nola ha  ahiŋire.”
Bona jiniizi.
Yosi ndidiri bugali.
Maama nga agobolamo  ati, “Ye-e Nola anayiŋire  yosi.”
Bona Tisyati yosi ndidiri bugali.
Maama nga agobolamo ati, “Ye-e Nola anayiŋire yosi.”
Bona omujoosi gwosi mudidiri bugali.
Maama nga agobolamo ati, “Ye-e ogwo gwosi Nola anaguŋire.”
Bona rweyinikoti ndidiri bugali.
Maama nga agobolamo  ati, “Yosi Nola anayiŋire.”
Bona esitokingi josi ndidiri bugali.
Maama nga agobolamo ati, “Ye-e Nola anajiŋire.”
Bona n’engayito josi ndidiri.
Maama nga agobolamo  ati, “Ye-e josi Nola anajiŋire.”
Leya ng’aloma ati,  “Ƞahani oli n’engoye nyingi” Nola nga agobolamo ati, “Bbe, engoye  joosi jipulunguta.”
Lulala mu hiseera ehyahale ŋaaliŋo ehibbwe ehiyala.
Hyali hirerenga mwisugu ohwendula ebiryo.
Hyagwirihirira esamba yebibala eby'amapeera ameene amalabire.
Hyalengera ehisaganda             hy'amapeera agalereja ŋa mugulu hu lusaga.
Ehibbwe hyaŋeega mula hiiti, "Ago gaboneha bulaŋi!"
Hyesendaho awagulu gatyane egongo ko hyahaŋanga ohutuuma ŋa mugulu obugali.
Amapeera gaali ŋa mugulu bugali.
Ehibbwe hyagwa magalamiriiye ni hitolire hu mapeera.
Wahibbwe genyoha,  nga leero atiinira erala egongo ŋale naŋa gatandihira.
Humulundi guno gaali ategeha hutuuma ŋamugulu bugali.
Huupi goole ŋamugulu ehihena aye gagwa magalama ohuhira lula.
Gagesyaho nindi olundi nolundi aye nataŋanga hwola hu mapeera.
Geyongera ohugwa ohwosa omugongo gwahyo olugwaluma bugali.
Kadi hale hyabiŋwaho era hyagenda hyaŋwaŋo.
Ehibbwe sihyali hisangafu nayire.
Hyemerera hyaheja egongo hu mapeera era hyaŋeega hiiti, "Lwosi amapeera ago gaboneha oti gajujuma."
Hyeyongera ohugenda ate niriri hiyala nohuhiraho oludaayi.
Olwolire nga ŋabaŋo ahaseere ahabalanganga baati Musa.
Musa gamenyanga ni semwana ni bamulanga baati Musululu.
Musululu ganywanga ohuŋwa omugamba paka wiire ŋagati era Musa sigateranga humubonaho.
Semwana wa Musa ni gabanga n'agobola engo gahubbanga enduulu n'aloma ati,  "Abehitundu,  Abehitundu!
Muuje mutaase!
Namunyu ganumbire."
Abehitundu ni baŋuliranga Musululu n'ahubba enduulu,  batiinanga n'obusaale,  n'amafumo ko n'ebipanga ohumutaasa.
Aye bagaananga n'ali mumeesi era n'ali hubya hubaguduliraho hyoka.
Semwana wa Musa geyongera ohunywanga n'ohuhubbanga enduulu mu hire ŋagati mbo baje bamutaase.
Abehitundu boosi beyongera ohutiinanga n'obusaale,  n'amafumo ko n'ebipanga ohumutaasa.
Aye hiisi olu batiinanga hyalinga cehyene,  naali hweholesa hweholesa.
Hiisi olu semwana gagobolanga mu wiire ŋagati,  Musa gasisimuhanga olw'enduulu eyi semwana gahubbanga n'asunga baje bamutaase.
Musa gafanianga bulaŋi amajanjaasi ga semwana.
Era gaŋulirisanga semwana Musululu olu agenda mu hirema ohwola olu gahoolire hu mulyango gw'enyumba.
Lulala Musululu gagama engo owiire n'ameeye hya habuhyabuhya.
Coka hu luno Namunyu gaali gehwehire ohuupi n'enyumba yiye.
Musululu ni gahubba enduulu,  Namunyu gamuwagala n'obuhambwe.
Musululu geteera bugali wene.
Aye abehitundu baloma huloma baati,  "Hudembire olugesi gesi lwa Musululu."
Nga beyongera hwefunyiha n'ohweŋenyuhira.
Nga bulijo,  ohwiteera hwa Musululu hwasisimusa omusani.
Musa gaŋulirisa epindo ja semwana ng'olu gahoranga.
Naye sigaŋulira pindo ja semwana ni jifugira ohuupi n'enyumba.
Nga Musa gehala nga getegeresa bugali.
Ng'aloma ati,  "Bbaabba hu luno ateehwa ohuba n'ali mu bigosi.
Hu mulundi guno bifaana bya muluŋo sibyahusaaga."
Nga Musa atuuma aŋwa mu buliri,  anuula ehisihi hy'omuliro ohuŋwa mu mayiga ng'apwanguha ohuŋwa mu nyumba.
Ng'atula n'alanga ati,  "Bbaabba,  Bbaabba!"
Mu njase y'omwesi,  Musa ni gabona semwana Musululu n'aŋiriŋana n'esolo ng'aŋaniha ehisihi hy'omuliro.
Namunyu ni gabona ehisihi ehimesya omuliro,  ng'aduluma.
Ohuŋwa hulwo Musululu sigagamayo hunywa nindi.
Mu hifo hy'ohunywa,  ebiseera gabiheneranga mu huganira abaana b'esomero engero ejisangaasa.
Olwolire yaaliyo namumbirya oyu balanganga baati Anansi.
Omuhasi w'anansi gaali munyiiyi mulaŋi mwene.
Aye Anansi habuhyabuhya gendanga ohulega hu biryo ebi behitundu benyiyiiranga nabomumago gaawe.
Lulala Anansi gemereraha ŋa nyumba ya Wanduyu meriwe.
Anansi nga abuusa ati, “Mutamu yiyo omwo mulimo eryani?” Anansi gendanga bugali eryani.
Wanduyu nga agobolamo ati, “Litanyu bulaŋi.
Aye linanye muhamonga ahatali haleŋi”.
Anansi ng'agobolamo ati, “Nahehendire aye ndi n'ebiitu eby'ohuholaho”.
Aba hulindirrira mu nyumba yo Wamaduyu, hani Wananduyu gamuŋaye emirimo ej'ohuhola.
Anansi galoma ati, “Manyire, nabbote oluwuzi.
Nesidihe oluwuzi olwo hu hugulu hwange nga sidiha olundi hu tamu yiyo.
Eryani ni rinanye, ona ŋalule oluwuzi era ese naaje ni nduluma!” Enduyu yaŋeega yiiti etehataha yino yaali yamahulu.
Era yahozesewa.
“Punyisa ebijanjari,” Anansi gaŋunyirisa ko nasamasagalaye.
Ahaloosa h'ebijanjaalo ebiri hunyiyiwa mu tamu.
Ekima jarira, “Nja hulye ebijanjaalo.
Biri hupi hunya.” Anansi galoma ati, “Negomba ohuba bbaabba w'ekima,” nundi era, Anansi gateesa ohuhamba oluwuzi alusidihe hu hagulu huhwe ate oluyi olundi alusidihe hu gutamu gw'ebijanjaalo.
Bbaabba w'ekima galobosa ati, etehateha yino yaali yamahulu.
Era yahozesewa.
Anansi gaŋunyirisa namasangalo eno pwaniaga era galoma ati, “Punyira omuya gwamabboni, amabboni n'omudugere, ponefugirira!” Anansi galanga meriwe embiji y'omwisugu, “Etamu yange yijuye amabboni n'omudugere!
Nja hulye.” Anansi galoma ati, “Nahendire ohulya.
Era nundi Anansi gateesa ohuhamba oluwuzi alusidihe hu hugulu huhwe, oluyi olundi alusidihe hu tamu y'amabboni.
Meeriwe embiji y'omwisugu gaŋeega ati etehateha yino yaali yamahulu, era yahozesewa.”
Aŋa Anansi golera hulwaabi, gali nahabuzi nasidihire humagulu gage omunaana.
Anansi galoman'ohwepaaha ati, “Yino etehateha ndaŋi, oba tamu yani eneheerere ohunya?” Naŋaweene aŋo Anansi gaŋulira ohuŋalula hu hugulu hulala.
“Aha,” Anansi galoma.
“Paŋo, olwo nj'oluwuzi olusidihire hu lyani ly'Enduyu.”
Gaŋulira ohuŋalula ohundi.
Nundi n'ohundi.
Anansi bamuŋalula ŋadatu ehisera nj'ehyeene.
Anansi gesinduha nigaŋulira ohuŋalula ohw'oluwuzi olw'ohune; ŋaweene aŋo gaŋulira ohuŋalula ohw'oluwuzi olw'o hutaanu, nolw'omukaaga, nolw'o musanvu, nolw'omunaana.
Anansi bamunŋalula eno nineera olwohuba ti hiisi mulala gaali aŋalula oluwuzi ahasera nj'ahene.
Amagulu gage bagaŋalula gafuuha budyogolo.
Anansi gedimya mu lwaabi mangu mangu.
Ewuuzi nijadoola jatindujuha Anansi gedyesa n'obusiba eweene obungi gatula hwigobo.
Anansi geesa omuuya ati, “Maama se, maama se, yino sinjeyali etehateha endaŋi.” Nolwaleero luno, Anansi namumbirya ali n'obugulu munana obudyogolo.
Era sigafuna ho hya hulya hyosi hyosi oludaalo olwo.
Enjofu ndala yatiina ohunywa amaaji.
Ekooli ebiri jatiina ohunywa amaaji.
Jiri embogo edatu n'enyuni ene.
Joosi jitiina ohunywa amaaji.
Namuli etaanu n'embiiji ej'omwisugu mukaaga jitiina ohunywa amaaji.
Amahere musanvu n'enyeeni munaana jali mu maaji.
Gwapeto mwenda jatiina ohunywa amaaji.
Epologoma ndala yajiiye ohunywa amaaji.
Nj'ani omusira ehihena ohweyongera ohunywa?
Hiisi muutuamanyire ati enjofujiri n'esuulu ndeeŋi.
Aye ebiro ebireeŋi eby'ahale, esuulu y'enjofu yabanga nyiipi era nga ngeeji.
Enyana y'enjofu yasaaliwa.
Yaali n'ohubuusa nga bugali.
Yaali nga n'ehyo'hubuusa hiisi solo.
Yaali n'ohubusa ehiŋamba hu kooli.
"Lwahiina oli n'egosi ereeŋi?"
Yaali n'ohubusa ehiŋamba hu Musini.
"Lwahiina olwiga lulwo luba naŋamugulu aŋasongohi?"
Yaali n'ohubuusa ehiŋamba hu Mbiri.
"Lwahiina oba n'emoni enando?"
Era yaali n'ohubuusa bugali ebiŋamba hu Goona.
"Egoona olya hiina ehy'egulo?"
Nyina yaloma yiiti, "Omanya omanya otabusanga hy'ehyo."
Yaŋwaŋo yagenda neminyaaye.
Aye hirimagesi Nahinywamalwa ganguŋirisa galoma ati, "Nondeho ena  lwaabi."
Eyo peyi nabonere hiina ehi Goona erya ehyegulo.
Yityo enyana y'enjofu yalonderesa Nahinywamalwa ohwola eyo muhiiho hu lwabi.
Yaŋindihana ohubita mu bigada nga ye merera hu mugo gwolwaabi.
Yalengesa mu maaji.
Egoona eri ŋeena?
Nga ebaale eryali ohuupi n'egobo gw'olwaabi liroma liiti, "Eehe!"
Enyana y'enjofu nga yosi yiroma yiiti, "Eehe!
Hamunga wahalomeraho hiina ehi goona erya ehyegulo?"
Nga ebaale liroma litti, ''Yiinamaho ŋaasi nahulomere'' Yiihaa yiihaana.
"Gabbu" nga esuulu njeeyo mu sayaja Goona.
Nahinywamalawa nj'ohukwakwanuha "Egoona ena lye niwee ehyegulo."
Enyana y'enjofu nga yidimama humagulu gaayo ehwesa, ehwesa era ehwesa.
Aye nga Egoona hyetenga hulehula.
Esulu y'enyana y'Enjofu nga ereeguuha, Ereeguuha ereeguuha ohwosa.
"Hupi" yagwira humugongo gwayo.
Obusungu –nefiiriye ehy'gulo, Egoona lya pondooha ohwagama mu maaji.
Enyana y'Enjofunga eheja hu suulu yayo.
Netaŋanga hubona ŋeena eyiyaagama.
Yaali ndeeŋi bugali nga eŋanga ohunoga emiryo ejaali mu masaga aga ŋamugulu obugali.
Era nga yeeyoga n'amaaji hu ludaalo olw'obubalire.
Ate n'ohwosa hatyane, Enjofu joosi Josi jiri n'ebitaya ebireeŋi nga byamugaso.
Enjofu ndala yatiina ohunywa amaaji.
Ekooli ebiri jatiina ohunywa amaaji.
Jiri embogo edatu n'enyuni ene.
Joosi jitiina ohunywa amaaji.
Namoli etaanu n'embiji ej'omwisugu mukaaga jitiina ohunywa amaaji.
Amahere musanvu n'enyeeni munaana mu maaji.
Gwapeto mwenda jitiina ohunywa amaaji.
Epologoma ndala yajire ohunywa amaaji.
Nj'ani omusira ehihena ohweyongera ohunywa?
Esiina lyange ndise Hiire.
Ndi n'abameeri bange bane.
Amasiina gaawe mbaba Hiisa,  Gimbo,  Katayike ko ni Guloba.
Ow'omuhago Hiisa genda ohusamba omupiira.
Ow'omuhago Gimbo genda ohwebbomba.
Ow'omuhago Katayike genda ohugudula cekweko.
Ow'omuhago Guloba genda ohusoma.
Ese,  nenda ohuhola ebiitu byoosi ebi benda ohuhola.
Samba omupiira ni Hiisa.
Ne bbomba ni Gimbo.
Ngudula cekweko ni Katayike.
Ow'omuhago nja!
Hiina ehi wenda?
Muuje,  husambe omupiira.
Muuje,  hwebbombe.
Muuje hugudule cekweeko cekweeko.
Muuje husome.
Lulala yaaliyo omuhaana owesiina Nagudi naali wehyeju bugali weene.
Nabuli olu nyina gamutumanga ohuhola omulimo gwosi gatenguŋanga.
Oludaalo lulala nyina galwaaye.
Nga olwo amutuma atiine ewa nguhwaawe amuletereyo amataati agenjabulo anyweho gahaba bulaŋi.
Olwohuba ti Nagudi gaali wehyeju gasalaŋo hweyabuhira mu hwebbomba eyo hungira eja ewa nguhwaawe.
Owiire ni werire nga nyina atagiha ohweralihirira.
Nyina galoma abo hu hitehere bamuyeede ohuheja Nagudi.
Gaali mweŋenderefu kubanga ŋaaliŋo ehinyaŋa ehirya otuhaana owiire.
Abaatu bendula Nagudi aye nga omwene sigemanyiho ati wilire.
Esaawa j'ehyegulo nijolire nga ehinyaŋa hitagiha ohwendula ebiryo Hiba higenda,  nga hiŋunyira olusu lw'ahahaana.
Abe hitehere baali banatere ohwoola huhidiba ehyo  Nagudi gaali sigemanyiye niwirire.
Nagudi gaweene ehinyaŋa nihiija nga atagiha ohwiteera.
Abehitehere baŋuliiye ahahaana niheteera nga batagiha ohuduluma nibaja eyiri ejanjaasi.
Abehitehere bagaana Nagudi nahiri muhidiba ni gesinduhire bugali weene.
Era ohuŋwa hu ludaalo olwo geega ohuŋulira n'ohwisa munyina eŋono.
Lulala,  eyo yaliyo embeba embala ebiiri.
Endala yagonanga mwisugu.
Embeba eyindi yagonanga mu nyumba.
Oludaalo lulala,  embeba eyaali eyo mu nyumba yaloma yira ey'omwisugu yiiti,  "Olya bubi,  oŋenyuha bubi,  era efula ehutoonyaho naho."
Aye efe huŋenyuha mu nyumba y'omubbala,  hulya ebiryo ebitaasi nahirala,  lulala buuje otuhyalireho.
Ebyo ni bihiri aŋo,  omwene nyumba gali musunguŋali.
Gahayuha ati,  "Embeba jino ejirya ebiryo byange,  ni jitehuume jiija hubona."
Embeba jaajire ohulya ebinoli mu nyumba,  jaajire ni jicaacaala,  "Chu,  chu,  chi,  che."
Ni jolire hu hatego embeba eyo mu nyumba yaloma yiiti,  "Hakombe sukaali ono,  oweene ebinooli ebihulya ŋaano."
Aye,  embeba ko erye sukaali ono,  ahatego habasuha haati, "Bbepwa-a!"
"Eeee!
Meri yange,  waliye binoli hiina biino ebyahufundulahise emoni?"
Cooka embeba yo munju nga seŋanga n'ohunyega.
Embeba yo mwisugu yatula mu nju neroma yiiti,  "Haa sinaŋange ebinoli bino ebya paha paha."
Ehidaala hihyo ehibi hihira ehy'o wahyo ehiraŋi.
Namumbirya oyu balanga Haŋambi n'Enduuyu bali bamuhago.
Bamenyanga eyo hu hyalo ehy'emirembe mu gasozi.
Enduyu yaali n'enimiro emba ni yirimo eryani n'ebibala bingi.
Wayire Enduuyu yali n'ehyere ni yiŋangaho abahye,  Haŋambi niye hino sihyamusangasa era gali n'esalwa.
Olw'ehyo Haŋambi gasala amagesi gegobosaho enimiro y'Enduuyu.
Era amangu dala Enduuyu bayireha tahi ate n'eŋuma hidaala.
Haŋambi n'ali nj'omwene eroba,  eryani n'ebibala by'Enduuyu.
Ng'aŋo Haŋambi atiina mu hatale ohutunda ebibala n'eryani lirye.
Ng'afuna ebbesa enyene enyingi ni jijula ogusero ogubbala.
Mu bbesa ejindi,  gagulamo duma ow'ohuliisa abomu hidaala,  ng'amuta hu mugulu w'ebbesa mu hisero.
Ng'aŋo Haŋambi atangirira olwengo n'ehisero hihye hu mutwe,  n'ali musangaafu era ni gemba.
Gaali aŋeega hu biitu byosi ebi gaali n'aja hugula mu bbesa jije.
Gaali ahiiri mu lugendo,  ng'efula yitagiiha ohufunyagala.
Era amangu dala ng'efula yeyongera etagiha ohugwa enyene enyingi.
Ng'aŋo Haŋambi Namumbirya aleha ogusero gugwe hu ngira aja geyigama mu musaala.
Coka gaalinga eyo emoni najitaaye hu hisero hihye omwali obusuni.
Efula yeyongera ohutonyera erala n'amaani,  era Haŋambi gatagiiha ohudoola n'ohuŋololoha.
Ehyaŋwamo nga adulumira mwiroŋo.
Nga Haŋambi aloma mu mwoyo ati,  "Naabe mwiroŋo muno paka olu efula yinalehere ohutonya,  kasiita ebbesa jange jiri ŋalaŋi olwa duma oyu taaye hu mugulu waajo."
Ni ŋabitaŋo ahaseera hatotono,  Esega yali yiri huguluha ng'ebona ehisero hu tulo w'oluguudo.
Yabona yiiti mu hisero ni mulimo ebbesa ni duuma.
Olw'ehyo nga yiwiiha ehisero ehyo n'amabaŋa gaayo nga yirindirira efula ohulehela ohutonya.
Haŋambi ni gabona Esega ni yihaaye hu hisero hyayo ng'aloma Esega ati,  "Ooo wange meri webale,  ohuhuuma ehisero hyange."
Ng'Esega yiroma yiiti,  "Ehiina?
Haŋambi,  aye kuŋuliiye bulaŋi?
Ehisero hihyo?
Hino hisero hyange!
Kyageene ŋano hu tulo w'olugudo!"
Haŋambi sigahahasa ehi aŋuliiye!
Ng'aloma ati,  "Kulomire ti,  hyange!"
Mu busungu,  Haŋambi geyuna yi w'omuŋugi ohuŋaŋaba.
Aye Esega nga yiroma omuŋugi n'abahahiiho hahe yiiti,  "Hiŋangiha hitye omuutu ohuleha ehisero ehirimo ebbesa ni duuma hu lugudo?"
Nga Haŋambi aloma ati,  "Naali ndi hubona ehisero hyange.
Ebbesa ejo ni duuma byange!"
Ng'Esega yigobolamo yiiti,  "Ese mbaaye kumire ehisero hyange ni kiwihiriiye n'amabaŋa ng'ewe oŋwa eyo oloma oti hisero hihyo!"
Omuŋugi n'abahahiiho hahe ni bahena ohuŋulirisa enjuyi jombi,  nga basebula Haŋambi n'Esega.
Nga bahubbagania ebiŋeego ohuhena aheteŋama ahaŋera.
Ng'olufanyuma baba n'ehi basalaŋo.
Ng'aŋo batumisa Haŋambi n'Esega baaje.
Nga baloma baati,  "Hwihirisa ebi Esega yiromire.
Ŋabula ehi yibire ohutusaho ewe ndiiwe abaaye n'ogesyaho ohunyaga ebitali bibyo."
Haŋambi sigahahasa ehi aŋuliiye era ng'atimbuha galira.
Amangu dala amaŋulire gabuna ehyalo ng'olu omusango gusingire Haŋambi.
Ni gaali ni gagamayo engo,  Haŋambi gaŋulira Enduuyu ni yikwakwanula enjeho.
Ng'Enduuyu yagaamayo hu nimiro yayo yirima ebibala ko n'eryani.
Nga Haŋambi niye nindi gagamayo mu butahi era n'aŋuuma n'emihago.
Engoho ni Waga bali bamuhago.
Batiina ohusamba omupiira.
Engoho nj'eyali epambi y'e goolo.
Waga gateeba!
Engoho esunguŋala.
Engoho ya mira Waga.
Engoho yaganana ni nyina ya Waga.
Nga Waga alira ati,  "Maama njede!"
Engoho yeŋulira n'erwaye.
Waga abulamo jamu.
Engoho ya haasa Waga nga Waga gedulumiraŋo.
Engoho ni Waga sijendana.
Ahale hale Musiho ni Malwa bamenyire ŋalala nga bagabananga ebiryo.
Musiho galoma ati, "Hola hulimire ŋalala mukola eyi hulyamo ŋalala."
Musiho galoma Malwa ati, "Ewe lima, ese ndihoma."
Musiho galoma Malwa ati, "Ewe homa, ese ndyaaga."
Obule ni walabire, Malwa galomba Musiho ahungule.
Musiho galoma ati, "Ewe hungula, ese ndiwunga mu hyagi."
Musiho gali mudoto, nolw'ehyo Malwa gamuŋaaye olugala lw'olule lulala.
Musiho ganaaŋa olugala lw'olule.
Olufanyuma, gaganaana n'engoho.
Engoho yaliiye olule lwosilwosi nga yimuŋamo egi.
Musiho gaganaana n'abaana.
Abaana abo bamwadisaho egi.
Abaana bahena baŋa Musiho omuyembe.
Musiho gaganaana ni Kasuku nga Kasuku alya omuyembe ng'amuŋamo olwooya.
Olwabi lwaŋira olwooya nga lumuŋamo amaaji.
Musiho gatambisa amaaji ohusimya omuliro mu mayiga.
Amayiga gaŋa musiho embasa.
Musiho gaganaana abatemitemi b'enyama nga babbwaga embasa.
Musiho gabbaha omutwe n'ameega g'ebuunwa.
Bona ehi Musiho gahola!
Musiho ng'alangirira ati, "Ebuunwa ya habaha eteŋeeme mu madosi."
Abehyalo ni bajire ohuyeda gabaloma ati, "Muŋalule omuhira n'omutwe."
Musiho galoma ab'ehyalo ati, "Muupe eŋombe jenywe pirire habaha."
Ŋaaliŋo eyo amago agaali ameene amasangafu.
Abaana baamo sibasoolanga wayire ohuduhana.
Era baholeranga ŋalala n'abasaaye baawe ni babayeeda ŋango nomu nimiro.
Aye abasaaye baawe sibafugiiriranga baana bano ohwigerera ŋa muliro.
Abaana bano baholanga emirimo mu wiire mwoŋene aye nga mu muusi bbe.Hino hyali hityo olwohuba abaana bano baali bababbota mu bulimbo!
Cooka mulala hu baseere gegombanga bugali ohwota ahamwi.
Lulala omuseere ono gaŋagya gatiina mu mumwi coka abalebe babe ba mulabula.
Aye ehyo bali oti hani bafuŋiira taama mulere humaduha.
Omusere nga asaanuhira mu mumwi.
Abaana bahye abomu bulimbo banakuŋala bugali ohubona owahyawe nasaanuhiye mu mumwi.
Ni babona owahyawe nasaanuhire nga bahola epulaani.
Nga baŋamba ehitole hy'obulimbo obwowahyawe asaanuhire bahibbotamo enyuni.
Ni bahena nga baŋira muganda yaawe mu hiseera ehyo owaali enyuni hu lusosi olwene oluleeŋi.
Ni wahya eryuba ko ni liŋwayo muganda yaawe oyo gaguluha gatiinira ni gemba mu njase yomu mugamba.
Hamba gaali aŋaaye  abaatu bonyene amagulu.
Hamba gasalaŋo ohuŋa hiisi solo amagulu.
Esolo jendire amagulu  ko jahagenda era jahaduluma.
Hyajiberanga higosi ohweŋalula.
Oludaalo ni rwolire,  esolo jeŋalula jatiina ewa Hamba.
Esolo ejindi jahinanga  ate ejindi jegwiranga ŋaasi.
Jaloma jiiti, "Sihuhigoboyeyo  ohweŋalula nindi."
Namugongolo nj’owasembayo hu  lunyiriri.
Hamba gaŋa Namugongolo  amagulu gosigosi agaali ni gasigayeŋo.
Etemu yaloma Hamba  yiiti, "Mbaye mwiro."
Hamba gahayire amagulu  aganayiŋe.
Ohuŋwa hulwo, etemu  ehirindire ohufuna amagulu.
Hale hale ŋaliiŋo omuhaana eyi balanganga bati Neŋamba.
Neŋamba gaali muhana owelomalomanianga.
Nyina ya Neŋamba gamulabula aye Neŋamba natamuŋulira.
Lulala,  masenge ya Neŋamba galwaye.
Gaalinga engereha w'erungu.
Hu lunaku olwo nyina ya Neŋamba gali n'ebyohuhola.
Egulo,  enyanga ni jibitiriye,  nyina ya Neŋamba gamuŋaye emeere ohuŋirira masengewe.
Hu ngira gageene ogu Nalaŋa ogwecuusa gwafuha muutu.
Ogu Nalaŋa gwamubuusa ehi gaali nagegiire,  Neŋamba gagugoboyemo ati,  "Nyama,  amaagi n'amabeere."
Nyina ya Neŋamba gaali amulabuye ohutaloma ehyagegire.
Era Neŋamba galomeye ogu Nalaŋa ati,  "Masengewe mulwaye era ati nje eyi gaali nali huŋirira emeere."
Nalaŋa gaduluma ni geyuna geherere Neŋamba ohwola ewa masengewe.
Nalaŋa gamira masenge ya Neŋamba nga gewiiha ebbulangiti yiye.
Neŋamba ni golire,  ehidaala hyali hiŋolongeye hyeene.
Gatiina mu nyumba ng'alanga ati,  "Senge,  oli ŋeena?"
Nigawene n'ataŋulira janjasi lya masengewe,  Neŋamba gatiina mu hisenge ehy'omugati eyi Masenge we gaŋenyuhahanga.
Ehyamutusa efiiri hu mutwe nj'ohubona omuutu ni gewihire ebbulangiti ya masengewe.
Neŋamba gagubuusa ati,  "Senge,  lwahiina amatwi gago mabba gatyo?"
Ogu Nalaŋa gwagoboyemo ni guli mu bbulangiti guuti,  "Ko nahasobola ohuhuŋulira bulaŋi."
Neŋamba nindi gagubuusa ati,  "Senge lwahiina emooni jijo mba jityo?"
Ogu Nalaŋa gwa goboyemo guuti,  "Ko nahahubona bulaŋi."
Muhuheneresa Neŋamba gagubuusa ati,  "Senge,  lwahiina omunwa gugwo mubba olwaleero?"
Ogu Nalaŋa gwagoboyemo guuti,  "Ko nahasobola ohuhumira."
Nalaŋa ga pwanguha mu buliiri nga amira Neŋamba.
Olw'ohuba Neŋamba gaali muhaana owelomalomya,  gegumya n'ohweromyalomya n'olugaali mu hida hy'ogu Nalaŋa.
Gabuusa ebibuuso ebyeene ebingi.
Hu komerero,  ogu Nalaŋa gwasinya ebibuuso bya Neŋamba ebingi nga gusalaŋo ohumuhaasa.
Abehitehere bayeeda Neŋamba ni masengewe.
Ohuŋwa olwo ni n'olwo Neŋamba sigelomalomanianga n'abatamanyiire.
Sibahwana gaali muhaana muŋoono ate ow'ehisa.
Olufanyuma lwa nyina ohufa,  Sibahwana gaali munakuŋafu nyo.
Cooka geega ohumenya ni semwana.
Hiisi mugamba banywanga caayi era baaloma hu bibanahahole hu lunaku olulondaho.
Era hiisi hy'egulo ganyiyanga emere ey'ehyegulo era nga goosa esaani.
Semwana gamuyedangaho ohuhola ebibuuso ebi gaŋwanga ni nabyo hu somero.
Lulala,  semwana gagaluha ŋango mu ngeri atali ya bulijo.
Ni goola ng'alanga,  "Sibahwana,  Sibahwana,  oliŋeena?"
Sibahwana gadulumirira semwana nahayana ati,  "Bbaabba,  bbaabba" Ni gamwolaho nga gemeerera ni bimutangalihire!
Semwana gaali n'omuhasi ahiiri omuŋere ate omuŋoono n'amuŋambire hu muhono.
Omuhasi galoma,  "Puliye bingi ebihuŋambaho."
Naye sigaŋamba hu muhono gwa Sibahwana.
Nga era amurengerera ohuŋwa ŋamugulu paka ŋaasi natamwenyaho bbe.
Bbaabba wuwe galoma hu engeri eyi badaatu baja huba musanyu,  nibamenyire ŋalala,  era sigafania hiitu hyosi.
Obulamu wa Sibahwana wacuuha naali ni maama omunyaha.
Ŋali ŋaŋuma caayi womumugamba.
Maama wuwe omunyaha gamuŋanga emirimo ej'omu nyumba mingi era ti Sibahwana gademba nga nyo nataŋanga huhoola emirimo j'abasomesa eji bamuŋanga ohuholera engo.
Gatiinanga ohuŋenyuha yeŋene.
Ehya mugumyangaho hyalinga bbulangiti ya maama wuwe eyi gamulehela ko nafuye.
Bbaabba wuwe sigaali namanyire ti ŋaliŋo ehita bulaŋi.
Nga,  lulala,  bbaabba wa Sibahwana alanga ti ajahuŋwaho ŋango ohuhena ahateŋama.
Musanyu semwana galoma,  "Maama wuwo omunyaha aja huhulabirira."
Sibahwana ganakuwala,  aye bbaabba wuwe sigamanya.
Bbaabba wuwe naŋumaŋo,  ebiitu byali biibi eri Sibahwana.
Ni gahaholire emirimo pola pola,  maama wuwe gahaŋambire esimbo gamuhubba.
Hu hyegulo nyina ya Sibahwana ono galya nga cakana hiisi emere,  nalehera Sibahwana bukukumuhira.
Hiisi mu wiire Sibahwana galiranga najahuŋenyuha,  ni geŋunamira mu bbulangiti ya maama wuwe agafa.
Nga  lulala,  mu mugamba Sibahwana galwa ho ohusisimuha mu buliri.
Omusika wa Maama wuwe gahayuha,  "Muhaana ewe omunafu!"
naŋalula sibahwana ohuŋwa mu buliri,  era aha bbulangiti hahe ahalaŋi haŋagama humusumali,  nga hahanuhamo ŋabiri.
Yino njeyali esimbo esembayo.
Sibahwana gasalaŋo huduluma ŋango.
Gaŋamba obutundu w'ebbulangiti eyali eya maama wuwe,  aboŋaho emere,  nga aleha enyumba,  nalonderesa olugudo olu bbaabba wuwe gali natiniyeho.
Ehyegulo nihyolire,  ganiina omusaala omuleŋi nyo ogwali ohuupi n'esobele nga gebbotera obuliri.
Nigali najahuŋenyuha,  gemba,  "Maama,  maama,  maama wandeha ese wandeha ese nandugaluhe.
"Bbaabba sahifayo oba nohunyenda bbe,  wandeha ese,  maama wuuja ŋaali?
Wandehaŋo ese.
Nibusheye mu mugamba gasisimuha nga gemba nundi.
Abahasi ni baaja ohwoosa engoye husobele,  baŋulira obujanjasi obulaŋi nibutulira hu musala omuleŋi.
Balobosa ti hwali hweŋuba hw'ebihola,  nga beyongera nemirimo jawe.
Naye omuhasi mulala gali mwelarihiriri.
"Mangu,  niina omusaala omwise ŋasi," omuhasi galoma omuseele.
Omuhasi nigaweene omuhana natengesya ebutundu w'ebulangiti yanyina,  ga mugwa muhifuba nalila,  "Sibahwana,  omwana wa mbojo yange!"
Gaŋira Sibahwana munyumba ewuwe,  gamuŋa emele embalire,  nga amuwiha ŋalala n'ebitundu by'ebulangiti ya maama wuwe.
Owire owo,  Sibahwana galira natiina ohuŋenyuha.
Naye gali masiiga gohumununula.
Gamanya ti masengewe gali wohumulabirila.
Naye bbaabba wuwe nigagoboye ego nga natabona muhana wuwe,  gaaja muhutegera.
Gategera engeri yi muhasi wuwe omunyaha ganakuwasa omuhana wuwe omuŋoono.
Gahebulira obunakuwafu w'omuhana owa tasobola humanya ahasera aho nga era genenya omwene.
Galeha omuhasi wuwe omunyaha munyumba,  nga atiina ewa mbojo ohumubuusa oba nga aweene ho omuhana wuwe.
Sibahwana agali nalihugudula nabaganda babe mulunya gabona bbabba wuwe nigajira eyibali.
Ngatabuhire,  gaduluma nga gehweha.
Naye bbaabba wuwe galanga nga aloma,  "Sibahwana,  ofunire maama wuwo omulaŋi.
Ahwenda ate ahumanyire.
Kwesimisa ate kwenda nyo."
Sibahwana geyongera ohumenya ni masengewe.
Ganyumira ohuhola emirimo jaŋango na baganda babe.
Bbabba wuwe gamushaliranga hisi ludalo.
Era oludalo lulala,  gaaja ni maama wa Sibahwana owundi,  nigola eri Sibahwana,  gamugwa muhifuba eno nalila,  genenya olwohumuwoneresa.
Ganirisa Sibahwana na baganda babe aba masengewe ego,  nga baba nembbaga ey'amani.
Oh engeri eyi bagudula eno n'ohujeha.
Sibahwana,  Bbaabba wuwe,  maama wuwe owundi,  abaganda babe hulwa masengewe,  ni masengewe omulaŋi.
Nga balya.
Ngaliŋo ebyohulya bingi!
Ŋaaliŋo eyo amago agaali ameene amasangafu.
Abaana baamo sibasoolanga wayire ohuduhana.
Era baholeranga ŋalala n'abasaaye baawe ni babayeeda ŋango nomu nimiro.
Aye abasaaye baawe sibafugiiriranga baana bano ohwigerera ŋa muliro.
Abaana bano baholanga emirimo mu wiire mwoŋene aye nga mu muusi bbe.
Cooka mulala hu baseere gegombanga bugali ohwota ahamwi.
Lulala omuseere ono gaŋagya gatiina mu mumwi coka abalebe babe ba mulabula.
Aye ehyo bali oti hani bafuŋiira taama mulere humaduha.
Omusere nga asaanuhira mu mumwi.
Abaana bahye abomu bulimbo banakuŋala bugali ohubona owahyawe nasaanuhiye mu mumwi.
Ni babona owahyawe nasaanuhire nga bahola epulaani.
Nga baŋamba ehitole hy'obulimbo obwowahyawe asaanuhire bahibbotamo enyuni.
Ni bahena nga baŋira muganda yaawe mu hiseera ehyo owaali enyuni hu lusosi olwene oluleeŋi.
Ni wahya eryuba ko ni liŋwayo muganda yaawe oyo gaguluha gatiinira ni gemba mu njase yomu mugamba.
Nyumirwa ohutuuma omugoye.
Nyumirwa ohutuuma omugoye seeka.
Nyumirwa ohugutuuma ni meeri yange.
Nyumirwa ohusoma engero eji nyoonya.
Nyumirwa ohugenda mu hisaaŋe n'abameeri bange.
Nyumirwa ohwohesa maama ebyo'hunyiyiramo.
Nyumirwa ohuŋandiiha enjuguta embala eji paanga nasoma muwangu.
Nyumirwa ohulya ebibala ebyengeri n'engeri.
Nyumirwa ohugona huhitaliri ehibbala.
Nyumirwa ohuŋulirisa maama naagana engero eji nyoonya.
Ese ohuhola ebiitu bino byoosi hunyoonya.
Wange ew-e-e-e!
Eriyo eŋombe enyene endaŋi engo eyo.
Eŋumaaho muhira era ya lwiga lulala lwoŋene.
Eboneha bulaŋi bugali.
Ngeji,  era eri n'ehida hibba.
Nj' eŋombe ehirira erala amaani.
Omwayi w'eŋombe yino ayenda bugali.
Geegesa eŋombe yino huŋulirisa ejanjaasi lirye iyonyene.
Ehidooli ni hitiina mwisugu ohwaya,  eŋombe yino esiiba ŋayonyene.
Eŋombe yino sooli yambaha,  kale eŋombe ejindi jiyireha yonyene.
Abaatu,  eŋombe yino abaali bayimanyire.
Bayitya,  lwohuba yiŋanga ohusoola netambisa olwiga olulala olwo.
Singa oba wageene eŋombe hy'eyo,  ohola hiina?
Ekapa yange yiri ŋeena?
Yiri mu makuliiti?
Yiri hu mugulu w'ekabada?
Yiri aŋali ogupipa gw'ebisasiro?
Yiri mu hisero?
Yiri yi bulafu?
Njeyino ŋano!
Siibo atiina mu hibuga ni mboojo.
Mboojo ye ali huheja hu ngoye ejiri mwiduuka.
Siibo ye adembire.
Siibo abwene ehiitu ehi genda.
Engaito bajitunda layisi.
Geegesyamo mu joosi.
Mboojo amugulirayo engaito ejibasambiramo omupiira.
Lwahiina baŋiita baatyo ohwola engo?
Ehyekabi goolire huhisaŋe hy'omupiira mu bwire obwene.
Gambaaye engaito jije epyaha.
Ŋaaliŋo ebbasi ndala yonyene mu hitehere.
Yaali mbala era nga ya bbululu nindi yaba ya guheero.
Lulala,  nyina ya Hiriga gamulomire ati,  "Ejo hunahatiine mu tawuni ohugula eyinifoomu y'esomero."
Hiriga gasangaaye bugaali weene.
Baali baja hugendera mu bbasi embala eya bbululu.
Olwa masanyu amangi,  si gaŋenyuha owiire owo.
Hiriga gaali gambaye hale aŋanyina gajiriiye ohumusisimusa.
Hiriga ni nyiina bagenda ohwola hu sitegi y'ebbasi.
Baali aŋo ni balindiire ebbasi.
Aye ebbasi si yaajire.
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati,  "Ebbasi etulehire?"
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati,  "Ebbasi etulehire?"
Abaatu abandi besinya bagobolayo engo cooka Hiriga galira na tenda hutiina.
Nyiina gamuŋooyaŋooya gamuloma ati,  "Hu lindeho ŋa totoono."
Baali bahiiri aŋo,  nga baŋulira amajanjasi.
Baboona efuuhe mu bbanga.
Ebbasi yaali yiija.
Aye ebbasi yiino si yaali ya bbululu.
Si yaali mbala.
Yiino yaali nando atenga ndidiiri.
Abaatu abari aŋo ni balindiire baheja hu bbasi bayemotya ohuyingira.
Derefa geyasa ati, "Mwingire mwingire!
Olwaleero huluye bugaali weere".
Hiriga ni nyiina nj'abehereeye ohwingira.
Wali ohiiri hiisi muutu nga gengiira mu habbasi ahalando.
Hiriga galengesa enje mu dinisa.
Galengera abaatu bangi hu sitegi.
Cooka nindi era abaatu baali bali hweyuna ohuniina ebbasi enyene eyo.
Ehyembi,  baali baluuye,  ebbasi yaali yijuuye.
Ebbasi yasimbuha ohutiina mu tawuni.
Nyiina gabusa ati, "Ebbasi embala eyabbululu eri ŋeena?"
Derefa nga amugobolamo ati, "Yenonohire, huli huyiteresa, enahaje ejo."
Hiriga sigafaayo hu langi iy'ebbasi.
Sigafaayo hu saizi y'ebbasi.
Gaali musangafu olw'ohuba ti ebbasi yaali eri hutiina mu tawuni.
Embago yiye yaali nyiipi bugali.
Omulyango gw'enyumba yiye gwali muupi bugali.
Ehitanda hihye hyali hiipi bugali.
Egaali yiye yaali nyiipi bugali.
Omusinde oyo gaali muleeŋi bugali!
Gabaaja omuŋini omuleeŋi obugali.
Gabaaja emyango emireeŋi obugali.
Gabaaja ehitanda ehireeŋi obugali.
Gagula egaali endeeŋi obugali.
Geehala hu teebe endeeŋi obugali.
Gatambisa ewuuma endeeŋi obugali n'alya.
Gaŋwa mu nyumba yiye gagaluha mu deŋo ebbala obugali.
Gaŋangala amalima ameene amangi.
Mwideŋo lye Mwiwa,  mwalimo ekima eyaali n'enaku.
Hiisi olu yasalanga enyana nga yi fa.
Obusiba w'ohufirwa wagema ekima yatuuma tuuma.
Yatuumanga yaŋwa hu lusaga nga yitiina hu lundi,  "Kwi!
Kwi!
Kwi!"
Ekima yabererenga mu hweralihirira aye yerarihiriranga bugaali ni yahawene ejahye ni jisundya abaana baajo.
Ekima yino yaha cuhiye eno ninera yesubajira mu masaga g'omusaala.
Endaalo jabitaŋo yaliranga nyo.
Ehiseera hyolire nga esaala.
Ya salaŋo etiine hupi no lugudo ababiita bayiŋe ekabi, enyana etafa hyejahye.
Ekima yaninuha nga yitengeha omwana hu ngira.
Mu haseera aho omuŋiimi gabugula ahaana h'ekima nga ahaŋira ewuwe.
Omuŋiimi gadunda ahaana he kima gaŋira ewuwe.
Nigola engo abasani babe abadatu batagiha ohuhagudusa.
Abaseere abadatu bembanga baati,  "Haholoŋe ŋamugulu.
Hadanye ŋaasi.
Danya eno.
Danyira ola."
Abaseere bagudulanga na hahima,  ni hehaye hu musaala ni ha balengereye.
Yatyanga yiti omwana ono yeesi aŋanga gafa hyabahye.
Nga aŋo omuhasi w'omuŋiimi gagaana abaana babwe ni bagudusa ahakima.
Ng'aloma n'obuhenerefu ati,  "Mwegenderese!
Muhaleete eno.
Mutahahubbiraŋo."
Gahalera n'ahasabira emiyaaya.
Omuhasi w'omuŋimi gahata ŋaasi,  ekima yaaja neduluma namasanyu.
Yahafumberera nga yituumira hu musaala.
Zama getegeha ohutiina hu somero.
Bbabba anyiya obusera obwe hyomu mugamba.
Zama pogaloma ati, ''Maama aŋosa obusera bulaŋi''.
Obusera buŋa Zama amaani aga tiina hu somero.
Obusera bunyiiye.
Bbabba ajuha amabeere mu mu hihopo.
Bbaabba peega ti obusera buno bwendamo sukaali obundi.
Obusera bwa maama buŋooma ohuhiraho obwa bbabba.
"Bbaabba peeho sukaali owundi?"
Zama gasunga.
Bbabba gaŋa, "Wo-o-o bbabba otaaye cumbi mu busera bwange!"
''Wu bbaabba otaye cumbi mu busera wange!
''.
Zama gabusa semwaana ati, "Maama anahagole ŋaali?"
Lwali lwamukaaga ahamwi homu Desemba ni hememula.
Ebbugumu lyali ebitirifu era hiisi muutu gaali hiiyohe.
Nga maama atuloma ati,  "Bbooti,  Mafuta ni Luhoodi mutuseho ehiiyohe,  mutule ebulafu muje mugudule!"
Nga huduluma hutula ebulafu.
Nga Luhoodi aloma ati,  "Hutiine hu lwabi,  eyo pololohiho."
Nga Bbooti aloma ati,  "Maama gatugeene ohwebbomba mu lwabi."
Nga Luhoodi agaluhamo ati,  "Sihunebbombe wabula hunagudulire mu hiŋolu ohuupi n'olwabi."
Aye omugudulo gw'ohwepena gwali gutuyaania wayire nga gwali ŋaasi wa musaala ohuupi n'olwabi.
Ohwenda hutaŋulira bbugumu hweheerera hwefiihulamo engaito.
Coka era hwasigala ni huŋulira ebbugumu.
Ng'aŋo hwefiihulamo esaati n'ebirinda.
Era hwasigaliriye ni huhiiriho ebbugumu.
Ehyahanda nga huta amagulu geefe mu lwabi ahaŋolaho.
Ehyo ni hitahena nga hweswanyusaho amaaji hudoola.
Nga Mafuta ahanda aloma ati,  "Muhole seeyi hwebbombe!
Ko muŋeega muuti maama anamanye?"
Ng'aŋo hwebbomba,  hwebbomba hwibirira n'esaawa ej'ohwagama.
Eryuba ni lyatandiiha ohwihirira ohuja ohugwa mu maaji ng'embeŋo etandiiha ohutuŋamba.
Era nga ko huhebulira ohwendula aŋahutaaye engoye jeefe.
Hwajendula ŋaasi w'emisaala,  hwendula mwisugu,  hwendula hiisi ŋaatu,  cooka ndihujibona.
Ŋaaliŋo eŋombe ohuupi n'olwabi ni jaaya enyaasi egimuhi hwigobo.
Bbooti ni gagangamuha ng'ayibona atuloma ati,  "Mubone eŋombe yira!
Yirya hiina?"
Nga Luhoodi aloma ati,  "Yiri hulya ehimuli ehirando."
Nga Mafuta aloma ati,  "Oli hisiru?
Sobona oti yiri hulya saati yiyo?"
Nga hubona eŋombe eyindi niyo ni yiri hulya ehiitu ehya bbululu.
Nga Bbooti genianguha ati,  "Yiri hulya hirinda hyange."
Hwagamayo engo mu pajama jeefe ni hukaakana.
Sirwa mbeŋo aye olwohuba hwali humanyire ehinatwoleho.
Olwohuleha eŋombe jalya engoye jeefe obunyuma bwali butubaliriiye ni humanyire huuti maama anatusyalemo obuswanyuswanyu.
Ngicwechwa ni maku owu.
Ngicwechwa ali hunghaata amabboni.
Ngicwechwa ni kabegi olii.
Ngicwechwa ali husalaga kabbeji.
Eri Karoti oli aya dria.
Ali husalaga karooti huhyoma.
Ngigeza ubhontshisi.
Ma ovakedo oli ria.
Salaga ovakedo.
Ma tibi iribi ru ri oli ria.
Salaga sipinaci.
Ma adri ni mbasala oli.
Maama asalasala ebitunguru.
Baka mbasala oli,  mindreni rea ma milea,  Ebitunguru bindisya nibisaliwe.
Hiisi muutu amanyire ati enjofu jiri n'esuulu ndeeŋi.
Aye ebiro ebireeŋi eby'ahale,  esuulu y'enjofu yabanga nyiipi era nga ngeeji.
Enyana y'enjofu yasaaliwa.
Yaali n'ohubuusa nga bugali.
Yaali nga n'ehyo'hubuusa hiisi solo.
Yaali n'ohubusa ehiŋamba hu kooli.
"Lwahiina oli n'egosi ereeŋi?"
Yaali n'ohubusa ehiŋamba hu Musini.
"Lwahiina olwiga lulwo luba naŋamugulu aŋasongohi?"
Yaali n'ohubuusa ehiŋamba hu Mbiri.
"Lwahiina oba n'emoni enando?"
Era yaali n'ohubuusa bugali ebiŋamba hu Goona.
"Egoona olya hiina ehy'egulo?"
Nyina yaloma yiiti,  "Omanya omanya otabusanga hy'ehyo."
Yaŋwaŋo yagenda neminyaaye.
Aye hirimagesi Nahinywamalwa ganguŋirisa galoma ati,  "Nondeho ena lwaabi."
Eyo peyi nabonere hiina ehi Goona erya ehyegulo.
Yityo enyana y'enjofu yalonderesa Nahinywamalwa ohwola eyo muhiiho hu lwabi.
Yaŋindihana ohubita mu bigada nga ye merera hu mugo gwolwaabi.
Yalengesa mu maaji.
Egoona eri ŋeena?
Nga ebaale eryali ohuupi n'egobo gw'olwaabi liroma liiti, "Eehe!"
Enyana y'enjofu nga yosi yiroma yiiti, "Eehe!
Hamunga wahalomeraho hiina ehi goona erya ehyegulo?"
Nga ebaale liroma litti,  ''Yiinamaho ŋaasi nahulomere'' Yiihaa yiihaana.
"Gabbu" nga esuulu njeeyo mu sayaja Goona.
Nahinywamalawa nj'ohukwakwanuha "Egoona ena lye niwee ehyegulo."
Enyana y'enjofu nga yidimama humagulu gaayo ehwesa,  ehwesa era ehwesa.
Aye nga Egoona hyetenga hulehula.
Esulu y'enyana y'Enjofu nga ereeguuha,  Ereeguuha ereeguuha ohwosa.
"Hupi" yagwira humugongo gwayo.
Obusungu –nefiiriye ehy'gulo,  Egoona lya pondooha ohwagama mu maaji.
Enyana y'Enjofunga eheja hu suulu yayo.
Netaŋanga hubona ŋeena eyiyaagama.
Yaali ndeeŋi bugali nga eŋanga ohunoga emiryo ejaali mu masaga aga ŋamugulu obugali.
Era nga yeeyoga n'amaaji hu ludaalo olw'obubalire.
Ate n'ohwosa hatyane,  Enjofu joosi Josi jiri n'ebitaya ebireeŋi nga byamugaso.
Ono nje Wasoŋera.
Ono nje Hirimutwe.
Wasoŋera ni Hirimutwe baali bamuhago.
Lulala,  batiina ohugenda.
Ni bagenda nga bola hwigobo w'olwabi,  nga baŋahana.
Wasoŋera n'aloma Hirimutwe ati,  "Sosobola ohutuuma olwabi luno."
Nga Hirimutwe amuloma ati,  "Ese sobola,  niiwe atasobola."
Nga Wasoŋera amuloma ati,  "Kale tuuma hubone!"
Nga Hirimutwe amugobolamo ati,  "Kadi!
Ewe sooka otuume."
Kale nga Wasoŋera aguluha gambuha olwabi.
Ng'aŋo Hirimutwe atuuma agwa mu lwabi.
Coka olwohuba ogutwe gugwe gwali gusito amaaji gatagiha humwiniha bwinihe.
Nga Wasoŋera amujeherera ati,  "Hahaha!
Hehehe!"
Era olw'ohujeha enyo nga omunwa gugwe gunabuhamo ŋabiri ohuŋwa hu luuyi ohwola hu lundi.
Jojo museere muŋere.
Jojo amenyire ni nyina ko n'eŋombe.
Jojo genda eŋombe nago.
Hiisi mugamba maama wa jojo ahama eŋombe nago.
Jojo aŋiraayo amabeere.
Jojo aŋira eŋombe ohwaaya.
Jojo.
Aŋa eŋombe nago amaaji.
Maama wa Jojo anyiiya ebiryo.
Jojo aŋomerwa ebiryo.
Jojo asamba omupiira ni meeriwe.
Jojo asoma ehitabo hihye.
Jojo aseebula eŋombe yaawe ng'aŋo atiina hu buliri ohuŋenyuha.
Ese nenda omusomesa wange.
Ye muŋoono.
Ye musomesa mulaŋi.
Ye wahisa era mu wunjeeri.
Ye gahambire efiiri lirye bulaŋi.
Ye ataaye embira jamalangi mu fiiri lirye.
Embira jije ja nalutu,  kosa,  nando,  ni namagi.
Wange maama oŋanga ohukamba efiiri hye j'omusomesa wange?
Ni ndiba ni kulire keesi ndita embira mu fiiri lyange.
Nja huhula mbe hy' omusomesa wange.
Tina ali n'efiiri eripi.
Anna ali n'efiiri ereeŋi.
Kasalina ali n'efiiri eri hirira erala obuleeŋi.
Zauma ahambire efiiri lirye.
Bbabbu ali n'ehirefu.
Zaina asusuuye efiiri lirye.
Tabo ahendehiiseho efiiri.
Tabo abegireeho efiiri lirye.
Ahale ebisolo byosibyosi byamenyanga ŋalala ni biri bya muhago.
Lulala byasalaŋo bibe n'oluhumbano byangale habaha.
Wadwaya olw'ohwenda abe nje habaha,  gadulingire ebisolo ebindi.
Gabiloma ati,  "Oluyunju olulando oluli hu mutwe gwange muliro.
Mutaluŋambaho."
Ebisolo ebindi byefugirira ebi Wadwaya gaali n'abiromire byasalaŋo ohumwangala ohuba nje habaha wa byo.
Byasubira biiti omuliro gwa Wadwaya guŋanga gwabiyeda mu biseera eby'obuŋololohi.
Ɲaaliŋo oludaalo olu fula ya sehuha ehyalo hya nyitaala.
Hiisi hiitu hyadoola era hyaba hiŋololohi.
Olw'o buŋololohi obwo Wanduuyu gabusa ebisolo ebindi ati,  "Hunatuse ŋeena omuliro ogu hunoote."
"Wakima nga agobolamo ati," Hunatambise omuliro ogwo'muluyunju oluli hu mutwe gwa Wadwaya.
Wadwaya nje habaha weefe olwohuba n'omuliro hu mutwe gugwe.
Esolo jehirisagania ni Wakima nga jituma Wahibbwe ohusaha omuliro ohuŋwa eri habaha Wadwaya.
Wahibbwe gola ewa Wadwaya gamusaŋaana nali hufuluuta.
Ng'asalaŋo abugule omuliro n'atamusungire.
Wahibbwe gasolonga obunyasi obwomu nga abuta ohupi n'oluyunju hu mutwe gwa Wadwaya.
Aye obunyasi si bwaŋamba muliro.
Nga Wahibbwe ahayuhira Wadwaya ati,  "Wadwaya sisimuha!"
"Hwenda omuliro ŋahani ŋano."
Aye Wadwaya si gaŋanga huŋa Wahibbwe omuliro.
Wahibbwe gasunguŋala gagamayo eri esolo jahye nga aji lomera amazima agaŋamba hu luyunju oluli hu Wadwaya.
Ohuŋwa oludaalo olwo,  ŋaŋuma atya Wadwaya.
Njehigima Ebibbwe ni birya Edwaya n'abalebe bajo.
Olwolire ng'ebaayo hu hyalo hy'e Bubali omusaaja n'omuhasi wuwe ko n'omwana wawe mulala ni bamulanga baati Namudira.
Namudira ni gaali ko n'aŋesa emyaha ehumi,  semwana galwala gafa.
Olufanyuma lw'emyaha ebiiri,  nyina yeesi gafa.
Abaatu bangi balowosa baati butahi wa wamwe nj'obwamwita.
Kale nga Namudira asigala hu hyalo yeŋene.
Omuhasi omusahulu oyu balanganga baati Rosa atenga mwafu ehihena ng'amuŋambirwa ehisa amuŋira aje amuhuume.
Namudira gateranga ohutiina hu magombe ga semwana ni nyina abalirire obutahi.
Lulala ni gatiina hu magombe gafunayo ehirabo.
Ehirabo ehyo hyali hita ehyene ehiŋoono ehyahuhuduha ohuŋwa ŋagati w'amagombe.
Nga Namudira aŋulira olwembo oluhenaho obutahi ni luŋwera mu hita.
Ejanjaasi ly'owemba lyali hy'erya nyina.
Olwembo lwali lwemba luuti.
Namudira gabugula ehita ng'atiina ni nahyo.
Era ohuŋwa hulwo nga Namudira atiinanga n'ehita ehyo hiisi eyi gajanga ni himuhenaho obutahi.
Naye lulala ehigosi hyola hu hita hihye.
Ni gaali n'ajiiye amaaji ehita hyamweŋunula nga higwa hwibale hyadiha.
Ng'aŋo Namudira ahotama asolosa ebijo by'ehita abiŋimba ŋalala atagiha ohwemba ati.
Ng'aŋo Namudira aŋulira ejanjaasi lya nyina ni riroma liiti,  "Mwana wefe.
Yangala obutundu obwo obusigayeŋo oje odaŋiremo amaaji osaabe amagulu ohene olimbirire."
Nga Namudira ahola ng'olu bamuloma.
Gali alimbula obujo bw'ehita bwebbotiremo ehita ehindi.
Nga Namudira geyongera ohutiinanga n'ehita ehyo hiisi eyi gajanga.
Hiisi aŋagabiitanga,  abaatu beŋunyanga era ni bebuusa amahulu g'ehita ehyo.
Ehita ehyo ehyamaliholiho hyafunisanga Namudira hiisi ehi gendanga.
Ehita ehyo hyaŋanga Namudiira emirembe era olu gabanga ni nahyo gamanyanga ati abasaaye babe bali ni naye bamuhuumire.
Egongo eyo muhitehere hya Opio owiire siweeraanga.
Abaatu baŋenyuhanga lwahundemba era batabanga hiisi olubasisimuhanga.
Opio gaali museere owendanga ohuŋiima.
Semwana,  sehulu wuwe n'abahoja babe boosi baali baŋiimi.
Lulala Opio gaali musangafu bugali weene kuba njogwali omulundi gugwe omudaayi ohutiina ohuŋiima yenyene.
Gaŋamba embwa ji je aja huŋiima Muhamanga hatotono heene nga embwa jifulumusa enjobe.
Opio nga alondaho,  Nga aduluma esaawa enyene enyingi ngademba.
Hiisi olugademba nga ngaŋumula.
Nganindi kwatagiha.
Sigasoboye hubona mbwa jije nesolo.
Olufanguma lwenaku nyingiho goola muhyalo omugageene abaatu ni behaaye mumago gaabwe.
E higahola galuŋamaho omulyango mulala ngaloma omweenemo ati,  "Mbingire enjobe ehimanga hireeŋi.
Nenda ohuŋolaho."
Omwene ŋanjo ngamulo ati,  "weyihalire oŋumule.
Wahendireho ahenge Opio gaali n'ganduŋo eyamaani era ganaaŋa ahenge ganywaho.
Ng'a hena geŋenyuhira.
Nigasisimuha gaali saabona Gafuta ohulimtula neeno jeriimba ohwola olujalimbuhira erala."
Ng'abona omusinde mumoni jenyumba.
Owaloma omwenemo ati,  "Wupaaye etiirtu tit nyo; kuba sikiibonabulaŋi."
"Ng'omwenemo amulomo ati ŋatula higosi n,  emoni jijo."
Jahani wirire.
Suwonanyaho owiireni wiira Omuusa ni; guŋwanŋo owiire njobugobolabo.
Huli nesaawaehuumi nebiiri ejowiire.
Owiire huŋuumula omuusi hutamba.
Omenyire ŋeenawe?
Ewenywe siwiire?"
Opio gabuusa ebibuusa ebyeene ebingi ebiŋa mba hu wiire.
Nga emboosi emunyoonya bugali weene.
Nga n'ero ligota muomni Nga bahyeesa n'omwenega nibaloma.
Hino hyagerire Opio gegomba asigaleho ŋango ayo awoneho owiire ni wiira nudi."
Ne genyoha owiire nibuteera.
Gasuunga omwene mago engeri eyaŋanga ohuŋiraho owiire muhyalo ehyewabwe.
Opio gendeyeho abaatubewabwe boosi ohubonaho owiire.
Omwene mago g'amuŋindiha yiwomwami abe njo mulomera.
Omwami galoma Opio,  "ŋamba engira otiine ewenywe egulo lino.
Ne otahejayigongo.
Siinga gaheja egongo owiire wahaŋoyeŋo.
Siinga galuŋama huluŋama natahejire yigongo owiire wahamulodire."
Ehyo njehi Opio gahola.
Gatiina buleeŋi egulo eryo ewabwe.
Gendire bugali ahejeho egongo Ne sigahihola.
Goola ohubona ewabwe nabameeri babe.
Abehitakere hy'Opio nibamuweene,  bamutiiye.
Batagiha huhubba ogwayu,  "Hiina ehyuletire?
Ehyo ehiri huhulonderesa hiji hutwiita!"
Olwobuti wabahye,  Opio yeesi obuti wamuŋamba.
Nga wangewe aheja egongo hu wiire.
Ayoni naaŋo nga owiire bugotaŋo.
Opio gaali munyiigi bugali weene olwobwiire ohugotaŋo.
Nga'aloma abehitakere ohutatya.
Nga'abaloma ati owiire sibubi.
Buja hutuyeeda.
Huja hubanga n'omuusi n'owiire.
Ndi n'ohwagama ndeete owiire nudi.
Enjase nibaŋo hutagiha ohutambane owiire nibwola huba huŋuumula.
Enywe mweŋendehereeye heesi tyo.
Ne munaheege ohwenda owiire.
Yino nj'engeri eyi wiire wajamo muhitahere hy'Opio.
Hale hale,  Engoho ni Haŋungu byamenyanga ŋalala n'enyuni ejindi mu dembe.
Jaholeranga ŋalala hiisi hiitu.
Ehiseera hyola ng'enjala egwa hu hyalo.
Haŋungu yaali n'ohugenderanga ŋale nyo ohwendula emere.
Era yagaluhanga edembire.
Nga Haŋungu yiroma Engoho yiiti,  huli n'ohwendula engeri enyangu ey'ohugenda.
Olufanyuma lw'ohuŋenyuha,  Engoho yasuna ehiŋeego ehyene ehiraŋi.
Ng'aŋo yitagiiha ohusoloonga amooya g'enyuni jahye ejafa.
Ni yahena ng'eroma Haŋungu yiiti,  "Hahutungire amooya gano hu mabaŋa geefe hamunga hinatuŋe egenda enyangu."
Hu hyalo ohwo,  Haŋungu yoŋene nj'eyaali n'episyo.
Kale nj'eyeherera ohutunga.
Era ŋaweene aŋo ni yahena yaguluha n'amabaŋa gaayo amaŋoono ng'ereha Engoho ŋaasi n'ehituunga agaayo.
Ŋabitaŋo ehiseera hitotono ng'engoho yidemba ohutunga.
Ng'aŋo yireha episyo hu kabada yitiina mu fumbiro ohutegehera abaana baayo emere.
Naye enyuni ejindi jaali jiweene Haŋungu ni yiguluha.
Olw'ehyo jasunga engoho ejasiheho episyo joosi jetungireho amabaŋa.
Engoho nga yiganya.
Siŋabita hiseera hireeŋi ng'enyuni joosi jetungira amabaŋa jitagiha ohuguluha mu bbanga.
Era enyuni esembayo ni yagobosa episyo,  Engoho siyaliŋo.
Abaana bengoho baŋamba episyo nga batagiiha hweguduhisa.
Ni bademba omugudulo,  baleha episyo jana mu mujehe.
Era enyuni esembayo ni yagobosa episyo,  Engoho siyaliŋo.
Abaana bengoho baŋamba episyo nga batagiiha hweguduhisa.
Ni bademba omugudulo,  baleha episyo jana mu mujehe.
"Peemo olunaku lulala," Engoho yegayirira Haŋungu.
"Olufanyuma k'otunge olubaŋa lulwo nolunaku lulala," Haŋungu poyagoboyemo.
Aye singa sofuna pisyo yange,  oja hundiŋamo omwana wuwo mulala,  "Kotiine ofune ebiryo."
Haŋungu ni yaaja ni buhyeye,  yagaana Engoho nehisagula hu sagula mu mujehe,  episyo netaboneha.
Haŋungu yehire ŋaasi nga enyangula ahagoho halala.
Era ohuŋwa olwo,  hiisi olu Haŋungu eboneha,  yagana Engoho n'esagula mu mujehe ni yendula episyo.
Hiisi olu Haŋungu eboneha,  Engoho erabula obwaana bwayo,  "Muŋwe mu hirafu."
Era bugobolamo,  "Sihuli basiru,  hunadulume."
Akai nigaali nahiri mujoɳu, nyina gateranga ohumuɳenyusa hu mukeeka omuɳoono.
Masenge ya Akai galuha omukeeka ogwenjabulo guno ohunɳwa musaasa.
Omukeeka nago gwaali mu malangi aga pinka, bbululu ni kiragala agaduhirira.
Gwali gwawuhana hu mikeeka ejindi eji nyina ya Akai gaali najo mu hitiira.
Eroba ohwetoloola ehidaala hya Akai lyaali lya lubanga.
Mwaalimo amasikopyoni, namumbirya ko ne'teemu josi.
Aye Akai sigalihoho muhigosi ehyohulumiwa n'ebiitu ebyahabi byosi.
Nyina galoma ati  “Omukeeka gw'Akai ogw ”enjawulo gumutangira eri ehigosi hyosi.
Akai gaali mwaana mwogi.
Gegire eri esobere eyohupi.
Geega eyihitiira hya nguhwa we hyaali nihiri.
Gateranga ohujaho ohunyumirwa amabeere ganasugirya naali ɳalala ninguhwawe.
Oludaalo Lulala, Akai sigaali nyo n'ekabi.
Gasimbuha ohutiina muhitiira hya nguhwawe eyatoola.
Gagotera mu soozi.
Akai gatya.
Gehaaye mu mudodo galinda obuyeedi.
Sigalwaɳo nga ero limwibq era gaaloota.
Ehirooto hyatina hiiti; Gaali agandaye hu mukeeka gugwe ogwo ogwe'njawulo.
Omuhasi agafana hyanguhwawe gaali aɳo namuhumire.
Omuhyaala oyo gamwemwejera era gamuɳa ehisanda hy'amabeere ga nasugirya ehibba.
Akai kwaba ajanuula omuhono amuɳe amabeere, ng'asisimuha.
Akai gahiwihula pola pola.
Ni gagangamusa emoni, gabona ahayuni aha bbululu nihetengereeye hu lusaga ɳamugulu wuwe.
Akai nigenyoha, ahayuni aha bbululu hahuubba amabaɳa gaaho nga olwo hatangiririra.
Akai Gahaloonda.
Akai goola aɳ'engira jabuhanira.
Enyuni nago eya bbululu yalagasa ahatundu h'omukeeka ahafananira erala.
N'omukeeka gwa Akai.
Nigangala ahatundu h'omukeeka, Akai gawona amagulu agagafania nigali'ganyina.
ɳawene aɳo gawona esobeere eyibajangamo amaaji.
Ab'amago ga Akai bembire era bahiina ni bamwanirisa engo.
Basala embusi, bayohya enyama ni basaɳalya olw'omwaana waawe ohugaluha mulamu.
Akai gehaaye hu mukeeka gugwe ogw'enjawulo koga ɳomerwa ogunohi gwe'enyama enjohye.
Ehinyaŋa hyange ni nange hulengerera enyuni jange mwigulu.
Enyuni jange ni nange hwagaana erihe mu musaala.
Erihe lyange ni nange hugudula n'ekooli jange mu lusozi.
Ekooli jange ni nange hubbota ekima mwiroba erye'hipaapi.
Ekima yange ni nange hulya amalafu n'erihe hiisi ludaalo.
Enguge yange n'ekima bitya omwami w'ehudu hiisi mungeri.
Omwami w'ehudu ni nange hutiina engo n'etemu ekaana pola pola weene.
Etemu ekaana ninange hwenda ohufuuŋa oluluusi n'ohwemba enyembo hwigobo.
Ab'amago gange boosi ni nange humenyire ŋalala mu manyonyo ameene amangi.
Lulala ŋaliŋo enjala pereketya mu hyalo.
Ŋabula owaaliho n'ehyohulya ohutusaho Nahinywamalwa.
Hiisi mugamba abanahinywamalwa baguluhanga olugendo olwene oluleeŋi ohwola eyaali omusaala ogwaliho amahuyu amalabire ni guli ŋagaati w'olwabi olwene olugalamu.
Ni bahenanga ohunoga amahuyu nga baagamayo ni bagegire agaawe n'agabalebe baawe.
Amahuyu ago galeeteranga Haŋambi oyu balanga namumbirya ohwegomba era gaŋeega hu ngeri eyi aŋanga ohusuna ebiryo ebyo.
Gayiiyaŋo amagesi agohuta hu wihaliro buwe obulimbo ng'ahena abugula olujo atiina ewa banahinywamalwa abaloma ati, "Mupeho omuliro."
Ni baali ko ni bamubugulira eryanda ly'omuliro, namumbirya gehala hu ehuyu eryali ni lihiramo obubba nga limweŋamba hu wihaliro.
Ni bamuŋa eryanda ly'omuliro nga geyaasa ahena geyuna engo ohulya ehuyu eri asunire.
Aye ehy'ahabi ehiriiwa ehirala hyali sihimwiguta.
Kale gagamayo omulundi ogwohubiri era gahola nj'ehyene.
Ni gagagmayo omulundi ogwohudaatu abanahinywamalwa batagiha ohumwebusabusamo era nga bamubuusa lwahiina gaali ogobojolagobojola eyi bali ati genda omuliro.
Nga namumbirya agobolamo ati, "Hiisi olu pwa eno noola amanda ni gasimire."
Nga abanahinywamalwa bamuloma baati, "Odulinga!
Wenda biryo byefe!"
Nga Haŋambi abagobolamo ati, "Kadi, ehyo sihituufu", ng'ahena atagiha ohulira.
Nga abanahinywamalwa bamuŋambirwa ehisa.
Ni wahya, hiisi nahinywamalwa gaŋa Haŋambi olwoya lulala.
Nga wangewe agululuha ni nabo ohwola hu musaala nago ogwali ŋagati w'olwabi olugalamu.
Haŋambi ni galengera amahuyu amanyulu, ng'agegwanisa gosigosi.
Hiisi olu nahinywamalwa gagesyangaho ohunogaho, ng'amuhayula ati, "Eryo lyange, ndiise owehereeye ohulibona!"
Ng'olwo alinoga alita mu hisaŋu hihye.
Hu komerero gaali n'amahuyu gosigosi abanahinywamalwa ndibafunaho nayire.
Nga abanahinywamalwa bamuleha eyo yeka bagama.
Ehireema ni hyatagiiha ohuŋamba ng'aloma ati, "Nimba ni tenda husigala mu gusaala guno seŋeene, ndi n'ohuguluha hya banahinywamalwa."
Ng'aŋo gesinga atuuma mu bbanga atagihe ohuguluha!
Coka nga BBwa-a-a-a!
Gedimbuula mu lwabi mu gagoona.
Ng'aŋo Haŋambi aŋulira erala hu magoona ni liroma liiti, "Hiina ehihuuli nahyo ŋaano?"
"Ahanohi ahanoli ohohugabbula oti, nyamu."
Nga namumbirya gerira n'aloma ati, "Oo, munjede!
Koni simumanyire?
Ndi mulala hu balebe benywe abaali ni bagotire.
Ninywe abalebe bange abadaayi abanahagananaho ni nabo" Gabbologa bugaali weene amagoona gamusasira.
Aye egoona ehulu nga liroma liiti, "Hunahahase huuti oli mulala hu efe singa onalye hy'efe era wanyumirwa supu womu madosi.
Ng'amagoona gamuŋa etamu erimo amaaji amacaafu agafaana hy'eroba anywe.
Nga Haŋambi aloma ati, "Supu ono afanira erala hy'oyu nguhwa yange ganyiiyanga!"
Coka ng'ayaba eroŋo mwiroba n'ohugulu huhwe ohwenyuma era ng'aŋundula eŋundu mu tamu n'ohugulu huhwe ohw'emutwe.
Nga geholesa oti hani anywa supu nago n'eno amaaji agabamuŋaaye pogasulula ni gatiina mwiroŋo eri ayabire."
Olufanyuma amaaji ni gaŋwamo nga namumbirya aloma ati, "A!
Ohuŋooma!
Ng'amagoona gamuloma gaati, "Ŋahani hufanisye huuti dala oli mulala huufe" Nga gahena gafugiirira Haŋambi ohuŋenyuha mwiroŋo lyago owiire owo.
"Ero ni ryali ni linatere ohubaŋira nga namumbirya aloma amagoona ati, "Ejo mu mugamba nahabaŋayire ebipambaho."
Ni wahya ni waali ni butanuuha, Haŋambi gasisimusa gulala hu gagoona gaguloma ati, "Nenda hutiina ndete omuhasi wange n'abaana ohuŋwa engereha bahanjeeda ohubaŋayira ebipambaho.
Kale nyede bunyambuse abahyo ni bahiiri husisimuha."
Ogugoona sigwasangaala olw'ohugusisimusa mu mawiwi.
Coka nga namumbirya agwegayirira ati, "Njede, ewe osanya mangu ohusinga.
Ng'egoona lyehirisa Haŋambi alyebehesa hu mugongo limwambusa paka hwigobo.
Ni gatumaho ng'aloma egoona ati, "Ngoboola mangu!
Otaŋwaŋo" Ng'ahena gesweha mwisugu."
Neyi buli eno egoona lihirindiriiye Haŋambi, n'ogusuulu gwalyo oguleeŋi ko n'agaboni agembira ni bifundulaye hu mugulu w'olwabi.
Nabona oguloole ogubba ni guduluma hu luguudo.
Ahabbenzi haaja ni haduluma eja kafuufu hu luguudo.
Dereefa w'oguloole gaali alomera hu simu.
Gaali safayo ohuheja eyi aja.
Ng'aŋo,  pwa-a-a!
Jitomeragana.
Ng'ambyuleesi n'abapuliisi baaja ohuyeeda.
Ng'agamotoka gabiri agaŋalusa ejahye gaaja ohuhwesaŋo oguloole n'ahamotoka ejiguuye hu habenje.
Ne sinduha!
Muhwana ni Mulongo ba menya mu hibuga ni saawe.
Baali besunga ohuŋuumula.
Si huba ti abaana abamasemero baali baja mu huŋuumula aye olw'ohuba baali baja huhyalira nguhwa waawe.
Muhwana ni Mulongo baali basangafu o'lwohuba baali baja huhyalira nguhwa.
Ehiire ko buhye batiine,  bategeha emigugu jaawe eji baali ni baja hutiina ni najo.
Si baŋenyuha hwiro olw'ohuba owiire woosi baali baŋaya hu bija ohuba mu luŋuumulo.
Mu mawiiwi,  batagiha olugendo lwawe era bagendera mu motoka ya saawe.
Ba fuga baabita mu solo,  mu solo ekambwe no mu ndimiro j'amajaani.
Ehiseera ni hyabitaŋo,  abaana batagiha ohuŋenyuha olw'omudembo.
Saawe gabasisimusa ni benda ohwoleresa ewa nguhwa waawe.
Baagaana nguhwa yaawe Namulwa naŋuumulira mu musaala.
Nguhwa gabakalibbusa mu nyumba era esangalo eri gaali ni n'alyo ng'olibonera hu hwemba n'amahina aga gaahina.
Abejuhulu babe bamuŋambya ebirabo ebi baali ni bamuleteye ohuŋwa mu hibuga.
Nga Muhwana ni Mulongo batula mu nyumba,  batagiha ohuŋiima epuluguti n'enyuni.
Baniina emisaala era bebbomba mu maaji g'enyanja.
Ni wahya,  semwana w'abaana gafuga emotoka yiye gaagama mu hibuga.
Muhwana ni Mulongo ba yeeda nguhwa waawe emirimo eja ŋango.
Bajanga amaaji era,  batenya n'ekwi.
Basolosanga amagi g'engoho era baaŋa eryani.
Lulala,  mu mugamba Muhwana gaŋira eŋombe ja nguhwa wuwe ohwaya.
Jaduluma jengira mu ndimiro ya muliranwa wawe.
Omwene nimiro ganyiigira Muhwana luhulu lweene.
Era gatisa tiisa ati gaali aja husigasa eŋombe olw'ohulya ebirime bibye.
Ohuŋwa hu ludaalo olwo Muhwana gegenderesa ebigosi bitoola hu ŋombe nindi.
Lulala nga nindi abaana batiina mu hatale ni Nguhwa wawe.
Gaali n'omudaala ohu gatundiranga eryani,  sukaali ni sabbuuni.
Muhwana ganyumirwanga luhulu lwene ohulomera abagusi omuŋendo gw'ebiitu.
Mulongo nga aboŋanga ebibagulire.
Ni bahenanga ohutunda nga behala banywa caayi.
Nga bahena bayeeda nguhwa waawe ohubala ebbesa eji bafunire.
Ne oluŋuumulo sirwalwa huŋwaho ng'abaana bagamayo mu hibuga.
Nguhwa gaŋa Muhwana e kofiira nga aŋa Mulongo esweta.
Gabategehera n'ebiryo ebyohuliira mu ngira ni batiina mu lugendo.
Saawe ni gaberuhira,  sibenda hu tiina ni naye.
Abaana begayirira Nguhwa wawe atiine nabo.
Gamwenya galoma ati,  "Ndi musaahulu sisobola mu hibuga nja husigala mbalinde ohwola nindi olu muli galuha."
Muhwana ni Mulongo bamugwa mu hifuba ni bamuseebula.
Enduyu yaali eŋenyuhire ŋaasi wo'muyembe ngʼomuyembe guŋwa hu lusaga gugwa.
Ejanjasi nga liroma liti,  "Duluma" Enduyu ya sisimuha mangu mangu nga eduluma embiro eby'amaani byene.
Ni yaali ne duluma yageene engoho nga engoho yibuusa yiiti,  "Lwahiina oduluma?"
Enduyu yagaluhamo yiiti,  "Simanyire.
Mpuliye ehiitu nihingwa nga edowozi liloma liti,  "Duluma,  Nduyu duluma!
Engoho yatya ni yaŋulira ehi nduyu yaloma nga etandiha ohuduluma.
Ni byageene embwa nga yibuusa yiiti,  "Lwahiina muli huduluma?"
Engoho ngʼegobolamo yiiti,  "Simanyire puliiye ehi nduyu eromire,  ate nga yoosi semanyire.
Mbo eŋuliiye ehiitu ni higwa,  ngʼejanjansi liroma liiti,  'Duluma nduyu,  duluma!'."
Embwa yeŋuunya ebi yaŋuliiye.
Yatandiiha ohuduluma nʼenduyu nʼengoho.
Ni byali ni biduluma byageene embalasi ngʼebuusa embwa yiiti,  "Lwahiina muduluma?"
Embwa nga yigobolamo yiiti,  "Simanyire ese puliiye ehi ngoho eromire ate yoosi semanyire.
Eŋuliiye ehi nduyu eromire,  ate yoosi semanyire.
Eŋuliiye hiitu nihigwa.
Nga ejanjasi liroma liiti,  'Duluma nduyu,  duluma!'."
Embalasi ngʼetagiha ohuduluma ne'solo ejaali ni jiduluma.
Jagaana nasugirya.
Nasugirya ng'abuusa ati,  "Lwahiina muli huduluma?"
Embalasi ng'egobolamo yiiti,  "Simanyire puliiye ehi mbwa eromire,  yoosi semanyire eŋuliiye ehi engoho eromire,  yoosi etamayire,  eήuhiye ehi nduyu eromire ate nga yoosi semayire.
Enduyu eŋuliiye ehiitu ni higwa.
Ejanjasi nga liroma liiti,  'Duluma,  nduyu duluma!'."
Nasugirya nga yeesi atagiha ohuduluma.
Nga jagaana eŋombe.
Eŋombe nga yibuusa yiiti,  "Lwahiina muli huduluma?"
Nasugirya ng'agobolamo ati,  "Simanyire,  puliiye ehi mbalasi eromire,  yoosi eŋuliiye ehi mbwa eromire atenga yoosi semanyire,  eŋuliiye ehi engoho eromire,  yosi etamanyire,  eŋuliiye ehi nduyu eromire yosi etamanyire,  eŋuliiye hiitu ni higwa nga ejanjasi liromaliiti,  'Duluma,  nduyu duluma!'."
Eŋombe ng'etya yosi etagiha ohuduluma.
Ni jaduluma nga jagaana epuusi.
Epuusi nga yibuusa yiiti,  "Lwahiina muli huduluma?"
Eŋombe ng'egobolamo yiiti,  "Simanyire,  puliiye ehi nasugirya alomire yeesi samanyire,  aŋuliiye ehimbalasi eromire.
Embalasi yosi semanyire eŋuliiye ehi mbwa eromire.
Embwayosi semanyire eŋuliye ehi ngoho eromire.
Engoho yosi semanyire eŋuliiye ehi nduyu eromire.
Eduyu yosi semanyire eŋuliye ehiitu ni higwa,  ng'ejanjasi liroma liiti,  'Duluma,  nduyu duluma!'."
Epuusi nga etagiha ohuduluma n'esolo jahye.
Esolo joosijoosi ejaali ni jiduluma nga jagaana omuseere nafuga egaali.
Nga ajibuusa ati,  "Lwahiina muduluma?"
Ng'aŋo esolo joosi jigobolamo jiiti,  "Sihumanyire.
Huŋuliiye ehi nduyu eromire ate yoosi semanyire.
Eŋuliiye ehiitu ni higwa nga ejanjasi liroma liiti,  'Duluma,  nduyu duluma!'."
Omuseere ng'ajeha nga aloma ati,  "Omuyembe nj'oguŋoye hu musaala gwagwa olw'e hibuyaga.
Ng'aŋo ko ndoma ti,  'Duluma nduyu duluma!'."
Olwolire nga ŋabaaŋo eyo omusinde n'omuhasi wuwe.
Omusinde oyo n'omuhasi wuwe nga basaala omwana muhaana nga bamuguliha baati Mulongo.
Mulongo gaali deerwa era gamenyanga n'abasaaye babe hu hyalo ehi balanga baati Budongo.
Lulala nyina ya Mulongo gamutuma ohuja amaaji hu sobere.
Ni gaali n'atiina nga gagaana abameeri babe abaali ni batiina ohutenya ekwi mwideŋo.
Mulongo gendire atiine ni nabo.
Olw'ehyo gabaloma bamuhuumireho mu hiŋolu hy'omutumba,  asooke aŋirire nyina amaaji aga gaali n'amutumire agobole atiine ni nabo mu kwi.
Coka abameeri babe nga baloma baati baali beyuna.
Nga Mulongo abaloma ati,  "Kale.
Nabagaane mwideŋo."
Ng'aŋo Mulongo aŋiitaŋitaho atiina hu sobere,  adaŋa amaaji ng'agaŋira engo ahena atiina mwideŋo ohwendula abameeri babe.
Mu hutiina galonderera ahagira ahaali ni hehirira erwabi.
Ni goola hu lwabi nga gambuha engereha,  nga gagaanayo obugira obwene obungi.
Nga himuhaya ohumanya hagira hi ahabameeri babe baŋambire.
Geemeerera aŋo ohuhena ahimanga n'ahyetegeeresa ohubona hagira hi ahanaŋambe.
Oluvanyuma gangalaho halala hubwo ahaali hu muhono omugooda.
Ng'aŋo agenda,  agenda,  agenda coka ndigagaana bameeri babe.
Ehyaŋwamo ng'ademba gehala mu hiŋolu hy'omusaala aŋuumule coka n'atamanyire n'aŋa ali.
Olwohuba gaali adembire,  ero lyamuŋamba ng'aŋenyuha.
Ni gasisimuha,  owiire bwali bwirire era ng'abona aganamunyu ni gamweswanigirihise.
Hino hyatiisa bugali Mulongo era ng'atandiiha ohulira.
Omwoyo gugwe gwatandiiha ohuhubba n'amaani n'amagulu nga gatandiiha ohumutengeta.
Gaali agesyaho ohuduluma aye aganamunyu gala agaali njala ndigamuganya.
Gulala hu ganamunyu ago era ogwali ogubbala gwamwo nga gumuloma ataduluma,  siganamulye.
Aye nga Mulongo agegayirira n'agaloma ati,  "Mundehe tiine engo!"
Coka aganamunyu gaŋira Mulongo mu nyumba yaago mwideŋo eyaali echafu ni yijuuye amagumba n'esoŋera ni jigungumuha.
Nga Mulongo gerambaasa ŋaasi gefuula aŋenyuha.
Mu hirema,  gaŋulira aganamunyu ni gateesa,  ogulala ni gubuusa guuti,  "Omuliro guŋambire?
Amaaji gachemuhire?"
Ng'ogundi gugobolamo guuti,  "Hiisi hiitu hiri bulaŋi.
Muleete?"
Agandi nga galoma gaati,  "Yee!
Muleete efe enjala etuluma!"
Gaali getegehire ohuhwehwesa Mulongo ohumutusa mu nyumba.
Nga n'ogundi gwosi guloma guuti,  "Hiisi hiitu hitereeye."
Ng'aŋo nindi ogundi gubuusa guuti,  "Humuleete?"
Ng'aŋo ogunamunyu ogubbala gwamwo guloma guuti,  "Bahyange musoke mulehe!"
Gwali guhebuliiye eteeka lyago eriroma liiti ŋabula Namunyu owali n'ohulya omuutu n' n'atehereeye hulanga abanamunyu bahye boosi balyaho.
Olw'ehyo ogunamunyu ogwo nga guloma guuti,  "Ale ewe muhasi wange tiina ewenywe olange abahwe baaje."
Nga guloma ahaŋere haamwo guuti,  "Ewe tiina olange abaganda babo n'ababojo babo."
Nga guloma abaganda bagwo guuti,  "Enywe baganda bange mutiine mulange abalebe beefe n'ababoojo beefe abasigaayeyo baaje.
Ese nasigale ŋano n'ahuuma ehyohulya hy'efe hino.
Muŋuliiye?"
Ng'aŋo hiisi Namunyu aŋamba engira ohutiina eyi bamutuma aye ogunamunyu ogubbala nga nigwo gusigala ohuhuuma Mulongo.
Nga ogunamunyu ogwo gwihala mu mulyango gw'ehisisira omu Mulongo gaali.
Mulongo nga geholesa ati afiriiye mwiro aye n'abonera ogunamunyu mu bwoya.
Gasigala n'agulengereeye ohwola olu gwatagiha ohuŋongera ero lyaguŋirira erala.
Yino nj'eyali ekabi ya Mulongo ohweyiba coka ehyahabi ogunamunyu nago gwali guŋenyuhire ŋagati mu mulyango.
Mulongo gaali n'ehyohuhola hirala.
Era ehigahola hupuluha mulundi mulala ng'atuuma abita hu mugongo gw'ogunamunyu,  ng'aduluma eja kafuufu.
Nga ŋaweene aŋo aganamunyu gala agandi gagaluha,  nga gabona ehyali ni hibaayeŋo.
Nga gamutaho embiro gatagiha ohumubbinga,  ni gahayuha olw'obusungu n'ohunyolwa.
Coka mu hiseera ehyo gaali sigaŋanga hu muŋamba.
Ni gaali ni goleeresa hu hyalo hy'ewaawe,  mulala hu bohuhyalo ehyo gamufania ng'alangirira n'aloma ati,  "Mulongo,  Mulongo nj'ono gaaja."
Semwana ni nyina nga baduluma ohuja ohumusangaalira ni beyaasa Hiwumbe ohuŋonia omwana wawe.
Nga bamuloma baati,  "Mulongo,  Mulongo,  hwali huŋeega huuti ofuuye!"
Ohuŋwa omulundi ogwo,  Mulongo n'abaana abandi sibatiina mwideŋo boŋene.
Yaliyo eyo amaago ni galimo mu lunya lwawe omusaala ogwaliho ebibala ebiŋooma.
Hisi muutu gahyaliranga amaago gano ohulya hu bibala ebyo.
Amaago ago galimo omuhaana omuŋoono oyu abaatu begombanga olw'obuŋoono buwe,  emoni embalagafu n'ohusingira erala mu byosi olw'esambo jije endaŋi.
Omuhaana oyo ni gahula,  abasaja abahiri abavubuka n'abahulu besombanga engo wawe ni benda bamuhwe.
Abasaaye babe bateesa baati omusaaja aja husobola ohwihala mu lunya lwawe oludalo lwosi n'ataliyeho hu hibala ehyo nj'oyu balifugiirira ohuhwa omuhaana waawe.
Amaŋulire ago gawuna ehyalo hyosi era omusaaja owasooka ohuja gaali nj'omuhulu w'abalimi mu hyalo ehyo.
Omusaaja oyo gaali aboneha bulaŋi,  mugaaga,  ate n'ahiiri muvubuka.
Ni bamusangaalira nga bamuŋa hu hibala.
Ni gehayeho ehiseera hitono ng'ohugumikirisa humuhaya alya ehibala,  nga bamusebula.
Owalonda hu oyo gaali muhulu w'abemera ebisoolo.
Ono yeesi gaali aboneha bulaŋi,  n'ahiiri muvubuka era n'ali mugaaga.
Omuhaana gamusiima.
Ne ni bamuŋa ehibala aŋo ni naŋo ng'ahirya era nga yeesi bamusebula.
Hu oyo owalondaho gaali n'ebibanja ebyene ebingi,  coka gaali n'ehyeŋulisi ate n'aboneha bubi.
Omuhana gasalaŋo mu mwoyo gugwe ati yeesi alye ehibala bimuhaye atiine.
Ni bamuŋa ehibala sigalya.
Ehiseera ni hyabitaŋo ng'omuhana atagiha ohumwegayirira alyeho.
Hu saawa oti ehuumi ej'egulo gaŋulira enjala n'emubitiirisa ng'alya era yeesi nga bamusebula.
Ng'omwami aŋuga ehitahere ehyo yeesi gaaja ohugesyaho.
Oyo niye gaali musahulu,  w'ehyeŋurisi atenga aboneha bubi!
Ŋaŋuma muutu yesi owaali n'amwenda hu hyalo ohwo.
Omuhaana ng'asunga mu mwoyo gugwe ati yeesi alye ehibala atiine!
Ni bamuŋa ehibala gageene ohuhirya.
Gaali aŋo olunaku lwosi.
Coka ni jaali ni jinatere ohwola esaawa ehumi n'ebiri,  gasunga ohutiinaho mu hyolooni.
Nga bamufugiirira.
Ni gagobola,  ahawowo h'ehibala nago hali hamuŋunyaho ate n'omunwa gugwe gwali gulanduŋaye era ni gusaabbeene.
Gaali aliriiye ehibala mu hyolooni!
Wangewe yeesi nga bamusebula ng'omuhaana omwoyo gumwiha.
Ni ŋabitaŋo enaku ndidiri,  ng'omulangira gaaja.
Ono gaali ahiiri muvubuka aboneha obulaŋi ate omugaaga.
Omuhana ni gamubona ng'amusiima Gahena gamuŋira hu tulo gamwegayirira ati atalyaho hu hibala kadi.
Ni gahena ng'amuleetera ebibala coka niye gaamuŋa bitono ohuhiraho abandi.
Jali jitaŋera sawa mukaaga omulangira n'aliye hale ehibala era nga bamusebula.
Hino hyasaalisa bugali omuhaana oyo era gasunguŋala gaalira eby'embaha ebyene.
Abasaaye b'omuhaana baali n'ohuŋa omusaaja oyo omwafu ate atali muhosi ow'amaaani omuhaana waawe.
Omuhana gagesyaho ohusunga bamulehe naye abasaaye babe ni baŋuma hyahuhola hu saawa eyo.
Ko ni bali mu lugendo ni batiina omusaaja gagendanga gemba ahembo n'ahubba nomu ngalo.
Abaatu abene abangi nga bahumbana mu lugudo ohwebonera.
Hu baatu abaaja,  ohwebonera mwalimo abaŋeeresa b'omulangira ola.
Abaatu abo nga balanga omusaaja oyo hu tulo bamuloma baati banamuŋe ebbesa ko n'eŋombe singa abalehera omuhaana.
Ni ŋaŋuma hwegania,  omusaaja oyo galoma baamuŋa ebbesa n'eŋombe nga getiinira abalehera omuhaana.
Abaŋeeresa abo nga bambasa omuhaana oyo engoye endaŋi nga bamuŋira mu lubiri eri omulangira.
Ni ŋabitaŋo enaku ndidiri nga bategeha omukolo balanga abasaaye b'omuhaana ohugaata abaatu bano ababiiri mu bufumbo.
Masanja maapi gasalire amasanja.
Mu pandu ja masanja.
Amasanja masanja maapi aga gasalire gaali masanja maapi Masanja nigaweene Masanja maapi na'amasanja sanja maapi galehire amasanja gagalehera masanja.
Hale ho mu hitehere hye Bubaali yaliyo omusinde ni bamulanga bati Hiyubi.
Galinga n'omulyeryegwe'nyama bugali weene.
Lulala omuŋugi we hitehere hy'e Bubaali galanga abehaasi hu higoole hy'omusaani.
Hiyubi yeesi gaŋuliye ati omuhiji ogundi gwa mu hitehere hy'e Bugabule.
“Ugh!
Emihiji ebiiri huludaalo lulala,” Hiyubi geŋeegamo.
“Tehwa ohuba hu mihiji jombi,” Hiyubi galomire.
“Nahehere natiina e Bugabule ko nagobola eBubaali.”
Hiyubi gaŋuna mu mawiiwi ngatiina e Bugabule.
Ni gahejaheja gafania ati omuhiji gutatagiha.
“Hangoboleyo e Bubaali, nagobole e Bugabule hale,” Hiyubi po gasalaŋo.
Hiyubi gagenda ni goola e Bubaali n'esuubi ati anagaane enyama n' enyiye.
Hunyanga eyo enjala yaali eri humuluma bugaali.
Nigolire, abaatu bali bahinyiiya ebiryo.
“Ndehire abanyiiya e Bubaali ni batagiiha ohunyiiya,” geŋeegamo.
“Ebiryo bitehwa ohuba ni binyiiye ŋahani.” Hiyubi gasalaŋo ohugobolayo e Bugabule.
Hiyubi ni golire hu mu hiji gwe'Bubaali abaatu baali bahenire hale ohulya.
Abegeni baali hu hutonera abagole ebirabo.
Hiyubi gaali muhodo mwene.
Si gaali n'ehirabo ehy'ohuŋayo.
Gendiire hulya.
Hiyubi gasalirwa nyo ohutafuna e'byohulya.
Gasalaŋo agoboleyo e Bugabule.
Ejala yali emuluma bugali bwene ate nga adembire natasobola na huŋiita ho nyo.
“Ndehire abanyiiya e Bugabule ni batagiiha ohunyiiya,” geŋeegamo.
Ebiryo bitehwa ohuba nibinyiiye ŋahani.
Hiyubi gasalaŋo ohugobolayo e Bugabule.
Nigaŋuliye ati ebiryo bibulaŋo gaguye gafaho olwehyo.
Gaali afiriye enyama hu mihuji jombi.
Ganuhayo n'abusera mu hahoopo.
Poola poola ga nyololoha gagobolayo engo n'enjala ate nanakuŋaye.
Ndi huŋaata amabbooni.
Ndi husalaga kabbeji.
Ndi huŋalagata kaloti.
Noosa ebijanjaalo.
Ndi husalasala obubbooni.
Ndi husalaga sukumawiki.
Maama asalasala obutungulu.
Obutungulu bundisya amasiga ni babusalasala.
Yino nje Manyatta.
Nj'amago gange.
Gali mu Saza lye Turkana.
Yino kamelo.
Mu Saza lye Turkana abaatu babaya e byeyo byengeri nyingi.
Aye ekamelo nj'esiinga omuganyulo.
Bano nj' abasomesa baange., Nenda ohutiina hu somero.
Yino meeri.
E meeri jiba mbala.
Jitambisiwa ohugeesa abaatu ne by'amagusi hu maaji.
Singa tiina e Mombasa,  nja huwona emeeri.
Hino hitanda.
Neenda ehitanda ehi bbaabba gaholeye.
Huŋenyuhaho ni muganda yange.
Yino dwaya.
Engo huli ne dwaya ebiri.
Nindi huli ne ngoho nyingi ejiteera amaagi ameene amangi.
Guno gubeba.
Agabeba gasolo gabi.
Galya emere.
Galumaluma engoye Galeeta n'obulwaye.
Yino mbwa.
Embwa solo jomu mago.
Embwa yeefe bayilaanga baati Daa.
Esama bugali weene.
Yino tamusiya.
Abasaaye baange bali ni tamusiya embala.
Ndi mu hy'ohubiri nindi manyire ebiitu bingi.
Oludaalo olusooka  musomero lwalilugosi eri Ana.
Ana gatiina ohutandiiha ohusoma mu pulayimale endaayi n’atasomangaho  wayire mu nasale.
Olw’ehyo hiisi hiitu musomero hyamubeera  hinyaaha.
Ehyali ehiraŋi ti gatiina ni mboojo  owapulayimale  ey’ohubiri.
Aye era gasiiba mu hweŋunya ebyali   nibiholewa.
Gabona  abaana nibasagula abandi nibangala ebisasiro.
Aba
Aye  ehyamweŋunyisa nj’ehide  ohuhubba  abaana   bosibosi baduluma embiro  nibehumbania mu hifo hirala.
Yeesi mboojo gamuŋira   ohuja   ohweyanja.
Ni bahena  ohweyanja   ngabasaba   ng’aŋo   omusomesa  aloma  eyibali.
Nigahena ng’abaloma ohuja ohwingira mu bibiina.
Mboojo gamuŋira  mu hisenge  omua  bapulayimale  endaayi  basomera ng’amuleha  omwo.
Omusomesa gasigalaŋo  n’alinj’amuŋoyaŋoya ohwosa  oluganala abahye.
Ana nindi gabonaho  mugandawe muhuŋumula  husaawa ene.
Gaalininaye  ohwosa olubengira.
Nindi gamuŋira  buŋire mu hisenge nago  omuabapulayimale  endaayi basomera.
Bileyo ni a'a jo ase si waria ni ma alia.
Gesa ali mu nyumba eye'nyasi eye'hiteteyi.
Adriko ni a''a jo bati si kona beri su trotro ni ma alia.
Wegulo ali mu nyumba eje'sonda ejagagana atenga ya 'mabaati.
Jo di ri kona be su trotro ku ri i'i.
Enyumba yiino yasonda eja rekitango.
Jo di ma dri kala be na.
Ahasolya he'nyumba yiino hesuliha.
Agupi di ri ii ma jo si.
Omusaja ono ali huzimba enyumba yiiye.
'Di ri jo o'di ni.
Enyumba yiino pyaha.
Ji 'di de 'bo.
Enyumba yiino kayire.
Aka te mani a'a jo 'di ma alia foo!
Mba niindi mu nyumba yiino!
Lulala ŋaliŋo enjala pereketya mu hyalo.
Ŋabula owaaliho n'ehyohulya ohutusaho Nahinywamalwa.
Hiisi mugamba abanahinywamalwa baguluhanga olugendo olwene oluleeŋi ohwola eyaali omusaala ogwaliho amahuyu amalabire ni guli ŋagaati w'olwabi olwene olugalamu.
Ni bahenanga ohunoga amahuyu nga baagamayo ni bagegire agaawe n'agabalebe baawe.
Amahuyu ago galeeteranga Haŋambi oyu balanga namumbirya ohwegomba era gaŋeega hu ngeri eyi aŋanga ohusuna ebiryo ebyo.
Gayiiyaŋo amagesi agohuta hu wihaliro buwe obulimbo ng'ahena abugula olujo atiina ewa banahinywamalwa abaloma ati,  "Mupeho omuliro."
Ni baali ko ni bamubugulira eryanda ly'omuliro,  namumbirya gehala hu ehuyu eryali ni lihiramo obubba nga limweŋamba hu wihaliro.
Ni bamuŋa eryanda ly'omuliro nga geyaasa ahena geyuna engo ohulya ehuyu eri asunire.
Aye ehy'ahabi ehiriiwa ehirala hyali sihimwiguta.
Kale gagamayo omulundi ogwohubiri era gahola nj'ehyene.
Ni gagagmayo omulundi ogwohudaatu abanahinywamalwa batagiha ohumwebusabusamo era nga bamubuusa lwahiina gaali ogobojolagobojola eyi bali ati genda omuliro.
Nga namumbirya agobolamo ati,  "Hiisi olu pwa eno noola amanda ni gasimire."
Nga abanahinywamalwa bamuloma baati,  "Odulinga!
Wenda biryo byefe!"
Nga Haŋambi abagobolamo ati,  "Kadi,  ehyo sihituufu",  ng'ahena atagiha ohulira.
Nga abanahinywamalwa bamuŋambirwa ehisa.
Ni wahya,  hiisi nahinywamalwa gaŋa Haŋambi olwoya lulala.
Nga wangewe agululuha ni nabo ohwola hu musaala nago ogwali ŋagati w'olwabi olugalamu.
Haŋambi ni galengera amahuyu amanyulu,  ng'agegwanisa gosigosi.
Hiisi olu nahinywamalwa gagesyangaho ohunogaho,  ng'amuhayula ati,  "Eryo lyange,  ndiise owehereeye ohulibona!"
Ng'olwo alinoga alita mu hisaŋu hihye.
Hu komerero gaali n'amahuyu gosigosi abanahinywamalwa ndibafunaho nayire.
Nga abanahinywamalwa bamuleha eyo yeka bagama.
Ehireema ni hyatagiiha ohuŋamba ng'aloma ati, "Nimba ni tenda husigala mu gusaala guno seŋeene,  ndi n'ohuguluha hya banahinywamalwa."
Ng'aŋo gesinga atuuma mu bbanga atagihe ohuguluha!
Coka nga BBwa-a-a-a!
Gedimbuula mu lwabi mu gagoona.
Ng'aŋo Haŋambi aŋulira erala hu magoona ni liroma liiti,  "Hiina ehihuuli nahyo ŋaano?"
"Ahanohi ahanoli ohohugabbula oti,  nyamu."
Nga namumbirya gerira n'aloma ati,  "Oo,  munjede!
Koni simumanyire?
Ndi mulala hu balebe benywe abaali ni bagotire.
Ninywe abalebe bange abadaayi abanahagananaho ni nabo" Gabbologa bugaali weene amagoona gamusasira.
Aye egoona ehulu nga liroma liiti,  "Hunahahase huuti oli mulala hu efe singa onalye hy'efe era wanyumirwa supu womu madosi.
Ng'amagoona gamuŋa etamu erimo amaaji amacaafu agafaana hy'eroba anywe.
Nga Haŋambi aloma ati, "Supu ono afanira erala hy'oyu nguhwa yange ganyiiyanga!"
Coka ng'ayaba eroŋo mwiroba n'ohugulu huhwe ohwenyuma era ng'aŋundula eŋundu mu tamu n'ohugulu huhwe ohw'emutwe.
Nga geholesa oti hani anywa supu nago n'eno amaaji agabamuŋaaye pogasulula ni gatiina mwiroŋo eri ayabire."
Olufanyuma amaaji ni gaŋwamo nga namumbirya aloma ati,  "A!
Ohuŋooma!
Ng'amagoona gamuloma gaati,  "Ŋahani hufanisye huuti dala oli mulala huufe" Nga gahena gafugiirira Haŋambi ohuŋenyuha mwiroŋo lyago owiire owo.
"Ero ni ryali ni linatere ohubaŋira nga namumbirya aloma amagoona ati,  "Ejo mu mugamba nahabaŋayire ebipambaho."
Ni wahya ni waali ni butanuuha,  Haŋambi gasisimusa gulala hu gagoona gaguloma ati,  "Nenda hutiina ndete omuhasi wange n'abaana ohuŋwa engereha bahanjeeda ohubaŋayira ebipambaho.
Kale nyede bunyambuse abahyo ni bahiiri husisimuha."
Ogugoona sigwasangaala olw'ohugusisimusa mu mawiwi.
Coka nga namumbirya agwegayirira ati,  "Njede,  ewe osanya mangu ohusinga.
Ng'egoona lyehirisa Haŋambi alyebehesa hu mugongo limwambusa paka hwigobo.
Ni gatumaho ng'aloma egoona ati,  "Ngoboola mangu!
Otaŋwaŋo" Ng'ahena gesweha mwisugu."
Neyi buli eno egoona lihirindiriiye Haŋambi,  n'ogusuulu gwalyo oguleeŋi ko n'agaboni agembira ni bifundulaye hu mugulu w'olwabi.
Ono musomesa wange.
Esiina lirye nje musomesa Nambubi.
Ye ganyenda bugali.
Musomesa Nambubi atusomesa enjukuta epoleeri ko n'ejatuha.
Panga ohusoma enjukuta jino: a,  e,  i,  o,  u.
Musomesa Nambubi amalangi: erando,  erya bululu,  erya kiragala,  erya namagi ko n'emali.
Ebiseera ebyegandaalo Musomesa Nambubi atwembera ahembo ahataŋenyusa.
Hu lwo bbalasa atuganira engano ejiŋamba hu basinde abahasingula.
Hu lwohubiri atuganira engano ejiŋamba hu bahasi abahasingula.
Hu lwohudatu atuganira engano ejiŋamba hu ngenda.
Hu lwohune atuganira engano ejiŋamba hu bulimi.
Aŋo ni hu lwohutaanu musomesa Nambubi gatuloma ohuganira ehibbubbu hy'abasomi engano ejeefe huwefe.
Omusomesa weefe nj'omusomesa asinga mu hyalo hyosi!
Nindihula,  nenda mbe hya Musomesa Nambubi.
Egoona liri n'ameeno moogi.
Epologoma yosi eri n'ameeno moogi.
Enjatu yosi eri n'ameeno moogi!
Eŋombe eri n'ameeno amagumu aganyanya ebiryo.
Enyuni ebula meeno.
Yirya yiitye?
Embeba jiri n'ameeno amaleeŋi  ŋamunwa.
Naliiho n'ameeno  ŋamunwa.
Ameeno gange agaŋamunwa gabbongoha.
Wahasuje omuyala gaali aŋiima.
Gafulumusa embeba mu gubaale.
Ni gaali n’ayaba, ogubaale gwamugwa hu hyaba.
Wanduyu gamuŋuliiye ni g’eteera ng'amudulumirira.
Wanduyu gehirisa ohumuyeeda gahamufunamo ehy'egulo.
Wanduyu gaŋindiiha ogubaale ohuŋwa hu hyaba hya Wahasuje.
Wahasuje ga tisa tisa ohumulya.
Basuna omusaaja omuhulu ohu bagaya.
Wahasuje gehanira ohulya omusaaja yeesi.
Omusaaja galoma ati, "Mundehe mboneho ogubaale ko saleŋo."
Wahasuje ni Wanduyu bamuŋira hu gubaale.
Wahasuje ganyonyoye ng’olu gubaale gwamugwa huhyaba.
Omusaaja galoma Wanduyu ohumulaga ng’olugasindiiha ogubaale.
Wanduyu ga gobosa ogubaale hu hyaba hya wahasuje.
Omusaaja galomire ati, "Paaŋo.
Hwetiinire engo."
Wahusuje bamupapasa.
After half an hour,  they reached a huge wild fig tree.
Ngede hopped about madly among the branches.
He then settled on one branch and cocked his head at Gingile as if to say,  "Here it is!
Come now!
What is taking you so long?"
Gingile couldn't see any bees from under the tree,  but he trusted Ngede.
Olufanyuma lw'edakiika oti hani 30 nagasusuni bombi ni Mulongo boliire aŋali omusala jambula.
Nagasusuni hejabangulya ni henda Mulongo abone aŋali omudugere.
Wayire nga Mulongo sigabonanga aŋali enjuhi aye gamanyire ati nagasusuni saŋanga hudulinga.
Nagasusuni gaali geguliye esiina mu hulagirira aŋali omuddugere.
Gamanyanga aŋali agayali agabba era agalimo omudugere ogunyunyula oti hi.
Mulongo gataaye ebyoma bibye ebigatambisanga mu huŋiima ŋamusaala ogwo omujambula.
Gateenya obuhwi gaŋambya omuliro.
Omuliro ni gwahena ohuŋamba gatamo olusaala olwebihula mu hwaduha.
Olusaala olwo ni lwaŋamba omuliro galuŋambiiye ameeno ganiina ni nalwo hu jambula.
Amangu ago gaŋulira enjuhi ni jisingirira mu kombe.
Gaŋeega ati "Nga hiraŋi era nga nenda obuŋoomi w'omudugere."
Ni gola ŋakoombe amangu ago gasosolya olusaala oluliho omuliro mu kombe.
Enjuhi Japwanguha mu koombe n'obusungu obutasoboha.
Enjuhi ejisinga obungi ni jahena ohutula Mulongo gahubya mu kombe gatusangamo abiyali.
Egayali gaali gabba atenga gahenuluha omudugere leha huleha.
Agandi galimo n'ebyana.
Enjuhi ejindi jamulumirengaho aye sigabifaho.
Ogugwe gwali gwahuta biyali mu hisaŋu ehi gaali nahyo nahyambaye mwigosi ni hireerejera hu hifuba.
Ni gahena ohusohona ebiyali mu kombe ganihuha polapola.
Nagasusuni n'esuubi eryene eringi galengerera Mulongo n'ahola ebi ahola.
Ahayuni hano habihiya mwideŋo omwo ni henda Mulongo ahadanyireho aŋo oguyali ogwijuyemu ebyana by'enjuhi n'obulimbo.
Wahawene nagasusuni ni hatuuma tuuma husaga j'emisaala mwideŋo.
Mulongo ganinuhanga eno hosi hesenda ohwola ni hagwa hwibale ohupihupi n'omusinde ono.
Haali aŋo ni haguujiriye omugabo gwaho ng'olu sambo yaali ti omulagiriri afuna ahasiimo.
Mulongo gahayahayana ohuninuha ehyaŋwawo gerehula gehubba ŋaasi.
Wahaŋuliye omufuuma.
Gabbwagiha amagumba agaŋeraho.
Yade nga Mulongo gaali n'obubbwagihi galomire ati "ŋano ŋafiira muloge."
Gaduluma nj'olu hiŋangiha ekabi endani n'eri ti engwe siyamulondaho.
Oba yaali ehiiri ndembi oba yasalaŋo husalaŋo ohutamubbinga si humanyire.
Emamba j'amadete agengwe yaŋala Mulongo sijamuŋwaho obulamu buwe wosi wosi.
Nagasusuni gegalula era Mulongo sigagobolayo hulonda mulagiriri w'aŋali omudugere yeesi.
Ni naŋo,  abaana ba Mulongo n'abejihulu babe ni baŋulira ebyaliŋo behiise eŋono mu hayuni aho.
Ohuŋwa olwo hiisi olubajasa enjuhi baleheraho aŋo nagasusuni ehitundu hy'ehiyali ehirimo ebyana.
Epuluguti ya namagi hu mujehe.
Eῃoma eya pulastiki  munju.
Embalasi eya namagi  mu luguudo.
Emotoka eya namagi  mu hibuga.
Olubya olwa namagi  hwiroba.
Ebimuli  ebya namagi mu ndobo.
Endubi  eya namagi mu muhoosi.
Namusubajo  owa namagi mu hisaῃe.
Enju  eya namagi hu koona.
Afirika eya namagi hu mutwe gwange.
Ne  efe humenya ῃeena  mu Afirika?
Hale ho mu hitehere hye Bubaali yaliyo omusinde ni bamulanga bati Hiyubi.
Galinga n'omulyerye gwe'nyama bugali weene.
Lulala omuŋugi we hitehere hy'e Bubaali galanga abehaasi hu higoole hy'omusaani.
Hiyubi yeesi gaŋuliye ati omuhiji ogundi gwa mu hitehere hy'e Bugabule.
"Ugh!
Emihiji ebiiri hu ludaalo lulala," Hiyubi geŋeegamo.
"Tehwa ohuba hu mihiji jombi," Hiyubi galomire.
"Nahehere natiina e Bugabule ko nagobola e Bubaali."
Hiyubi gaŋuna mu mawiiwi ngatiina e Bugabule.
Ni gahejaheja gafania ati omuhiji gutatagiha.
"Hangoboleyo e Bubaali,  nagobole e Bugabule hale," Hiyubi po gasalaŋo.
Hiyubi gagenda ni goola e Bubaali n'esuubi ati anagaane enyama n' enyiye.
Hunyanga eyo enjala yaali eri humuluma bugaali.
Nigolire,  abaatu bali bahinyiiya ebiryo.
"Ndehire abanyiiya e Bubaali ni batagiiha ohunyiiya," geŋeegamo.
"Ebiryo bitehwa ohuba ni binyiiye ŋahani."
Hiyubi gasalaŋo ohugobolayo e Bugabule.
Hiyubi ni golire hu mu hiji gwe'Bubaali abaatu baali bahenire hale ohulya.
Abegeni baali hu hutonera abagole ebirabo.
Hiyubi gasalirwa nyo ohutafuna e'byohulya.
Gasalaŋo agoboleyo e Bugabule.
Ejala yali emuluma bugali bwene ate nga adembire natasobola na huŋiita ho nyo.
"Ndehire abanyiiya e Bugabule ni batagiiha ohunyiiya," geŋeegamo.
Ebiryo bitehwa ohuba ni binyiiye ŋahani.
Hiyubi gasalaŋo ohugobolayo e Bugabule.
Nigaŋuliye ati ebiryo bibulaŋo gaguye gafaho olwehyo.
Gaali afiriye enyama hu mihuji jombi.
Ganuhayo n'abusera mu hahoopo.
Poola poola ga nyololoha gagobolayo engo n'enjala ate nanakuŋaye.
Ahale hale bugali,  ŋaaliŋo abahaana badatu abatiina ohutenya ekwi.
Ni bahena ohutenya ekwi,  olw'ebbugumu batiina mu lwabi ohwebbomba.
Batagiha ohwebbomba n'ohugudula ni baswanyusaniaho amaaji.
Baja ohuhebulira obwire ni bubitire.
Nga baŋiitaho ohwagama engo.
Ni baali ni banatere ohwola engo,  nga Nanjoosi geyabaaba mu mamiro.
Ng'afania ati gaali gebiriyeyo embira jije!
Ng'aloma abahye ati,  "Bahyange muuje hwagameyo keje embira jange!"
Aye abameeri babe nga baloma baati "Obwire bubitiriiye bugali."
Ng'aŋo Nanjoosi gaagamayo hu lwabi yekani.
Gageene embira jije era geŋiitaho ohwagama engo coka gaagota engira mu hiirema.
Ni gaali nagenda galengera enjase ni yiŋwera mu hatiira.
Gaŋiitaho ohutiina eyaali enjase era ni goola ng'akokona hu lwigi.
Ehyamweŋunjisa embwa nj'eyegulaŋo olwigi.
Era nga yimubuusa yiiti,  "Wenda hiina?"
Nga Nanjoosi agobolamo ati,  "Ngotire era nenda ehifo aŋohuŋenyuha."
Ng'embwa yimuloma yiiti,  "Yingira mangu ni kiri huhuluma!"
Nga Nanjoosi gengira.
Ng'aŋo embwa yiroma yiiti,  "Piiyire!"
Nga Nanjoosi ayiroma ati,  "Ese sipiiyarangaho mbwa," Ng'embwa yimuloma yiiti,  "Nyiiya,  nyiiya ni kiri huhuluma!"
Ng'aŋo Nanjoosi anyiiyira embwa ebiryo.
Ng'embwa yiloma Nanjoosi yiiti,  "Njalire obuliri!"
Nga Nanjoosi ayiroma ati,  "Ese sinalirangaho mbwa obuliri."
Ng'embwa yimuloma yiiti,  "Yaala,  yaala obuliri,  ni kiri huhuluma."
Nga Nanjoosi gaala obuliri.
Hiisi ludaalo Nanjoosi gabanga n'ohunyiira n'ohusagula,  n'ohwohesa embwa.
Aye lulala embwa yamuloma yiiti,  "Nanjoosi,  olwalero nja huhyalira abameeri bange.
Sagula enyumba,  onyiiye ebiryo,  era wunjohese ni tagaluha."
Amangu dala embwa ni yahatiina,  Nanjoosi gahunyula obufiiri budatu ohuŋwa hu mutwe gugwe.
Ng'ata halala mu makuliiti,  ng'ata ahandi egongo w'olwigi,  n'ahandi mu hiraalo.
Ng'aŋo ko aŋwanjuha embiro ng'olu aŋanga gaagama engo.
Embwa ni yagaluha yendula Nanjoosi ni yibbuhulya yiiti,  "Najoosi,  oli ŋeena?"
Ng'ahafiiri ahaali mu makuliiti haloma haati,  "Ndi ŋano,  ŋano mu makuliiti."
Ng'ahafiiri ahandi hoosi haloma haati,  "Ndi ŋano,  ŋano emugutu w'olwigi."
Nga n'ahandi hoosi haloma haati,  "Ndi ŋano,  ŋano mu hiraalo."
Ng'aŋo embwa yimanya yiiti Nanjoosi aponyohire.
Nga yiduluma yirondaho.
Aye yageene ababoojo ba Nanjoosi ni bayeteegire n'agasimbo ageene agabba!
Embwa ni yababona nga yicuuhaŋo yiduluma yagamayo era ohuŋwa hwolwo sebonehanga nundi.
Lulala Eryuba lyaja ohuhyaliraho muganda walyo omwesi.
Omwesi gwali gumenyire hu luyi olundi olw'egulu.
"Na hagaluhe mangu," Eryuba po lyalomera ebireri.
Eryuba ni lyatiina nga esosi jetaaho ehisuusu.
Embeŋo nga eduhana n'emisaala.
Emisaala nga jinyiiga jidanyaga ebihoola hiisi ŋaatu.
Egulu lyatagiha ohuduhana era lya maliŋa.
Ebireri bya sunguŋala era byatagiha ohulira.
Byalira amasiga ameene amangi.
Ehyalo hyoosi hyeyiniha mu maaji.
Esawa ni yolire nga Eryuba lisebula omwesi.
Omwesi ni gwagwa Eryuba mu hifuba,  ng'Eryuba lyeyagamira ewalyo.
Egulu lyasangala ohubona Eryuba nga lifuuha lya bbululu.
Esosi nga jambala engoye jaajo eja nalutu.
Embeŋo yaja ohuŋenyuha.
Emisaala nijo jagolola esaga ni jimwemwejera.
Ebireri byasangala ohubona nyinawe Eryuba nindi nga byetiinira ohugudula.
Ebimera bingi byeene byamera.
Ehyalo hyoosi hyameregenya.
Eryuba lyaaduha ŋosiŋosi Nahamwenyu,  nga liroma liiti,  "Nalomire ti nahagobole."
Ahale hale, Wakayima ni Namunyu bali b'omuhago.
Wakayima galoma Namunyu ati, "Hulimire ŋalala."
Wakayima gateesa ati balime duuma ko bagabane obufunanyisiwa.
Wakayima galoma Namunyu ati, "Omulimo gwange  ogw'ohuhuma enyuni muhalubo."
Namunyu gehirisa ohulima yeŋene.
Namunyu gaganga, Wakayima  nigemba nigeyihaliye.
Duuma ni  gaŋangala, Wakayima ganyumirwa ohuhuma enyuni.
Wakayima galoma ati, "Njahuhungula ebya ŋamugulu  ewe ohungule ebyaŋaasi."
Wakayima gahunguye duuma yeesi nga gebihira.
Namunyu gagana mirandira  joŋene mwiroba.
Namunyu gategeeye ati bamwibire.
Nga aluŋa.
Batemere amabboni.
Namunyu aloma ati, "Ese nahahungule  ebyo mwiroba."
Batamba bombi munimiro ne njembo nijigwa.
Mu huhungula, Namunyu ga hungula amaliwo goŋene.
Wakayima gahungula  amabboni nga gebihira.
Namunyu gabbingana  ni Wakayima ohwesasusa.
Omuhago gwawe nga guhoma.
Hale hale ŋaaliŋo omusinde owaali n'omuhasi wuwe era namwenda bugali.
Lulala omusinde oyo gatiina mwideŋo.
Ni gengira mwideŋo gaagenemo omuhaana omutono,  omuleeŋi era omwene omuŋoono.
Omuhaana oyo ŋaweene aŋo gamulya omwoyo era gamuhobya.
Omuhaana yeesi ng'amufugiirira.
Coka omuhana gamulomera ati gaali n'ebeere erala lyoŋene.
Ng'omuhaana aloma omusinde oyo atiine engo,  asaale hu muhasi wuwe ebeere erala alimuleetele.
Olwo ko abe n'amabeere abiri,  era baŋange ohuŋirana.
Ng'omusinde oyo aŋiitaho gagama engo abugula engeso agwa hu nabendene wuwe amusalaho ebeere alikitulaho wokitu!
Ni gahena ng'anyanguha gagamayo mwideŋo aŋa gaali n'alehire omukekede gugwe omunyaaha.
Aye gaali aŋuma n'aŋamubonera kadi.
Gagesyaho hulanga esiina lirye n'amaani,  aye ni ŋabula ehifufula.
Ng'aŋo aŋulira ejanjasi ni liroma liiti "Lwahiina olanga?
Somanyire oti ŋano oli mwideŋo mu hitehere hya 'Musambwa w' Ebeere erala?'."
Omusinde oyo ni gaŋulira ehyo,  gaduluma embiro nanyanguha hy'esasi ni gagamayo engo.
Gaali goola omuhasi wuwe ni gahafanga.
Olw'esisi ayamaani,  yeesi gatondoha ng'afa.
Puusi jinga?
Ziro.
Puusi jinga?
1 Puusi ndala.
Puusi jinga?
2 Puusi ebiri.
Puusi jinga?
3 Puusi edatu.
Puusi jinga?
4 Puusi ene.
Puusi jinga?
5 Puusi etaanu.
Puusi jinga?
6 Puusi mukaaga.
Puusi jinga?
7 Puusi musanvu.
Puusi jinga?
8 Puusi munaana.
Hiina hino ehihubona?
Ahaana h'epuusi halemeye hu musaala.
Puusi jinga?
9 Puusi mwenda.
Akai nigaali nahiri mujoɳu,  nyina gateranga ohumuɳenyusa hu mukeeka omuɳoono.
Masenge ya Akai galuha omukeeka ogwenjabulo guno ohunɳwa musaasa.
Omukeeka nago gwaali mu malangi aga pinka,  bbululu ni kiragala agaduhirira.
Gwali gwawuhana hu mikeeka ejindi eji nyina ya Akai gaali najo mu hitiira.
Eroba ohwetoloola ehidaala hya Akai lyaali lya lubanga.
Mwaalimo amasikopyoni,  namumbirya ko ne'teemu josi.
Aye Akai sigalihoho muhigosi ehyohulumiwa n'ebiitu ebyahabi byosi.
Nyina galoma ati '' Omukeeka gw'Akai ogw' enjawulo gumutangira eri ehigosi hyosi.
Akai gaali mwaana mwogi.
Gegire eri esobere eyohupi.
Geega eyihitiira hya nguhwa we hyaali nihiri.
Gateranga ohujaho ohunyumirwa amabeere ganasugirya naali ɳalala ninguhwawe.
Oludaalo Lulala, Akai sigaali nyo n'ekabi.
Gasimbuha ohutiina muhitiira hya nguhwawe eyatoola.
Gagotera mu soozi.
Akai gatya.
Gehaaye mu mudodo galinda obuyeedi.
Sigalwaɳo nga ero limwibq era gaaloota.
Ehirooto hyatina hiiti; Gaali agandaye hu mukeeka gugwe ogwo ogwe'njawulo.
Omuhasi agafana hyanguhwawe gaali aɳo namuhumire.
Omuhyaala oyo gamwemwejera era gamuɳa ehisanda hy'amabeere ga nasugirya ehibba.
Akai kwaba ajanuula omuhono amuɳe amabeere, ng'asisimuha.
Akai gahiwihula pola pola.
Ni gagangamusa emoni,  gabona ahayuni aha bbululu nihetengereeye hu lusaga ɳamugulu wuwe.
Akai nigenyoha,  ahayuni aha bbululu hahuubba amabaɳa gaaho nga olwo hatangiririra.
Akai Gahaloonda.
Akai goola aɳ'engira jabuhanira.
Enyuni nago eya bbululu yalagasa ahatundu h'omukeeka ahafananira erala.
N'omukeeka gwa Akai.
Nigangala ahatundu h'omukeeka,  Akai gawona amagulu agagafania nigali'ganyina.
ɳawene aɳo gawona esobeere eyibajangamo amaaji.
Ab'amago ga Akai bembire era bahiina ni bamwanirisa engo.
Basala embusi, bayohya enyama ni basaɳalya olw'omwaana waawe ohugaluha mulamu.
Akai gehaaye hu mukeeka gugwe ogw'enjawulo koga ɳomerwa ogunohi gwe'enyama enjohye.
Lulala Namumbirya oyu balanganga baati "Haŋambi" aja ayaba epama ohuŋwa mu nimiro yiye.
Epama jino jaali ndaŋi bugali era ni jiŋooma bugali.
Era gajinyiiya n'ohwegenderesa.
Ni ganyiisa nga gehala ohulya.
Haŋambi ko ni gaali ni genda ohutagiha ohulya,  gaŋulira ni ŋaliŋo akokona hu lwigi.
Ng'aŋo Haŋambi gesonia ahena gebuusa ati,  "Oba ko nj'ani oyo?"
Naye era nga gegulaŋo omulyango.
Hu mulyango hwaliho nje Wanehudu owaboneha ohuba omudembi era oyu enjala yaali ni eruma.
Nga Wanehudu amuloma ati,  "Haŋambi ganya ningire.
Ngendire olugendo olwene oluleeŋi,  olundembisye era enjala yinuma."
Haŋambi gabula hyahuhola ohutusaho ohuganya Wanehudu gengire.
Haŋambi gaali mwimi nyo nga saŋanga hubbwagiraho muutu yesiyesi epama yiye n'olwaba mugeeni wuwe.
Ebyaŋwamo gahejaŋo ahakodyo ahalumirisa.
Wanehudu ni gaali ni gahehala atandiihe ohulya,  Haŋambi gamuhayuhira ati,  "Wanehudu,  agagalo gago gafuduuhi!
Sooka otiine osaabe mu ngalo."
Ehituufu hyali ti agagalo ga Wanehudu gaali gacaafu olwohuba nj'agamugesya olunaku lwosilwosi.
Wanehudu gahena gahaniambuha gaaja hu lwabi ohusaaba mu ngalo era ni gahena nga nindi ahaniambuha ohwagaama hu hiŋulo.
Wanehudu gatiinanga ohusaaba mu ngalo eno Haŋambi geriira epama.
Wanehudu gaja ohugobola gageene epama jiŋooye.
Nga Wanehudu alengerera Haŋambi ahena amuloma ati,  "Kalwe ohucaasa.
Olu oli bitaho mu hitahere hyefe wabuhangaho ewange keesi nahuhyasa."
Ng'aŋo Wanehudu ahaniambuha,  gagamayo ewuwe.
Ebiseera ni hyabitaŋo,  Haŋambi gatandiiha ohuŋeega bugali hu hisuubise ehi Wanehudu gamusuubisa ati aja humuhyasa.
Era lwali lulala ng'atiina ewa Wanehudu.
Haŋambi goola ewa Wanehudu engolyobere mu hiseera ehyene ehy'ohwiŋula emere y'ehyegulo.
Mu hiseera ehyene ehyo Wanehudu gaali agalambaaye hwibaale ni goota ahamwi ng'olu amahudu gahola.
Wanehudu ni gabona Haŋambi ng'amuloma ati,  "Haŋambi,  wujire ohulya ni neese ehyegulo?"
Nga Haŋambi agobolamo ati,  "Yee!
Ehyo kisiimire bugali."
Mu hiseera ehyo enjala yaali yeyongera hweyongera ohumusogota.
Nga Wanehudu getubbya mu lwabi aje ategehe ebiryo.
Haŋambi niye ng'amuhuumira hwigobo ni gehaaye hwibaale.
Wanehudu sigalwayo ng'agobola aloma Haŋambi ati,  "Haŋambi,  ebiitu byeholireho.
Nja hutiine hulye."
Wanehudu ni gahena ohuloma atyo nga nindi getubbya atagiha ohulya amahoose aga gaali n'ategehire.
Haŋambi gagesyaho ohwetubbya coka sihyasoboha olwohuba niye namumbirya si hudu.
Hiisi olugagesyangaho sigeyinihanga wabula gagobolanga hu mugulu gasigala n'alerenga hu maaji.
Wayirenga gagesyaho obukodyo obuŋera sigaŋanga hweyiniha.
Ehyegulo nga himuhaya ohwolaho.
Olufanyuma enyo Haŋambi gasuna ehiŋeego.
Gabbirya agabaale mu saŋu y'ekooti yiye ehyamusobozesa ohwetubbya mu lwabi.
Nga hino hiraga obulabuhi!
Ni getubbya galengera ebiryo ebi wanehudu gaali n'ategehire gaŋunyira nahawoowo habyo.
Amate gatagiha ohusyolola.
Naye Haŋambi ni gaali ni genda humega emeere yino enofu nga Wanehudu amusibira amuloma ati,  "Haŋambi,  mu butuufu obwene sonalye n'oli mu kooti eyo.
Eyo sijegeeri eyi huholamo ebiitu ŋawange ŋano!"
Nga Haŋambi,  natasookire n'ahuhiroboosaho alooma ati,  "Keehyo,  oli mutuufu Wanehudu.
Oba ebiŋeego bibaaye ŋe?"
Ng'aŋo Haŋambi gefihula ekooti.
Coka olw'ohubula mabaale musaŋu ohumuŋambirira ŋaasi,  Haŋambi gatutubbuha,  galerenga hu mugulu w'amaaji g'olwabi nindi.
Haŋambi ni geŋunamiiye gatimya omutwe gugwe mu maaji galengerera Wanehudu n'alya emeere eyo enofu ohwola olu gayihenaŋo yosi yosi!
Esoŋera hibuuka.
Esoŋera emenya mu bifo ebicaafu.
Eba mu migwanya, mu bibbomboyizi ko nohu biryo.
Esoŋera egululuha yaŋwa mu bifo ebyo ebicaafu yaaja mu mago geefe.
Niyoola yigwa hu biryo byeefe yabicaafuŋasa.
Omuutu naalya ebiryo ebyo ebicafuŋaaye alumiziwa mu hida.
Esoŋera yabulabe bugali weene.
Mu mwoyo gwange puliramo ebiitu bingi.
Pulira esangaalo,  nguhwa yange n'atuganira obugano egulo.
Mula pulira ti kola hya busiru ohugudula n'abameeri bange.
Pulira bubi bbaabba n'aloma ati aŋuma piiya.
Pulira bulaŋi maama ni gangwaho mu hifuba.
Ahasosi ha Nahabanda hahena ahamanga ahaŋera nihemereye mumehiriro g'ehirafu hye Bugegege.
Ohuŋwa hu bibanda ebibiiri ebyali huluyi lulala omwaŋweranga ekenene j'esobere ejahenuluhanga nga kojiŋwamo olwabi.
Olwabi lwe Nabalemi lwanyololoha nga maŋooleye lwa'sala muhirafu hye Bugegege.
Ehigwiro hya hyahyo hyali kabi je' ŋombe,  etaama membusi ejomuhitehere ehyo ko n'enjobe ejali nijesengire muhirafu ehyo.
Embera yali ndaŋi ohwola olu Malimbe gafuuha ngapala.
Galagiye engira yeyiiliwe ohuŋwa humutwe wa'hasosi ohwiiha ŋaali waho.
Ahasosi ha Nahabanda sihaali hasangafu olwo'hubegewabegewaho ahareefu haho,  naye hahasalaŋo habiiha etiima.
Hukomerero y'esabbiti,  abaana ba malimbe n'abemihago jawe bamiinamga huhasosi ohugudula.
Badulumanga buli ŋaalu,  nibabbwagabbbwaga obusaaga saga,  ohuŋwana omuhiro kobaguula emigundulo jawe era olusi ejibahaleluire nijihyaduha.
Ehimanga nihibitiireŋo,  Nahabanda gaŋoyumo obugumikiriza.
Polapola obuŋoono waŋwerera.
Obubaandabanda woosi wahendeye era ehirafu hyajaaho esaamo.
Ekenene jagota.
Ebyambu by'olwabi lwa Nabatami byasigaye nebirengelene bulira.
Enjobe muhirafu jasenguhu olwohuba enyasi eri jalyanga,  Ohugundulirmo no'hweyarihisamo nijigandaaye lyali siriihiboneha.
Eŋomb,  embusi ne'taama jondoloda.
Buli mutu gafania ohubomboŋala hw'hasosi ha Nahabanda.
Abaatu be Bugegege bafania ti dala ŋasaniye ŋabeŋo ehirewa.
Bata ŋalaala ebiŋeego bafulumusa maliibe owali nyapala.
Mu'hiifo hihye batayemo Madangu otaluyeŋo nayire owalagiye buli mutu ohuhoma ehimuri ohuhebulirangaho malimbe.
Madangu nabahye bahola emihigi(emikolo) era baleteera eŋongo ohubafuuha Nahabanda.
Ŋabula owasaalitiranga huhasosi ha Nahabanda hino hyaŋaye enyasi ekabi ohusebuha era lyaleŋa nindi.
Polapola obuŋoono wa hasosi ha Nahabanda wagoboye bunyaha.
Ekenene j'esobere jatubbuha bunyaha mindi.
Olwabi lwa Nabatemi lwagaboyemo.
Ehiraafu hyasebuha otihani sihibangahuŋo naire.
Enjobe jasaŋalya nijibbakata mumuloofe.
Eŋombe,  embusi n'etaama jesaasahisanga mubiŋolu byemisaala.
"Osagaaluhe madangu,  Osagaaluhe Madangu"abaali be'Bugegege po bembanga.
"Sagaaluha Nahabanda," Madangu n'abahye balangiriye.
"Abaana beefe,  n'abaana b'abaana'bo beyongere ohuhuŋa ehitiwa."
Wafula galoma Nafula ati,  "Bugula olutu; onewihirire efula yiri huupi hutonya."
Efula yahena yatonya Nafula gewihirira.
Olwohuba gaali agegire olutu gagenda bulaƞi mu fula.
Amatu n'amahoose gatambisiwa mu ngeri nyingi.
Abandi batambisa amatu n'amahoose ohwewihirira, ohusimba enyumba n'ebigangu, ohwalirira mu nimiro  n'abandi baholaamo amayenje.
Era nindi babbotaamo ekufira, ebisero, ebyonjo n'ebidugi.
Amahoose agandi bagalya ng'eryani.
Amahoose agandi abaatu bagatambisa ng'obuleesi.
Amahoose agandi mere y'ebisolo.
Nenda hubalomera ti omulimo omubba ogwa mahoose nj'ogwo hubbota emere y'ebimera.
Amahoose gahola hino ni gatambisa amaani ge ryuba, embeƞo ko n'amaaji.
Ebimera birya emere yabyo n'ebitira mu misi n'amahoose.
Ekufira etono,  ekofura embala.
Emihono emitono,  emihono emibbala.
Embusi etono,  embusi embala.
Ehitabo ehitono,  ehitabo ehibbala.
Ahamwenyu ahatono,  ahamwenyu ahabba.
Hahomire aŋo.
Yaliyo eyo omusinde oyu balanganga baati Gamusi.
Gamusi gasomehesanga abaana ohusoma ŋaasi w'omusaala omujungwe.
Lulala muherema,  Paa,  etalaganya yaniina omusaala nago yaheebaho ebibala.
Gakukumusa omujingwe,  gwahubba Gamusi hu mutwe era gwamwiitaq.
Abaana nibageene omusomesa waawe nagalamiriye hwiroba nafuuye,  banakuŋala.
Bendire ohufuuna oyo agaali nigetire Gamusi.
Mungeri eyo baŋamba epuuji y'amateremuho.
"Ndiiwe owahubbiyeŋo omujungwe ogwahubbire omusomesa weefe Gamusi.
Siwasaana huhihola."
Aye epuuji y'amateremuho yaloma yiiti,  "Mba ninali hasingula ehiteepe ehy'agaloba hya hanjemerehiise?"
Olw'ehyo batiina hu hiteepe ehy'agaloba.
"Ndiiwe owemeresa epuuji eyo mumateremuho eyahubbiraŋo omujungwe ogwetire omusomesa weefe Gamusi.
Siwasana huhihola."
Aye ehiteepe ehy'agaloba hyaloma hiiti,  "Mba ninaali hasingula embeba yaha mbebbenire yiitye yatundula?"
Olw'ehyo bendula embeba.
"Ndiiwe owa bbebbena waŋomola ehiteepe ehy'agaloba ehyemeresa epuuji eyamateremuho eya kukumusa omujungwe ogwa hubba omusomesa weefe Gamusi.
Siwasaana huhihola."
Aye embeba yaloma yiiti,  "Mba ninaali hasingula nahaliiwe tye nekapa?"
Olw'ehyo baheja ekapa.
"Ndiiwe alya embeba eyibbebbena yatundula ehiteepe ehy'agaloba,  ehyakukumusa omujungwe ogwahubba omusomesa weefe Gamusi.
Wali hyosana huhihola."
Aye ekapa yaloma yiiti,  "Mba ninaali hasingula omugoye gwahamboŋire?"
Olw'ehyo batiina hu mugoye.
"Ndiiwe oboŋa ekapa erya embeba,  eyibbebbena yatundula ehiteepe ehy'agaloba,  ehyemeresa epuuji eyamateremuho,  eya kukumusa omujungwe ogwahubba omusomesa weefe Gamusi.
Wali hyosaana huhihola."
Aye omugoye gwaloma guuti,  "Mba ninaali hasingula engeso yahasalire?"
Olw'ehyo baheja engeso.
"Ndiiwe osala omugoye,  ogusidiha ekapa,  erya embeba,  eyibbebbena yatundula ehiteepe ehy'agaloba,  ehyemeresa epuuji ey'amateremuho eyakukumusa omujungwe ogwahubba omusomesa weefe Gamusi.
Wali sosaana huhihola."
Aye engeso yaloma yiiti,  "Mba ninaali hasingula,  omuliro gwahanjohire?"
Olw'ehyo baheja omuliro.
"Ndiiwe owohya engeso,  esala omugoye,  ogusidiha ekapa,  erya embeba,  ebbebbena ehiteepe ehy'agaloba,  ehyemeresa epuuji eyamateremuho eyakukumusa omujungwe ogwahubba omusomesa weefe Gamusi.
Wali hyosaana huhola ehyo."
Aye omuliro gwaloma guuti,  "Mba ninaali hasingula amaji gahasimisye?"
Olw'ehyo batiina hu maji.
"Ndiiwe osimya omuliro,  ogwohya engeso,  esal omugoye ogusidiha ekapa,  erya embeba,  ebbebbena yatundula ehiteepe ehy'agaloba,  ehyemeresa epuuji eyamateremuho,  eyakukumusa omujungwe,  ogwahubba omusomesa weefe Gamusi.
Wali sosaana huhihola."
Aye amaaji galoma gaati,  "Mba ninaali hasingula esaame yahanyooye?"
Olw'ehyo bendula esame.
"Ndiiwe onywa amaaji,  agasimya omuliro,  ogwohya engeso,  esala omugoye,  ogusidiha ekapa,  erya embeba,  ebbebbena yatundula ehiteepe hy'agaloba,  ehyemeresa epuuji eya materemuho,  eya kukumusa omujungwe ogwahubba omusomesa weefe Gamusi.
Wali hyosaana huhola ehyo."
Aye esaame yaloma yiiti,  "Mba ninaali hasingula esoŋera yahandumire?"
Olw'ehyo bendula esonŋera.
"Ndiiwe oluma esaame,  enywa amaji,  agasimya omuliro,  ogwohya engeso,  esala omugoye,  ogusidiha ekapa,  erya embeba,  ebbebbena ehiteepe hy'agaloba,  ehyemeresa epuuji eyamateremuho,  eya kukumusa omujungwe ogwahubba omusomesa weefe Gamusi.
Wali hyosaana huhola ehyo?"
Aye esoŋera yaloma yiiti,  "Mba ninaali hasingula etalaganya yahandiye?"
Olw'ehyo baheja Paa,  etalaganya.
"Ndiiwe alya esoŋera,  eruma esaame,  enywa amaaji agasimya omuliro,  ogwohya engeso,  esala omugoye ogusidiha ekapa,  erya embeba,  ebbebbena yatundula ehiteepe hya'agaloba,  ehyemeresa epuuji eyamateremuho eyakukumusa emijungwe ogwahubba omusomesa weefe Gamusi.
Wali hyosaana huhola ehyo."
Paa yeŋuunya bugali engeri eyibazuulamo era gahaya nehy'ohuloma.
Aŋo abaana baloma baati,  "Ndiiwe owa kukumusa omujungwe ogwahubba omusomesa weefe Gamusi.
Ndiiwe atehwa ohuboneresewa!"
Hale hale yaliyo omusinde owaali ni hiisi hiitu mu bungi.
Gaali n'enimiro omwali hiisi biryo,  ko n'ebidooli by'eŋombe,  etaama n'embusi.
Aye ni gatiina n'asahuluŋa gasuna ohunakuŋala olwohuba ti ŋaaliŋo ehi gaali n'abula.
Gaali abula muhasi.
Lulala ni gaali ni gemereye mu musaala,  gafuna ehiŋeego ehyene ehiraŋi.
N'aba n'ataŋanga hufuna muhasi,  aŋanga ohwebajirayo owuwe?
Ng'aŋo atagiha ohubaaja omuhasi omwene omuŋoono mu lusaga lw'omusaala omugumu.
Ni gahena ohubaaja ehibaaje hihye,  gahiŋamba hu moni nga jilimbula.
Gahifuŋirero omuya polapola nga hifuuha hiramu.
Mu butuufu ono nj'owaali omuhasi asinga obuŋoono hu bagaali ni gahabona.
Gahubba amafuha gamulomba abe muhasi wuwe.
Gamuŋa ehimolo ehya mabalabala,  embira ko n'omuge ohulaga ti ŋahani muhasi mufumbo.
Ng'ahena amutongolera enyumba eyi gamaala n'eroba era gayisimba n'enyaasi eryali ŋaasi w'omusaala ogu gatemaho olusaga.
Omusinde ono ng'aloma omuhasi wuwe ati,  "Kulomba ehiitu hirala soolomerangaho omuutu yeesiyeesi eyi nahutusa."
Eteŋama siryabitaŋo eleeŋi,  abosuho bomu bitehere ehiririhene nga batagiha ohwebuusagania baati,  "Omusinde omusahulu ono aŋanga atye ohuba n'omuhasi omuŋere ate nga muŋoono atyo?"
Ehi bahola basalaŋo humwiba bamuŋire ewaawe.
Omusahulu ono ganakuŋala,  olwohuba ti gaali saŋanga humenya n'abula muhasi wuwe.
Aye ng'aŋeega ati,  "Hamunga mba ni ndiho n'ehiitu hihye hyosihyosi sinahanakuŋaye ti."
Ehi gahola gatuma amaŋuusi gaje gamwendule,  gamwembereho era gamutuseho ehiitu hyosihyosi gamuleetere.
Ni gamwagene gamwembera mu lulimi lw'enyuni.
Muhasi womu musaala,  muhasi womu musaala Ahira boosi obuŋoono Wamwo atutumire Hwagamye ehimolo hihyo!
Nga agaŋa ehimolo hihye gagululuha gatuuma esosi n'enjabi nga gahiŋirira wamwe Omusahulu gewiha ehimolo mu moni,  gaba musangafu ohuhena ahateŋama.
Aye ohwenda ohu gendiremo omuhasi wuwe sihwahendeera.
Nga nindi atuma amaŋuusi gaje gamwembere: "Muhasi womu musaala,  muhasi womu musaala Ahira boosi obuŋoono Wamwo atutumire hwagamye omuge gugwo Nga gaguluha gagamayo n'omuge ogwali ahabonero h'obufumbo."
Gaŋamba omuge nga geesa omuya aloma ati,  muhasi wange ali aŋale mu lusito lw'abaatu abandi.
Ahateŋama ni habitaŋo galanga amaŋuusi gagatuma nindi gaje gembere omuhasi nago.
Muhasi womu musaala,  muhasi womu musaala Ahira boosi obuŋoono Wamwo atutumire Hwagamye obulamu wuwo.
Ng'aŋo gatiina efunda eyohudatu.
Ni goola gagwa hu mabega g'omuhasi nga hiisi ŋuusi libojamo emoni.
Naŋa weene aŋo omuhasi gafuha hibaaje.
Amagulu gage emihono n'omutwe byajagaliha.
Nga agwa ŋaasi.
Wamwe nga aŋiringisya enduli eyaali ehibaaje hy'omuhasi wuwe ahiŋira hu lwabi.
Ni gasyosa gahyemeresa emirandira ni jiri mu maaji.
Obugimu w'eroba n'obubalire w'eryuba byahiretera ohuloha nindi.
Era embeŋo n'ehubba hu mahoola g'omusaala guno galoma ng'olu muhasi owenda wamwe aloma.
Ekufira etono, ekofura embala.
Emihono emitono, emihono emibbala.
Embusi etono, embusi embala.
Ehitabo ehitono, ehitabo ehibbala.
Ahamwenyu ahatono, ahamwenyu ahabba.
Olufudu luli n'amalangi musanvu.
Erangi eri sooka erando.
Kenani gambaye esaati enando.
Erangi eryo hubiri erya kapapaali.
Hiina ehindi ehi obona ehy'erangi elya kapapaali?
Erangi eryo hudatu lya namagi.
Hiina ehindi ehi obona ehy'erangi erya namagi?
Erangi eryo hune lya nalutu.
Ebisyaga biri n'amahoose aga nalutu.
Erangi eryo hutanu lya bbululu.
Egulu lya bbululu.
Erangi eryo mukaga lya bbululu onyiiye.
Ebibala bino mu bbakuli bya bbululu onyiiye.
Erangi eryo musanvu lya papo.
Ehiteteyi hyange hya papo.
Papo nj'erangi eri singa ohwenda.
Omanyire amalangi omusanvu ag'olufudu?
Ewe langi hi ery'osinga ohwenda?
N   n
nnapupu
nnamunyu
Namunyu saalya napupu.
P   p
ppuluguti
ppululuha
Epuluguti epululuha.
R   r
rerwabba
r eraŋi
Erwabba lino eraŋi.
S   s
ssongo
ssefuliya
Esongo eri hu sefuliya.
T   t
ttaama
ttebe
Etaama eri hu tebe.
V   v
vvakedo
vvani
Evani egegire vakedo.
W   w
wwawalu
WWanjala
Wanjala abaya  wawalu.
Y   y
yolwoya
YYayeri
Yayeri aŋambire olwoya.
Z   z
zziipu
ZZamu
Zamu atunda ziipu.
Ŋ   ŋ
ŋŋaaŋa
ŋŋanga
Eŋaaŋa liŋanga ohugululuha.
Ny   ny
nnyaanya
nynyululuhi
Enyaanya nyululuhi.
Abaatu abamenyanga mu buyumba obudidiri mu hitahere hyawe emirembe jabaŋwaho olw'esolo ejo mwisugu ejatagiha ohutiinanga ni jibatihirisa.
Esolo ejo jalyanga ebirime byawe era ni jinuula n'abaana.
Ehifo ehyo sihyali hiraŋi hyahumenyamo,  coka abaatu abo ni bahaya eyi banaaje.
Hirala hu bidaala nga hifuna ehyohuhola.
Nga hisenguhira mu sozi.
Sihyali higumu ohufuna ebiryo mu sozi.
Esugu lyameranga muufa jamabaale.
Emisaala jameranga mu materemuho g'esozi.
Abasaaye bateganga enduyu jomu mabaale ate abaana baŋiimanga enyuni.
Amago agandi goosi nga gafania engeri eyi amago ago agaali ni gamenyire mu sozi olu gaali bulaŋi.
Nga mulala hu basinde aloma abahye ati,  "Obulamu bulaŋi eyo bwomu sozi bulaŋi.
Hola wujeyo wesi."
Mu hamanga hatono amago agandi goosi gasenguha mu hirafu nga gatiina mu sozi.
Hiisi mago gafuna epungulu omwohumenya era omwo baŋulira obubalire n'emiyaaya.
Amangu abaana bafuuha bangu mu huniina agabaale n'ohufuna ebiryo hu misaala.
Basobolanga ohweŋuuba mu saga j'emisaala oti hani kima.
Pola pola ebiitu byatagiiha ohucuuha.
Abaana balomanga hatono ate basama hibbala.
Abaatu abaŋangafu bafania baati esuulu jaawe jaali jiri hugeeja era ti baali bali humeraho efiiri nyingi.
Hiisi ludaalo olu bahejanangaho babonanga baati ameeno gaawe gaali maleŋi.
Era batagiiha ohugendera humagulu ane.
Bafuuha ebisolo ebinyaha ebyali ni bitabonehangaho mu hifo ehyo.
Jino nj'esolo eji baatu balanga baati enguge.
Mu hamanga hatotono,  enguge jaali mu sangaalo.
Jalehera ohubeesa enduyu jo musozi nga jirya amasa g'omwiroba.
Bebirira engeri ey'ohulomamo.
Befihulamo engoye olwohuba ti amagulu n'emihono jaaliho amooya amamali.
Gaali gahihebulira gaati gaali baatu.
Gahejanangaho hu gasuulu nga gejeha.
Aye sigasiima ohujehana.
Gatumatuma olwobusungu.
Mangu enguge jaali sijisobola huba ŋalala olwohujehanangaho n'obusungu.
Hiisi lugo Iwa tinanga lumenya hu lwaŋo.
Ceeva enguge jimenya mu bubinja butono hatyane era sijimenya mu bibinja ebibbala nga engwanga ely'enguge.
Yino ŋombe.
Ŋombe enyene endaŋi!
Omuusi eba ŋombe ya bulijo.
N'egululusa ekayiti.
Oba n'esamba omupiira.
Owiire yiba ŋombe y'amaliholiho!
Eŋonia obulamu.
Era n'ohusoosa ababbwaga amateeka.
Ne singa olimbirira bugali waba n'ehi oŋemba.
Eŋombe yino eŋanga ohuhuhyalira weesi!
Nageeme ŋano.
Ehiseera ehyahale ehireeῃi mu hitehere hy'eNakwasi,  yaaliyo omusinde nalangibwa Dongo, omuhasi wuwe nalangibwa Namwima.
Baali n'abaana mukaaga.
Boosi baali bahaana.
Namwima nigaali hida ehyomwana wuwe owomusanvu,  Dongo gamulabula ati,  singa osaala omwana muhaana obundi ndi hwita ewe.
Aye singa buupa omwana museere ndi huholera embaga.
Ehiseera ehy'ohusaala nihyola Namwima gatiina ew'omusaalisa ow'ehyalo.
Omwana wa huba muhaana naῃo museere?
Gaali museere n'omuhaana abalongo.
Galanga omuseere Muhwana nga ara omuhana gamulanga Mulongo.
Nigaheja hu Muhwana gaali musangaafu.
Aye olugaheja hu mulongo gaῃulira enaku.
Gaῃulira ati ῃaaliῃo ehiitu hirala hyoῃene ehyaῃanga ohuhola.
Namwima galeha mulongo mungalo j'omusaalisa nga aῃira Muhwana engo eyaali wamwe.
Galanga Dongo omwana museere namanyonyo.
Gaali musangafu era galanga abehitehere ohusaῃalya ohusalibwa hw'omusaani.
Muhwana gahula gaaba omwosuho omulaῃi.
Ni Mulongo gahula gaaba omujono omulaῃi.
Lulala,  nigeemera eῃombe jasemwana,  Muhwana gabona omuhaana omwene omuῃoono.
Nga mula aloma ati,  "Ono nj'omuhaana eyinenda ohuhwa.''."
Aye nigamulomba ohumuhwa,  Gemba olwembo luno,  "Muhwana weefe,  Muhwana Hatonda gagobosa omunwa,  Muhwana Basaala omuhaana,  Muhwana Baῃwa hulubanga,  Muhwana Nga basaala omuseere,  Muhwana Baleeta mu mago muno,  Muhwana Efula yagwa,  Muhwana.
Nindi yaagwa,  Muhwana."
Hino hyaliῃo nindi hyabaῃo.
Muhwana sigamanya hyahuhola Nga aῃo atiina eri nyina,  Namwima.
Nga aloma,  "Naageene omuhaana omuῃoono.
Era nenda ohumuhwa" Aye hiisi olumulomba,  gemba olwembo nj'olwene.
Ehyamweῃunyisa!
Namwima nj'ohuloma ati,   "omuhaana ebigambo bituufu.
Oyo aba mboojo yo Mwasaalibwa balongo.
Lataawo gendire mwaana museere Aye si wahihaana.
Ko ohuleha omwana owehihaana n'omusaalisa era nahuῃira engo eyaali latawo."
Muhwana nigaῃayiraho semwana oluῃayo,  gabona ati gaali mucaamu.
Galanga Namwima era ῃalala nga batiina ewomusaalisa ohwiruhirayo Mulongo.
Mulongo nigoola engo semwana n'abahulu hu hyalo basala embusi era bahola omukolo ogwe hinansi ohuŋimba Mulongo n'abalebe babe omusanvu.
Olufanyuma lw'omwaha Mulongo gafumbirwa omu saani wa habaha owe'hitehere ehyo omuῃinda.
Galeeta obuῃinda n'amasangaalo mu hidaala hy'ewawe.
Hu hyalo eweefe yaliyo omusinde nibamulanga,  Mulongo.
In our village there was a man called Mulongo.
Omulimo Mulongo ogugaholanga gwaali gwa hwemera byayo.
Mulongo grazed animals.
Gemeranga eŋoombe,  embusi ko n'etaama.
He used to graze cows,  goats and sheep.
Hiisi olugajanga mu hyayo ohwemera gatiinanga n'embwa yiiye.
Each time he went to graze,  he went with his dog.
Gendirenge omulimo gugwe.
He loved his work.
Aye gaguholire huŋwa buŋere ohwoosa olugegire ebisolo njolu biromaloma.
He did it from childhood.
He learned how animals talk.
Mulongo gatulomera ati eŋoombe nʼeroma,  emoola hu moola yiiti,  "Moo,  moo,  moo."
Mulongo told us that when a cow talks it moos,  "Moo,  moo,  moo."
Embusi nʼeroma emeera hu meera yiiti,  "Mee,  mee,  mee."
When a goat talks it bleats,  "Mee,  mee,  mee."
Etaama n'eroma ebbalaala hu bbalaala yiiti,  "Bbaa,  bbaa,  bbaa."
When a sheep talks it also bleats,  "Bbaa,  bbaa,  bbaa."
Embwa nʼeroma esama hu sama yiiti,  "Bbowo,  bbowo,  bbowo."
When a dog talks it barks,  "Bbowo,  bbowo,  bbowo."
Olwolire,  hu hyalo ehy'esozi mw'Afrika,  yaliyo omuŋeesi haŋunye.
Abohu hyalo ohwo bamulanganga baatii,  "Muhubba byoma."
Muhubba byoma gaali amanyihene eri hiisi muutu hu hyalo.
Hiisi mugamba abaatu batiinanga ewuwe ohumwewonera natamba.
Becaananga enyiriri enyene endeŋi ohwebonera obukodyo wa muhubba byoma.
Hasahya wa Mugaba,  omuŋugi w'ehyalo,  gaŋulira ebiŋamba hu mirimo ja Muhubba byoma.
Gatuma abalobera babe baje baleete Muhubba byoma mu mbuga yiye.
Muhubba Byoma gaali n'esangalo ni gaŋulira ati Hasahya wa Mugaba genda ohumubona.
Ng'aloma ati,  "Hinasangaase ohuholera habaha."
Ni goola nga Hasahya wa Mugaba amuloma ati,  "Muhubba byoma,  pulira ebiŋamba hu bulaŋi w'emirimo jijo."
Hino hyasangaasa Muhubba byoma era gebasa habaha n'ohumwenya n'amwenya.
Nga habaha amuloma ati,  "Nenda obote,  mu byoma bibyo,  omuutu aŋanga ohugenda,  galira amasiga ate n'aŋwamo amafugi hy'omuutu."
Muhubba Byoma gasoberwa.
Ate n'eŋuma muutu hu hyalo ohwo atenguŋa omwami.
Muhubba byoma obwire obwo sigalimba hu moni n'alowoosa ehi anahole.
Obuti wamuŋamba era geralihirira bugali.
Muhubba byoma galowoosa hu muhulu Mabala.
Hamunga oyo nj'owaali n'aja humuyeeda.
Coka Mabala gaali agotire hu hyalo ohwo mbo olwohuba gaali asunguŋahise Hasahya wa Mugaba habaha w'ehyalo ehyo.
Ni wahya Muhubba byoma sigatiina mu hyobo hihye.
Gatiina ŋamugulu mu sozi ohuŋeega ehi anahole.
Gali ko atiina,  nga ŋabaŋo omusaaja muhulu oyu gabona ni gehaaye ŋaasi w'omusala.
Omusaaja muhulu oyo gaali nje Mabala!
Nga Muhubba byoma amuloma ati,  "Sangaaye ohuhubona muhulu!
Ndi n'ehigosi nenda wunjeede."
Nga Muhubba byoma amuloohesa ehizibu hihye.
Ng'omusaaja muhulu alowoosa ohuhena ahamanga ng'aloma ati.
"Yagama hu hyalo olome habaha oti ohusobola ohubbota omuutu omulamu ohuŋwa mu byoma,  oja hwenda ebbaketi lukumi ejijuuye amasiga ko ogacuuse gabe musaayi ko n'etamu lukumi ejijuye efiiri ohuŋwa hu mitwe j'abehyalo ohusobola ohubbota omuliro ogunagumye omusaaja ono!"
"Webale omuhulu Mabala!"
Muhubba byoma ŋawene aŋo gaduluma gatiina hu hyalo mu mbuga ya Hasahya wa Mugaba.
Ni goola ng'aloma habaha ati,  Konyo sobole ohubbota omusaaja ow'omuhyoma,  nja hwenda ebbaketi lukumi ejijuuye amasiga ohusobola ohujifula musayi ko n'etamu lukumi ejijuye efiiri ohuŋwa hu b'ehyalo ohusobola ohubbota omuliro ogw'ohugumya omusaaja owomu hyoma.
Hasahya wa mugaba gafugiirira.
Galagira abasaaja babe ohulomera ab'ehyalo.
Amaliro gaŋulirihana mu hiisi hitundu hy'ehyalo.
Abaŋeere n'abahulu balira omuusi n'owiire ohugesyaho ohwijusa ebbaketi lukumi n'amasiga.
Buli w'ehyalo bamubega efiiri ni bajita mu tamu ejibali ni banjire mu mbuga.
Amasiga n'efiiri ja b'ehyalo sijali ni jihena ohwijusa ebbaketi n'etaamu,  nga n'olu bagesyaho batye.
Hasahya wa mugaba byamusobera ng'ahanda alanga Muhubba byoma mu mbuga.
Ng'amuŋamba mu ngalo ng'amuloma ati,  "Muhubba byoma,  oli musaaja mugesi.
Wundagire oti otambisa amagesi gago bulaŋi.
Nenda ohuhweyaasa ohuba mulala hu basaaja abagesi hu hyalo hyange.
Era kusunga oganye obe ndiiwe atangirira abalobera bange."
Nga Muhubba byoma aloma ati,  "Ehyo nahihole singa ofugiirira omusaaja muhulu Mabala ohugobola."
Nga Muhubba byoma bamufula ahulira abaloobera ba habaha,  era omuhulu Mabala ng'agobola hu hyalo,  nga niye ni Muhubba byoma bafuuha baŋi b'amagesi eri Hasahya wa Mugaba.
Lulala enyuni jaali n'oluhiiho.
Jendire ohuba ni habaha hy'abaatu n'esolo.
Jebuusa, nyuni hiina eyaali n'esaana ohuba habaha waajo?
Nga ŋabaŋo eyaleeta amagesi yiiti, "Hwangale Haŋungu, olwohuba ali n'amaani ate nga ali hya habaha!"
Ng'eyindi eŋahania yiiti, "Haŋungu aŋuma ngule, ate amajanjaasi gage gabunakuŋafu."
Ng'eyindi yiroma yiiti, "Ale huŋe maaya, olwohuba ti nj'etuhira obubbala."
Ko eyindi yiiti, "Seŋanga hugululuha, ate habaha w'enyuni atehwa huba naŋanga ohugululuha."
Nga Nyuni Muzinge yanjulusa ehisuti yiroma yiiti,  "Peega ti ndise onahali habaha.
Ndi muŋoone!"
Woogu ng'aloma ati, "Ewe oli n'ehyeŋulisi.
Ese ndi n'emoni ejisinga emoni j'enyuni ejindi joosi obubbala.
Ndiise owoola ohuba habaha."
Ng'enyuni ejindi jimuhayula ni jiroma jiiti, "Siwe woogu!
Ewe otagiha hweŋenyuhira hiisi olu lyuba litula."
Nga wangewe bijitangaliha, ohwola ŋaaliŋo eyaleeta amagesi yiti, "Enyuni eyo eŋanga ohuguluha ŋamugulu ohuhira ejehye njesaniiye ohubaha wajo."
Enyuni josijosi nga ji siima ehiŋeego ehyo era nga jiguluha ni jitiina ŋamugulu.
Nga mu ludaalo lulala Ejase ligululuha lituumaho agasozi agasinga obuleŋi mu hyaalo hyosi.
Nga Haŋungu niye mu ndalo ebiri agululuha gengira mwigulu erya bululu ŋamugulu wa gasozi.
Aye mu ndaalo edatu ekwiye esega yaseyeeya ni yeyongera ŋamugulu nerumba eryuba.
Eyo aŋale ŋamugulu enyuni jaŋulira esega ni yerangirira yiiti, "Ndiise oli ŋamugulu Ohubasinga,  Ndiise habaha."
Cooka ate ŋamugulu waayo esega yaŋulira ahajanjaasi aheene ahatono ni haloma haati,  "Waalu, waalu, waalu!
Ndiise ali ŋamugulu wuwo.
Ndiise habaha."
Ahayuni hano haali hadyedyedye,  ahayuni ahasinga obudidiri mu nyuni joosi.
Ahayuni hano haali henadire mu mooya g'olubaŋa lw'esega yaseyeya ni naho n'eja mwigulu.
Esega ni yaŋulira ng'eroma yiiti, "S'onasinge!"
Nga yeyongera ohuseyeya mu bbanga n'erumba mwigulu.
Ni yagululuha yaniina, yaniina nga yoola aŋaatu yaba n'etaŋanga hweyongerayo ohugululuha.
Ng'aŋo yerangirira yiiti, "Ndi ŋamugulu ohuhira enyuni eyindi yoosi.
Ndiise habaha wenywe!"
Aye nga nindi ahadyedyedye halomera mu lubaŋa haati, "Waalu, waalu!
Waalu waalu!
Ndiise ono ahayuni ahadidiri!
Ndiise habaha wuwo."
Esega olw'obudembi yaali sehiŋanga hweyongerayo n'ohugululuha n'eniina.
Ng'aŋo esega yigululuha ni yiiha ŋaasi nahayuni nago nihahyenadire mu lubaŋa lwayo.
Enyuni ejindi jasunguŋalira ahadyedyedye.
Jahalindirira ni jetegehire ohuhahunyulaho amooya goosi-goosi.
Aye ahayuni hano ahaali ahadidiri era ahajagujagu ni hafania ejahye ni jihasunguŋaliye hagululuha hesweka mwiroŋo ly'etemu.
Ng'enyuni jiroma Woogu jiiti, "Ng'olu oli n'agaboni agabbala huuma ŋ'eroŋo ni haba ni hatula ohaŋambe."
Nga Woogu gehala ŋ'eroŋo ahuuma.
Eryuba ni lyabasa ehyalo, nga woogu ero limweŋirira atagiha hweŋenyuhira.
Ahadyedyedye ni halengesa habona Woogu naŋenyuha nga hapwanguha hatayo swe-e-e!
Woogu ni gasisimuha ahadyedyedye ni hamwe muluuyeho gafuna esoni ejamaani.
Ohuŋwa hulwo aŋiima wiire woŋene.
Mu muusi aba mwiro ni gehwehire hu nyuni jahye.
Tom agega ahasuniya h'amalafu.
Tom atiina mu hatale ohutunda amalafu.
Abaatu mu hatale bali hugula ebibala.
Naye eŋuma ali hugula amalafu ga Tom.
Benda hugula bibala hu bahaasi.
''Mu hitehere hyefe,  abahasi nja batunda ebibala.
Musinde hi ono?"
bawuusa."
Aye Tomu sigesonia.
Alangirira,  "Mugule amalafu gange!
Mugule amalafu gange!"
Omuhasi nabugula amalafu hu sununiya,  getegeresa bugali bweene.
Omuhasi agula amalafu.
Abaatu abandi balya.
Bagula amalafu ga Tom baalya.
Amalafu ni gaŋwa.
Tom nga abala epiiya ejasunire.
Tom gagula sabbuni,  sukaali n'omugati gabiita hu suniya.
Tom gagega esuniya hu mutwe gatiina engo.
Ahale hale ŋaliŋo ehibbwe ehiŋaayiŋayi nga ate hidoto.
Hyabanga mu lugoola lwe Nanjeere nisemwana wahyo omusaahulu.
Lulala mu mugamba,  wahibbwe omisaahulu genyoha gagaana omusani wuwe naŋenyuhire mu mumwi.
Ebiryo byali bihiiri ate nga n'embusi jihiiri muhidooli.
Nga semwana w'ehibbwe aloma ati,  "Omwosuho oli mudoto nyo!
Tiina osune omuhasi."
Ndi musaahulu bugali ohu hulabirira ewe.
Olwoni ehibbwe hyenyoheyemo nga hiŋira embusi mu esugu.
Eyo mu esugu,  hyabona ehimesya hu lubanga.
Hyajanga nihyesenda,  nihyesenda huupi n'olubanga.
Aŋahyahomanga ohwesenda, njaŋa ehimesya hyeyongeranga ohuboneha obulaŋi.
Peega nti ono njowaali omuhasi wahyo!
Eyo mu esugu,  hyabona ehimesya hu lubanga.
Hyajanga nihyesenda nihyesenda huupi n' olubanga.
Aῃahyahomanga ohwesenda,  njaaῃa ehimesya hyeyongeranga ohuboneha obulaῃi.
Peega nti ono njowaali omuhasi wahyo!
Aye ehibbwe hyaloma "Aye nga oli mujoono!
Ese nahuginge nahuῃira engo wagaanane ni laata yange" Eryuba nga liroma liiti "Hiraῃi,  oῃanga ohunginga.
Aye oteῃuluῃunya ninahubabule."
Olwoni ehibbwe nga hibeeha eryuba humugongo nga hitoolera olugendo olw'engo.
Nibahiiri hutina ῃale lyali lyohya obwoya bw'ehibbwe.
Ehibbwe nga hiroma,  "Oῃanga ohunjeeda wabehuha ohuɳwa hu mugongo gwange?
Nenda huῃuumulaho" Omugongo gwahyo gwali gwijuye amabbwa nihitaῃanga n'ohugenda.
Eryuba lyaloma liiti,  "Ewe tiina mumoni" Nahuloma ohuteῃuluῃunya.
Aῃo ehibbwe hyaboona ehisihi ni hyehihire mu hagira.
Hyambaagira ῃaasi w'ogusihi Oti hamunga eryuba lyahateremuha lyagwa ῃaasi.
Ehisihi hyosi hyanyubuluha olugode n'amooya ohuῃwa humugongo gwahyo ngabisigala egongo n'eryuba.
Aye obwoya obunyaaha bwali bwalangi lindi hubwoya obwali hu mubiri gwosi gwosi.
Amalangi agenjawulo ago gahebulisanga ehibbwe ohutaba hiῃaayi nindi.
Ndi hwemba.
Ali huhubbira abaatu jambo.
Ndi huhubba amaŋi.
Ali hwegolola.
Alanga.
Ndi hufugira.
Ali huŋulirisa.
Ndi hwebbomba.
Ndi hutuuma omugoye.
Lulala Ekongoja yagaana Engoho mu musaala neŋuumula n'eŋwa hu duuka ni yemereye n'ohugulu hulala.
Ekongoja yabuusa Engoho yiti,  "Meeri yange ohugulu ohundi huli ŋeena?"
Engoho yaloma Ekongoja yiti,  "Ow'eduuka gatemireho ko gaapa ebiitu bino."
Ekongoja yabuusa Engoho yiiti,  "Keesi singa tiina eri ow'eduuka gatemaho gaapa ebiitu?"
Engoho yehirisa.
Ekongoja yatiina hu duuka yegayirira ow'eduuka ayitemeho ohugulu hulala ayiŋe ebiitu.
Owe'duuka gehirisa.
Ekongoja yakekeja n'ebiitu byayo paka engo.
Enkongoja ni yoola yagaana Engoho n'amagulu gaaya gombi.
Ekongoja yanyiiga yatandiha ohubbinga Engoho.
N'ohwosa haati,  seyiŋambanga.
Hwenda bugali omupiira.
Moloko ali hutwegeresa omupiira.
Huli hugudula omupiira.
Moloko njo musomesa asingayo obulaŋi.
Olufanyuma lwo mugudulo, Moloko gatusuubisa ahalabo.
Aye anahatulomere olweejo.
Oludaalo olwalonderaho, hwatiina hu hisaŋe mangu.
Hwesi hwenda ebirabo.
Moloko ali n'ebyo mupiira ebinyaha ate byeefe hwesihwesi.
Masenge Marane gaŋaaye Joe ebbesa atiine hu duuka agule sukaali n'omugaati.
Masenge Marane gaŋaaye Joe ebbesa atiine hu duuka agule sukaali n'omugaati.
Natoola hu duuka gawona omupiira ogubasamba.
Gebirira omupiira ogw'emotoka.
Ganyangula omupiira nga samba.
5Nga awona enyuni ne guluha Gendire ohuyibbaha.
Gawene eŋombe ni jaaya.
Gemereye nga atandiiha ohunjembera.
Jessica gawuusa ''Joe ali ŋeena?
Masengewe gamugowolamo ti aluuye hulwa aye agowola.
Kooja Dan galerire omwana Tola nigenda ategehe ehyo mu mugamba honyo atiine hu mulimo.
Joe gawona ahabwa ahaŋere ngaduluma ni naho mu ngira.
Gademba bugali weene gehaye ŋaasi nga heja mu saŋu.
Omugaali nataye ebbesa ni jibulamo.
Gaduluma nagowolayo engo nabula sukaali n'omugaati.
Masengewe Marena gamubuusa ati, ''sukaali n'omugaati biri; ebbesa jiri?
Soniŋe, senge nguduuye bugali weene nagosya ebbesa.
Egoona liri n'ameeno mabbala.
Epologoma yoosi yiri n'ameeno mabbala.
Eŋombe yiri n'ameeno magumu.
Enyuni yiŋumamo meeno.
Ameeno g'embeba aga ŋamugulu maleeŋi.
Lukwata yiri n'ameeno amoogi.
Nabanga n'ameeno mangi.
Aye leero ndimo ameeno matotono.
ɳaliyo omusinde atenda hu menya huupi nabaliranwa babe.
Era sigendanga muhasi wuwe ohuhyala mu mago g'abaliranwa babe.
Oludaalo lulala gaja nga atongola amago eyo mwisugu,  ɳale ohuɳwa hu mago gabaliranwa babe.
Gatulanga mumugamba hiisi ludaalo era gaga luha hiceerezi obwire.
Lulala obwire omusinde gaali hiceerezi ohwola engo.
Namunyu gatiina nga akokona hu lwigi lw'enyumba.
Omuhasi,  gaɳeega ati nje wamwe,  gegulaɳo olwigi.
Namunyu gamutuumiraho nga amubbuhunya.
Omusinde ni gagaluha engo gabona ati Namunyu gaali aliye omuhasi wuwe.
ɳaali ɳaɳuma eyhaɳanga ohuloma.
Bino byosi byaliɳo olwohuba ye gaali sigenda huba nabaliranwa babe.
B   b
bbugu
b butunda
Ebugu lirya obutunda.
Bb   bb
bb bbokotolo
bb bbaabba
Bbaabba mulwaye wa bbokotolo.
C   c
ccoolo
c cesule
Cesule aŋambire coolo.
D   d
d dulaamu
dduuma
Duma ali mu dulaamu.
F   f
f difiri
f firimbi
Difiri afuŋa efirmbi.
G   g
g gabo
ggaali
Egaali eriho egabo.
H   h
h hudu
h haana he hudu
Ehudu n'ahaana.
J   j
j jambula
jjalutu
Jalutu ali hu jambula.
K   k
kkanga
kkapanga
Ekanga eri mu kapanga.
L   l
lloole
llugudo
Eloole eri hu lugudo.
M   m
mmaama
mmukeeka
Maama gehala hu mekeeka.
Bona omuliro!
Gwohya.
Gunyiiya.
Gubasa ni huŋulirisa engano.
Gutuŋa obutangafu.
Bona omuliro!
Omuliro sigulomehaho.
Era gwamaani.
Abaana abaŋere benda ohugudusa obutooyi.
Ese nenda ohutuuma n'ohwesubaja.
Nerima genda cekweeko.
Abaseere basamba omupiira ogw'amagulu.
Mbironyingi genda ohuduluma.
Abahaana basamba omupiira ogw'emihono.
Yerusa genda ohutuuma oti ehere.
Abahaana bagudula n'amaaji.
Neri genda ohuterera.
Abaana benda ohugudula Go-go w'abagole.
Nerima ni Negesa benda ohugudula n'obudole.
Ate ewe?
Yisimayiri asisimuha n'ehbula edakiika ehumi n'etaanu ohwoola esaawa endala ey'omu mugamba olufanyuma lw'e ngoho endaa yi ohuholyooha olufanyuma lw'e dakiika ahumi n'etacimu ninch 'ejindi alya ehy'omu mugamba yisimayiri alyadaali ehyomu mugamba.
Olufanyuma lwe'hy'o mumugamba hu saawa endaala mu mujamba apakinga asaηu yiiye ng'ategeha omufiina hu somero olufanyiima lw'ehimesu hy'esaawa gali rede.
Olwo ηahaani enyanga firi jinga?
Hu saawa endaala n'ehimesu asimbula ohutiina hu somero yisimayiri ali no' lugendo huleήi olwo hugenda kubanga e somero hirye hiri mu hitewe hindi hu nyaanga ebiiri ne'daakiika ehumi goola hu somero olugendo hu iire hamanga hi?
Buli ludalo engeri eye eyeri pulo mu muusu ebbugumu liba lingi yisimayiri goola nehibulago edakiikia olusoomo oludayi ko lutagiihe.
Olusoomo oludayi lutagiiha ηaali?
Olusoomo oludayi olwo'ludalo lutagiiha hu nyanga ebiiri ne'himesu.
Omusomesa golanga nihubitireho edaakiika etaano.
Omusomesa golaga hu nyanga jinga?
Hu nyanga ebiiri nedakiika eda atu ne'tanu omusomesa gaja ngatagiiha olusoomo.
Geyongera ohwola hu nyanga eni n'ehimesu o musomesa a ήwa husomehesa mu hamanga hi?
L?
Enyanga ebiiri ne'dakiila ane n'etananu olufanyuma lw'o hunyura abuser,  yimayiri ahulya ehy'omumu si.
Yisimayini nigoopla engo hunyanga mwenda n'e dakiika ane n'etaanu mu musii agudula nimunnnngandawe omungere n'ameeri babe olusi ayedaho awasaye babe emirimo emyangu myangu mumago.
Hunyanga endala ey'egulo.
Himanga hi ehyahawitango kasokanga goolaengo.
Olufanyuma lwo'hugudulira asaa edaatu nedakiika ekumu n'etaanu lisimayirialya ly'eguloli hihye mangu mangu asiiba enjala ne'muluma.
Aye era yesi ademba buyali.
Aηajolera edatu.
Nehiwawe amuganirang ho ahagero n'ataηenyula,  edakiiki etaanu hwihumi nguhumuganira nga yisimayiri aba ali rede ohuη enyala.
Logano lwaηiiahahi?
Dinah likes a purple dress.
Dinah genda ehiteteyi ehya papo.
My aunt likes an orange dress.
Dad bought it for her.
Senge genda ehiteteyi ehye kapapaali.
Bbabba nja ga muguliye.
Jjajja likes a blue dress.
Nguhwa genda ehiteteyi ehya bbululu.
Dan likes a red van.
Dani genda emotoka enando.
The baby likes a yellow chair.
Omwana genda etebe eya namagi.
Customers like red tomatoes.
Abagusi benda enyaanya enyululuhi.
School children like to wear blue tops for games.
Abaana basomi benda ebbulawuzi eja bbululu ohuguduliramo.
My sister likes a yellow blouse.
Muganda yange genda a ebbulawuzi eya namagi.
Jane likes a pink dress.
Jane genda ehiteteyi ehya pinki.
My neighbour likes a yellow cottage.
Mulirwana yange genda amago aga namagi.
Insects like green places.
Ebibuka byenda ebifo ebya kilagala.
My friend and I like green apples.
Ese ni meri yange hwenda bugali weene emiyembe emibisi.
N'ali ngendagenda Hu hyalo e Buŋanga nagwirihirira oguŋaaŋa Ogwageeja.
Ni naguhubba epanda gwalira guuti,  "ŋaa,  ŋaa,  ŋa!"
Oguŋaaŋaa gwagululuha mu bbanga.
Ese ni ndulumira mu nyaasi.
Ohwola olugwagwa hu mulanga.
Ebaale ni lyagulasula hu luno gwagwa hugwa ŋaasi.
Nangala Oguŋaaŋaa guno.
Oguŋaaŋa guno naguŋa Hiragana alya hiisi ehigagaana.
Olundi namuŋa Namupongera.
Geyaasa,  era gamulya n'atatya huŋongera.
Oguŋaaŋa gwahula gwaaŋangala omutwe gwaba ogera hipaanga.
N'ogulya amasavu ogera oti g'etaama.
Eragugera omulungo gwataama.
Ohufuna oguŋaaŋa hyenda hupanga.
Owiire ni wiira oguhejera hu mulanga.
Omuutu ehi genda nj'ehi alya.
Hiryagaana oguŋaaŋa ng'ogu alya.
I had never worn shoes before.
When I saw children wearing nice shoes,  I would look at them with longing.
Naali si nambalangaho ngayito nayire.
Ninawonanga abaana nibambaye ngambengomba.
Maama galomanga ati ''oja huba n'emigogo jinyi eyiwujaho eyo, linda hyoka!''
Sinefugiringa ebigandomanga.
Lulala namuwusaho ti.
''eyiwujaho eyo nje aŋaali?
''.
Ebiseera byabita nga kusimamasi esemberera.
Abaatu abatiinanga mu katale bagaluhanga na maboŋo ge biitu ebinyaha.
Nga muwusa ti ''maama, hu tiina mu katale?
''.
Ku wuhye hu kurisimasi maama gasisimusa mu mawiwi kitali hyawulijo.
Gandoma pambe ogusero ogubba ogohuguliramo ebiitu.
Mu katale mwalimo abasaye bangi n'abaana bawe ni bagula engoye epyaha n'emere.
We went straight to where there were many different types of shoes.
Hwaŋabirira hwatiina aŋabali ni batunda engayito enjenjawulo n'enjawulo.
Nasamiriye nahengera hiisi lulayini olubali nibanyire aŋo.
After trying on many pairs,  I settled for black lace-up shoes.
At home that night,  I couldn't sleep.
I was so excited thinking of how I would wear my new shoes and show off to every child in the village.
After a while,  I got out of bed and put on the shoes.
I walked slowly around the room and then put the shoes back into the box.
I lay down again,  but I couldn't sleep.
I got up and tried on the shoes a second time.
I strutted around the room for a while and then put them back.
I lay down once more and tried to sleep.
But I got up a third time.
I put on the shoes and jumped around the room.
Then I felt tired.
I decided to get back into bed.
Nibuhyeye maama gasisimusa, Gawuusa ati''hyina hino ehimbona?
''.
Naali penyuhire ne engato ni jiri mu magulu hu wuliri.
Ahale, ekapa n'embeba jaali ja muhago.
Embeba jatagiha ohugotanga polapola.
Embeba esaahulu yaloma yiiti, "Ekapa jiri hutulyanga."
Embeba ekasi jaloma enyana jiiti, "Mwegenderese.
Mutatulanga yi bulafu."
Embeba josijosi jegenderesa.
Jabanga mu maloŋo gaajo.
Ekapa enjala n'ejiri bubi jabuusa jiiti, "Embeba josijosi jiri ŋeena?"
Ekapa jasalaŋo ohuhyalira embeba jitegehe obugole.
Jaloma jiiti, "Muganye omuhaana weenywe mulala afumbirwe omuseere weefe."
Embeba nga jiroma ekapa jiiti, "Mwenda hutulya."
Olufanyuma embeba jefugirira obugole ohubaaŋo.
Ekapa jagobolayo ewaajo ni jehomba.
Huludaalo lw'ohugatibwa embeba jaali njegenderesa.
Ekapa joola nijiri hwemba olwembo lw'ohugatibwa.
Olwembo ni luloma luuti, "Mubaŋambe hubalye."
Embeba esaahulu nga yemba yiiti, "Mudulume, mbeba, mudulume."
Embeba esaahulu ng'eroma ekapa yiiti, "Sihuli ba muhago."
Omuhana.
Enyuni.
Epologoma.
Epuusi.
Olwolire, hu hyalo ehy'esozi mw'Afrika, yaliyo omuŋeesi haŋunye.
Abohu hyalo ohwo bamulanganga baatii, “Muhubba byoma.”
Muhubba byoma gaali amanyihene eri hiisi muutu hu hyalo.
Hiisi mugamba abaatu batiinanga ewuwe ohumwewonera natamba.
Becaananga enyiriri enyene endeŋi ohwebonera obukodyo wa muhubba byoma.
Hasahya wa Mugaba, omuŋugi w'ehyalo, gaŋulira ebiŋamba hu mirimo ja Muhubba byoma.
Gatuma abalobera babe baje baleete Muhubba byoma mu mbuga yiye.
Muhubba Byoma gaali n'esangalo ni gaŋulira ati Hasahya wa Mugaba genda ohumubona.
Ng'aloma ati, “Hinasangaase ohuholera habaha.”
Ni goola nga Hasahya wa Mugaba amuloma ati, “Muhubba byoma, pulira ebiŋamba hu bulaŋi w'emirimo jijo.” Hino hyasangaasa Muhubba byoma era gebasa habaha n'ohumwenya n'amwenya.
Nga habaha amuloma ati, “Nenda obote, mu byoma bibyo, omuutu a.anga ohugenda, galira amasiga ate n'a.wamo amafugi hy'omuutu.” Muhubba Byoma gasoberwa.
Ate n'e.uma muutu hu hyalo ohwo atengu.a omwami.
Muhubba byoma obwire obwo sigalimba hu moni n'alowoosa ehi anahole.
Obuti wamuŋamba era geralihirira bugali.
Muhubba byoma galowoosa hu muhulu Mabala.
Hamunga oyo nj'owaali n'aja humuyeeda.
Coka Mabala gaali agotire hu hyalo ohwo mbo olwohuba gaali asunguŋahise Hasahya wa Mugaba habaha w'ehyalo ehyo.
Ni wahya Muhubba byoma sigatiina mu hyobo hihye.
Gatiina ŋamugulu mu sozi ohuŋeega ehi anahole.
Gali ko atiina, nga ŋabaŋo omusaaja muhulu oyu gabona ni gehaaye ŋaasi w'omusala.
Omusaaja muhulu oyo gaali nje Mabala!
Nga Muhubba byoma amuloma ati, “Sangaaye ohuhubona muhulu!
Ndi n'ehigosi nenda wunjeede.” Nga Muhubba byoma amuloohesa ehizibu hihye.
Ng'omusaaja muhulu alowoosa ohuhena ahamanga ng'aloma ati.
“Yagama hu hyalo olome habaha oti ohusobola ohubbota omuutu omulamu ohuŋwa mu byoma, oja hwenda ebbaketi lukumi ejijuuye amasiga ko ogacuuse gabe musaayi ko n'etamu lukumi ejijuye efiri ohuŋwa hu mitwe j'abehyalo ohusobola ohubbota omuliro ogunagumye omusaaja ono!” “Webale omuhulu Mabala!” Muhubba byoma ŋawene aŋo gaduluma gatiina hu hyalo mu mbuga ya Hasahya wa Mugaba.
Ni goola ng'aloma habaha ati, Konyo sobole ohubbota omusaaja ow'omuhyoma, nja hwenda ebbaketi lukumi ejijuuye amasiga ohusobola ohujifula musayi ko n'etamu lukumi ejijuye efiri ohuŋwa hu b'ehyalo ohusobola ohubbota omuliro ogw'ohugumya omusaaja owomu hyoma.
Hasahya wa mugaba gafugiirira.
Galagira abasaaja babe ohulomera ab'ehyalo.
Amaliro gaŋulirihana mu hiisi hitundu hy'ehyalo.
Abaŋeere n'abahulu balira omuusi n'owiire ohugesyaho ohwijusa ebbaketi lukumi n'amasiga.
Buli w'ehyalo bamubega efiri ni bajita mu tamu ejibali ni banjire mu mbuga.
Amasiga n'efiri ja b'ehyalo sijali ni jihena ohwijusa ebbaketi n'etaamu, nga n'olu bagesyaho batye.
Hasahya wa mugaba byamusobera ng'ahanda alanga Muhubba byoma mu mbuga.
Ng'amuŋamba mu ngalo ng'amuloma ati, “Muhubba byoma, oli musaaja mugesi.
Wundagire oti otambisa amagesi gago bulaŋi.
Nenda ohuhweyaasa ohuba mulala hu basaaja abagesi hu hyalo hyange.
Era kusunga oganye obe ndiiwe atangirira abalobera bange.”
Nga Muhubba byoma aloma ati, “Ehyo nahihole singa ofugiirira omusaaja muhulu Mabala ohugobola.” Nga Muhubba byoma bamufula ahulira abaloobera ba habaha, era omuhulu Mabala ng'agobola hu hyalo, nga niye ni Muhubba byoma bafuuha baŋi b'amagesi eri Hasahya wa Mugaba.
Olwolire yaaliyo namumbirya oyu balanganga baati Anansi.
Omuhasi w'anansi gaali munyiiyi mulaŋi mwene.
Aye Anansi habuhyabuhya gendanga ohulega hu biryo ebi behitundu benyiyiiranga nabomumago gaawe.
Lulala Anansi gemereraha ŋa nyumba ya Wanduyu meriwe.
Anansi nga abuusa ati, “Mutamu yiyo omwo mulimo eryani?” Anansi gendanga bugali eryani.
Wanduyu nga agobolamo ati, “Litanyu bulaŋi.
Aye linanye muhamonga ahatali haleŋi”.
Anansi ng'agobolamo ati, “Nahehendire aye ndi n'ebiitu eby'ohuholaho”.
Aba hulindirrira mu nyumba yo Wamaduyu, hani Wananduyu gamuŋaye emirimo ej'ohuhola.
Anansi galoma ati, “Manyire, nabbote oluwuzi.
Nesidihe oluwuzi olwo hu hugulu hwange nga sidiha olundi hu tamu yiyo.
Eryani ni rinanye, ona ŋalule oluwuzi era ese naaje ni nduluma!” Enduyu yaŋeega yiiti etehataha yino yaali yamahulu.
Era yahozesewa.
“Punyisa ebijanjari,” Anansi gaŋunyirisa ko nasamasagalaye.
Ahaloosa h'ebijanjaalo ebiri hunyiyiwa mu tamu.
Ekima jarira, “Nja hulye ebijanjaalo.
Biri hupi hunya.” Anansi galoma ati, “Negomba ohuba bbaabba w'ekima,” nundi era, Anansi gateesa ohuhamba oluwuzi alusidihe hu hagulu huhwe ate oluyi olundi alusidihe hu gutamu gw'ebijanjaalo.
Bbaabba w'ekima galobosa ati, etehateha yino yaali yamahulu.
Era yahozesewa.
Anansi gaŋunyirisa namasangalo eno pwaniaga era galoma ati, “Punyira omuya gwamabboni, amabboni n'omudugere, ponefugirira!” Anansi galanga meriwe embiji y'omwisugu, “Etamu yange yijuye amabboni n'omudugere!
Nja hulye.” Anansi galoma ati, “Nahendire ohulya.
Era nundi Anansi gateesa ohuhamba oluwuzi alusidihe hu hugulu huhwe, oluyi olundi alusidihe hu tamu y'amabboni.
Meeriwe embiji y'omwisugu gaŋeega ati etehateha yino yaali yamahulu, era yahozesewa.”
Aŋa Anansi golera hulwaabi, gali nahabuzi nasidihire humagulu gage omunaana.
Anansi galoman'ohwepaaha ati, “Yino etehateha ndaŋi, oba tamu yani eneheerere ohunya?” Naŋaweene aŋo Anansi gaŋulira ohuŋalula hu hugulu hulala.
“Aha,” Anansi galoma.
“Paŋo, olwo nj'oluwuzi olusidihire hu lyani ly'Enduyu.”
Gaŋulira ohuŋalula ohundi.
Nundi n'ohundi.
Anansi bamuŋalula ŋadatu ehisera nj'ehyeene.
Anansi gesinduha nigaŋulira ohuŋalula ohw'oluwuzi olw'ohune; ŋaweene aŋo gaŋulira ohuŋalula ohw'oluwuzi olw'o hutaanu, nolw'omukaaga, nolw'o musanvu, nolw'omunaana.
Anansi bamunŋalula eno nineera olwohuba ti hiisi mulala gaali aŋalula oluwuzi ahasera nj'ahene.
Amagulu gage bagaŋalula gafuuha budyogolo.
Anansi gedimya mu lwaabi mangu mangu.
Ewuuzi nijadoola jatindujuha Anansi gedyesa n'obusiba eweene obungi gatula hwigobo.
Anansi geesa omuuya ati, “Maama se, maama se, yino sinjeyali etehateha endaŋi.” Nolwaleero luno, Anansi namumbirya ali n'obugulu munana obudyogolo.
Era sigafuna ho hya hulya hyosi hyosi oludaalo olwo.
Omanyire niyaaliyo omuhayire Omweene omuhayire?
Oyu balomire ohuleeta omugayire Omugayire omunyaaha sosi omuhayire.
Aye omuhayire nigahejire omugayire Omugayire omuhayire sigaweene munyaaha.
Omuhayire omugayire galeeta muhayire.
Ehitiira bahibbola ni batambiisa ebisaala,  enyaasi n'eroba.
Ehitiira hiba n'omulyango mulala n'amadinisa abiri.
Ebitiira biraŋi bya hubamo mu ndobooli kubanga biba biŋolu.
Ebitiira nindi ko byaba biraŋi ohubamo efula n'etoonya kubanga hyoŋulira huwowogana hyo hu nyumba y'amabaati.
Ebitiira byangu bya hubbota.
Hiisi hitehere mu Uganda hiri n'ebitiira.
Aye ehitehere hyeefe eBuŋumu nj'ehiri n'ebitiira ebisiinga obulaŋi.
Akai nigaali nahiri mujoɳu, nyina gateranga ohumuɳenyusa hu mukeeka omuɳoono.
Masenge ya Akai galuha omukeeka ogwenjabulo guno ohunɳwa musaasa.
Omukeeka nago gwaali mu malangi aga pinka, bbululu ni kiragala agaduhirira.
Gwali gwawuhana hu mikeeka ejindi eji nyina ya Akai gaali najo mu hitiira.
Eroba ohwetoloola ehidaala hya Akai lyaali lya lubanga.
Mwaalimo amasikopyoni, namumbirya ko ne'teemu josi.
Aye Akai sigalihoho muhigosi ehyohulumiwa n'ebiitu ebyahabi byosi.
Nyina galoma ati  “Omukeeka gw'Akai ogw ”enjawulo gumutangira eri ehigosi hyosi.
Akai gaali mwaana mwogi.
Gegire eri esobere eyohupi.
Geega eyihitiira hya nguhwa we hyaali nihiri.
Gateranga ohujaho ohunyumirwa amabeere ganasugirya naali ɳalala ninguhwawe.
Oludaalo Lulala, Akai sigaali nyo n'ekabi.
Gasimbuha ohutiina muhitiira hya nguhwawe eyatoola.
Gagotera mu soozi.
Akai gatya.
Gehaaye mu mudodo galinda obuyeedi.
Sigalwaɳo nga ero limwibq era gaaloota.
Ehirooto hyatina hiiti; Gaali agandaye hu mukeeka gugwe ogwo ogwe'njawulo.
Omuhasi agafana hyanguhwawe gaali aɳo namuhumire.
Omuhyaala oyo gamwemwejera era gamuɳa ehisanda hy'amabeere ga nasugirya ehibba.
Akai kwaba ajanuula omuhono amuɳe amabeere, ng'asisimuha.
Akai gahiwihula pola pola.
Ni gagangamusa emoni, gabona ahayuni aha bbululu nihetengereeye hu lusaga ɳamugulu wuwe.
Akai nigenyoha, ahayuni aha bbululu hahuubba amabaɳa gaaho nga olwo hatangiririra.
Akai Gahaloonda.
Akai goola aɳ'engira jabuhanira.
Enyuni nago eya bbululu yalagasa ahatundu h'omukeeka ahafananira erala.
N'omukeeka gwa Akai.
Nigangala ahatundu h'omukeeka, Akai gawona amagulu agagafania nigali'ganyina.
ɳawene aɳo gawona esobeere eyibajangamo amaaji.
Ab'amago ga Akai bembire era bahiina ni bamwanirisa engo.
Basala embusi, bayohya enyama ni basaɳalya olw'omwaana waawe ohugaluha mulamu.
Akai gehaaye hu mukeeka gugwe ogw'enjawulo koga ɳomerwa ogunohi gwe'enyama enjohye.
Ŋaaliŋo ebbasi ndala yonyene mu hitehere.
Yaali mbala era nga ya bbululu nindi yaba ya guheero.
Lulala, nyina ya Hiriga gamulomire ati, “Ejo hunahatiine mu tawuni ohugula eyinifoomu y'esomero.”
Hiriga gasangaaye bugaali weene.
Baali baja hugendera mu bbasi embala eya bbululu.
Olwa masanyu amangi, si gaŋenyuha owiire owo.
Hiriga gaali gambaye hale aŋanyina gajiriiye ohumusisimusa.
Hiriga ni nyiina bagenda ohwola hu sitegi y'ebbasi.
Baali aŋo ni balindiire ebbasi.
Aye ebbasi siyaajire.
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati,“Ebbasi etulehire?”
Abaatu abandi boosi baajire hu sitegi enyene eyo ey'ebbasi.
Ebbasi yaali eruye.
Bebuusa baati, “Ebbasi etulehire?”
Abaatu abandi besinya bagobolayo engo cooka Hiriga galira na tenda hutiina.
Nyiina gamuŋooyaŋooya gamuloma ati, “Hu lindeho ŋa totoono.”
Baali bahiiri aŋo, nga baŋulira amajanjasi.
Baboona efuuhe mu bbanga.
Ebbasi yaali yiija.
Aye ebbasi yiino si yaali ya bbululu.
Si yaali mbala.
Yiino yaali nando atenga ndidiiri.
Abaatu abari aŋoni balindiire baheja hu bbasi bayemotya ohuyingira.
Derefa geyasa ati, “Mwingire mwingire!
Olwaleero huluye bugaali weere.”
Hiriga ni nyiina nj'abehereeye ohwingira.
Wali ohiiri hiisi muutu nga gengiira mu habbasi ahalando.
Hiriga galengesa enje mu dinisa.
Galengera abaatu bangi hu sitegi.
Cooka nindi era abaatu baali bali hweyuna ohuniina ebbasi enyene eyo.
Ehyembi, baali baluuye, ebbasi yaali yijuuye.
Ebbasi yasimbuha ohutiina mu tawuni.
Nyiina gabusa ati, “Ebbasi embala eyabbululu eri ŋeena?” Derefa nga amugobolamo ati, “Yenonohire, huli huyiteresa, enahaje ejo.”
Hiriga sigafaayo hu langi iy'ebbasi.
Sigafaayo hu saizi y'ebbasi.
Gaali musangafu olw'ohuba ti ebbasi yaali eri hutiina mu tawuni.
Abehasi bohu hyalo Mugangwe baali babayi be mbusi,  etaama,  ko n'eŋoombe.
Bemeranga ebyayo byawe bulaŋi wene ohuhenaho omwaha,  nundi banŋamba no gundi ni ŋabula bugosi wosiwosi.
Lwali lulala mu mugamba omubayi mulala nga abona ati etaama yiye ndala yahapuye omugoye naye seboneha.
Nigaali nigendula mwisugu gageene embwa johu hyalo ehyo nijiri muhulya etaama yiye nga ahubba enduulu.
Abaatu bohuhyalo badulumirira enduulu beboneraho embwa nijirya etaama.
Nabandi balimo ne mbwa jaawe nijirya etaama.
Omubayi nga atina aŋaŋabira abene mbwa ewa ceyamani wa Mugangwe.
Ceyamani gaŋandihira abene mbwa ohuja mukoti yiye e Mugangwe olwa sabiti mumugamba.
Olwa sabiti lwali luhili hwoola,  omubayi owundi yesi nga etaama yiye egota,  ni genduye mu mugamba gageene embwa mwisugu nijirya etaama.
Gahubba enduulu abatu badulumirira bagana embwa enyene jira ejibabonaho nijirya etaama.
Ni ba hena ohwita embwa,  lulala mumugamba etaama yo mubayi owundi yagota,  ni gendulu gageene ehisolo nihiriye etaama ni hirehireho enyama esinga obungi nga ahubba enduulu.
Abehasi badulumirira enduulu omwali omusaja omusahulu nga babona enyama,  namaglu age hisolo aŋa hyemirenge ni gali hya ge mbwa.
Ababayi na behasi abandi bejumuula balonda ceyamani nga gehasa oluhiho lulwe.
Batiina ewa ceyamani asokerwaho nga bamulomera ebibageene.
Omusahulu gaŋaaye ceyamani amagesi ohuyabisa eronŋo n'ohusita,  nohuwiha eronŋo n'obusala obuŋeŋere n'amatu ku basasaleho obuloba hu matu,  basidihe etaama mu lusito.
Muluhiho abehasi basalanŋo ohwita embwa josijosi hu hyalo Mugangwe.
Abehasi bahoola omusahulu ehigabaloma nga basindiha etaama mu lusito owire.
Ni wahyeye batina ohulambula bageene Esuuje eguye mu guloŋo naye etaama neri ndamu.
Abehasi basoosa Esuuje esira esoola hya nabe ohwosa olubayitira mwiroŋo.
Ohuŋwa olwo abehasi si bagabolayo hu gosya taama jaawe.
Ono ndise.
Ndi wa myaha etanu ejobuhulu era somera hu Kaguja Education Center.
Baasaaye mu mwesi gwahudatu.
Bano jna bameeri bange.
Ebiryo byange ebinyumirwa Marafu, amagii ko'nomugati.
Nyumirwa nyoo ohulela omwana.
Sobola ohulabirira ebisolo.
Enamba y'esimu yange 0752-342658.
Hiina ehihira ohusitoŋa?
Ngoho naŋo lwoya?
Hiina ehihira owangu?
Himuli naŋo ehiduuma?
Mwana hi ahiraho owahye ohusitoŋa?
Nj'ani ahiraho ohusitoŋa,  wananjofu oba bbaabba?
Hiina ehihira ohusitoŋa,  ekiro y'amabaale.
Naŋo ahagulaamu ha simiti?
Hiina ehihira ohusitoŋa?
Ekiro ya sukaali?
Naŋo ekiro y'amooya?
Hale hale,  yaliyo omulimi n'omuhasi wuwe abali n'omwana omulala yeŋene,  omuseere ni bamulanga baati Muŋubebe.
Lulala Muŋubebe ni gaali n'aja ohulobba embusi ng'olwiga lw'embusi luhanula esaati yiye.
Nyina ni gamutuma hwiduka ohugula episyo amutungire esaati yiye,  Muŋubebe gagula episyo ng'ayita mu saŋu y'esaati yiye.
Ne ni gaali ni gagamayo engo,  gageene abaseere bahye ni bagudula ahapira ng'aŋo abegataho.
Episyo yaŋwa musaŋu y'esaati yagwa ng'egota.
Ni gaagama engo nga nyina amuloma ati,  "Mwana wange sooholanga otyo.
Olundi otanga episyo hu hapapula."
Nga Muŋubebe agaluhamo ati,  "Kale maama,  tegeeye,."
Olunaku olundi,  semwana gamuloma ohuja ohuloobba embusi.
Nga Muŋubebe ahebulira ehi nyina gamuloma,  nga getwiha embusi hu mutwe.
Embusi yasamba era yamuŋalagata omutwe ng'amafuugi gatagiha ohwituluha mu weeni wuwe.
Nga semwana amuloma ati,  "Onaheŋwemo ŋali obuŋubebe?
Embusi bajitamo omugoye nga bajihwesa baŋira baloobba!
Obanga soŋanga hutegeera ehi bahuloma,  buja huŋwa ŋango ŋano."
Nindi olundi,  nga semwana amutuma ohugula enyama mu hatale.
Ni gahebulira ehi semwana gamuloma,  Muŋubebe gasidiha omugoye mu nyama ng'atagiha ohuyihwehwesa paka yingo.
Gaŋiitaho n'ohuduluma nga po hwataaye asangaase semwana.
Oŋeega oti,  Muŋubebe goola engo enyama n'efaana yitye?
Semwana ganyiiga ng'amuloma ohusoloosamo otutwe amuŋwere ŋango.
Nyina ni gaŋulira ehi wamwe alomire musaani yaawe,  gasalaŋo ohutiina n'omusani.
Ni batiina,  baginga olwigi lw'ohufumbiro ohubaho nehy'ohutandihiraho ohutongola enyumba.
Bagenda baŋesa ahateŋama aye ndi bafuna ŋahutongola enyumba.
Ni weera,  basalaŋo ohuniina omusaala baŋenyuhe ohwo.
Baali bahaniina omusaala,  ko ni bahahwesa olwigi ohuluninia, nga baŋulira amajanjasi ŋaasi w'omusaala.
Ni bahejayo nga babona abasaaja mukaaga abahambwe ni bali n'agaguniya.
Ehyo hyabatiisa bugali balehula olwigi lwagwa ŋaasi.
Ohufuumuha hw'olwigi hwatiisa abasaaja bala ebyembaha ebyene banyalagataŋo embiro baleha aŋo hiisi ehi baali ni nahyo.
Nga Muŋubebe ni nyina baninuha hu musaala.
Ni basituula agasaŋu,  bageenemo ebbesa,  engoye,  n'ebbulangiti,  ebibali ni benda ohutagiha ehidaala.
Era amangu dala bafuna ehifo ehyohutongolamo enyumba,  nga besenga aŋo mu sanyu.
Tamala gaali aba mu hitehere hy'Ebugaado.
Oludaalo lulala gaaja amaaji gatiina ni mboojo Njule.
Tamala ni gaali n'adaŋira mu musongo amaaji,  Njule gabona Wanakamuna.
Gahabbinga.
Gabbinga,  gabbinga era gabbinga!
Aye nasi aŋange huholaho,  olwohuba wanakamuuna gaali amuhira embiro.
Esongo ya Tamala ni yejula era ni genda hu tiina engo.
Gahejaheja ohweruguusa aye nga sabona Njule gagenda era gagenda era gagenda,  namwendula.
Kadi hale nga amwagaana n'alambaye egongo w'ehiswa ehibbala.
Aba kogaaja ohuupi nga Njule ata olwala hu munwa.
Ohuupi ŋaati ŋaaliŋo ehibbubbu hya basinde abatamanyihire ni baŋumuuye.
Abasinde baali n'ebibbeto n'obuŋembo n'amafumo.
Abasiinde abo bebi.
Baajire hwiba ŋombe jeefe n'ohwohya ehitehere hyefe.
Muje Mangu huli n'ohuduluma hutiine engo hulabule ab'ehyalo.
Kale maŋoleye era amangu Tamala ni Njula baduluma ni balungama na ehitehere hyewaawe.
Ohuupi n'ehitehere hyabwe bagaana hooja yaawe owaali n'aŋiira eŋombe yiye ohunywa amaaji.
Tamala galangirira hoojaye ati,  "Duluma hooja,  duluma!
Abasinde bali huja ohwiba eŋombe jeefe n'ohwohya ehitehere hyefe.
Omusinde gaasa eŋombe yiye era gayicuusaŋo gagamayo ena hitehere."
Ni geyongeraho mu moni Tamala gabona masengewe n'ali hutamba mu nimiro ng'amuloma ati,  "Senge duluma duluma.
Abasinde bali huuja ohwiba eŋombe jeefe n'ohwohya ehitehere hyefe.
Omuhasi gabugula embago yiye nga aŋamba n'omwana wuwe owaali naŋenyuha nga aduluma nalungama eri ehitehere."
Ni geyongeyeho mu moni nga nindi Tamala abona sehuluwe.
Gaali aŋegerera mu luguudo ni Nasugirya eyetwihire ebiryo.
Ng'amuloma ati,  "Sehulu,  duluma.
Abasinde baaja ohwiba eŋombe jeefe n'ohwohya ehitehere hyefe."
Sehuluwe gadunda esimbo yiye nga abbinga Nasugirya ohwola oluyaduluma ohulungama ena hitehere.
Tamala ni mbojo ni boola mu hitehere nga batebusa hiisi muutu baati,  "Duluma,  duluma.
Abasinde bali huuja ohwiba eŋombe jeefe n'ohwohya ehitehere hyefe" Abe hyalo batya ate nga sibamanyire ŋeena oŋohwehweha oba hiina ehy'ohuhola: ŋeena aŋa baŋanga ohuhweha eŋombe jaawe,  ŋeena aŋa baŋanga ohuhweha ebiryo byawe oba ŋeena aŋabaŋanga ohwehweha abeene?
Tamala gatya bugali weene aye ng'aŋo ahebulira ahafo,  ye ni Njula haleho eyi batiinangaho ogudulira.
Ehifo ehibunjeeri.
Ehifo ehy'engiso.
Gatusayo engoma nga atandiha huyihubba n'embaha ng'olu gaali n'aŋanga.
Bbuu- bbuu- bbu!
Bbumu bbumu bbumu.
Ab'ehyalo boosi nga betega Tamala nga alangirira ati,  "Ndi n'ehifo ehy'ohwehwehamo,  munonde."
Gaŋira Njula namuŋambiriiye hu ngalo.
Tamala ni Njula batangirira mu ngira eyaboosa hu musaala omudodo omwene omubba ogwali aŋapi aŋo.
Nga abomu hitehere bamuloma baati,  "Lwahiina otuleetire ŋano?"
Sihuŋanga hwehweha ŋano.
Nga Tamala aloma semwana ati njawe kulage.
Nga baniina ŋamugulu w'omusaala aŋaali ahaŋundu.
Tamala ni semwna nga behirira ŋaasi mu nduli,  eyaali emba ni mulimo enjaya.
Tamala ni semwana baŋundula ahaŋundu mu mbafu j'omusaala.
Ab'ehyalo boosiboosi nga babitira mu haŋundu aho bengira mu njaya y'omusaala omudodo.
Ab'ehyalo abandi baleeta ebiryo n'etamu.
Abandi baleeta embusi,  etaama n'eŋombe.
Aye ehiitu ehy'eŋugisa hyali ti mwalimo ehifo ehya hiisi mulala.
Eryuba lyagwa mu maaji.
Abebi bambaagana ni balungama ena hitehere.
Ehirema hyali hiŋambire.
Ni baali mu njaya w'ogusaala abehitere bahumiriye babone ehi naboleho.
Abe hitehere baali baŋololohi.
Era baali bati ni batamanyire hiina ehyali ni hija ohubabaho?
Nga aŋo Tamala aloma ati,  "Obuŋololohi!
Leha huŋambye omuliro."
Gabugula amabaale abiri ng'agahonya ŋalala.
Obunyota bwaŋamba enyaasi ng'omuliro gutumbuha gwekeeka.
Amangu ago ng'enjase y'omuliro ehosa omu bali nga bafuna n'obubalire.
Enjase yamyahiisa mu musaala.
Emoni etwahaali jamyeheseye mu hiholo hy'omusaala.
Esaaga jaduuha omuliro.
Eriisi lyebotolabotola ni riduuha ohutiina ŋamugulu.
Ewe oŋeega otye?
Gaali nje Tamala owaŋonia ab'ehitehere hy'e Bugaado oba Omusaala nj'ogwaŋonia abe Bugaado?
Lulala, Olumbe lwa hyalira omwami Hupapa mu hitehere hy'emugulu.
Omwami Hupapa gatya ni gawona omugeni.
Olumbe lwaloma Hupapa ti enyanga yiyo eyohuwona Hatonda yolire.
Hupapa gamugowolamo ti sindi mwetegefu naaye Olumbe lwamuhahasa ti lugowo lulwe ohuwona Hatonda.
Nga aŋo Hupapa geŋula Olumbe emere enyene enoli, Olumbe sihyamuŋiriye ahateŋama ero niritamuŋira nahenire ohulya.
Hupapa nje aŋagawugulira olukalala lw'amasiina, nga aŋandiiha esiina lirye ŋaasi.
Olumbe ni lwasisimuha nga lweyaasa Hupapa olw'ehiŋulo nga luusaŋo luuti omweene esiina eri sembayo nje anaabe ow'o hutiina.
Hupapa gahangabala!
Ahale yaliyo omusinde n'omuhasi buwe.
Omusinde ono gaali n'abaganda babe mwigulu.
Ehisera hyolire abaatu bano bombi baafa.
Bafuye balehaŋo omufubbi naali museere aye natamanyire mwigulu.
Muhufa balehire ehiraamo ni hiroma hiiti "Mwana wange ofunanga omuutu yeesi gahuŋira mwigulu eri abaganda bange''."
Aye ebyo nibihiiri bityo abo mwigulu baŋeresanga omufubbi ono engoye ej'ohwambalanga.
Lulala omuseere ono omufubbi galoma owahye owali n'amanyire mwigulu amuŋireyo,  owahye sigali mubi gefugirira ohumuŋira.
Bategeha nga basimbula.
Nibangendaho bola aŋaatu nga omuseere genda ohutiina ohweyeda mu mugwanya.
Kyoka omuŋerehi gamutusaho engoye gajambala nga ola amwambasa endoobe.
Nga baŋahanira hwihyo engeri n'engeri.
Ono ati "pe engoye jange" Ola oti,  "sonatiine n'engoye mu mugwanya."
Omuseere ga ŋooye mu mugwanya batiina mungira nibaŋingirihana hubye engoye ati,  "Wange pe engoye jange huli huupi hwola."
Owendobe bamuŋindiha peera mu ndimiro ya mubere hu huuma nyuni.
Nigaali eyo mu nimiro nga gembanga ati,  "Sii, sii, kalegeya leha hulya omubere gwabeene.
Sii, sii, kalegeya,  leha hulya omubere gwa bbaabba."
Gembanga nindi gagaluhamo.
Abengo baŋuliranga ebi mu huumi w'enyuni gemba.
Babyetegeresa bugali.
Lulala balangire omuseere oyo bamubuusa hiina ehyene ehigira nigembanga atyo.
Omuseere gabanyohyola ati "Ndiise omwaana wa muganda yenywe.
Oyo namulomire hundeeta eno mwigulu."
Nigolire mungira ganyagaho engoye ejimwaperesa gajambala.
Ese ganyambasa endoobe.
Nahanda huhayana ninaye aye bbe.
Gaganiye hungoye''.
Ohuŋwa olwo abalebe b'omufu babbinga omuŋerehi nga batagiha ohugoosa omuseere wawe eyibaali ni babisya obubi naali munobe olw'endoobe.
Oludaalo olusooka musomero lwanyoonya bugali Handehe,  Handehe gatiina ohutandiiha ohusoma mu pulayimale endaayi n'atasomangaho wayire mu nasale.
Olw'ehyo hiisi hiitu musomero hyamubeera hinyaaha ate nihinyoonya.
Nyiina ya Handehe nj'owamuƞira hu somero.
Ni boola hu somero, Handehe gabona hiisi mwaana ni getala hu mulimo gugwe.
Gaboona abaana ni basaagula abandi ni bangala ebisasiro.
Abandi baali bali husaagula mu bibiina.
Nyiina ya Handehe gamulehera omusomesa.
Omusomesa oyo gaƞoyaƞoya Handehe n'obubono obulaƞi n'amuloma ati genda basale omuhago, Gahena gamuƞambya abahaana bahye badatu abehibiina ehidaayi abaali ni basaagula mu hiibina hyawe.
Mulala hu bahaana abo gaali nje Gaƞiriba ate n'ali nje moneta wa pulayimale endaayi.
Gaƞiriba gaƞaaye Handehe ehisaguliro gamuloma yeesi asaaguleho.
Ni baheena nga bayoola ebisasiro baja babidanya mwiroƞo ly'Ebisasiro.
Ehyasinga ohweƞunyisa Handehe hyali ti ehide ni hyahubba abaana bosibosi baduluma embiro nga baja beyanja mu hifo hirala.
Hiisi baana mu hibbubbu hy'ehibiina hyawe ohuƞwa hu ba pulayimale endaayi ohwola hu yomusanvu.
Yeesi abahaana bahye aba gaali ni nabo mu husaagula batiina ni naye ohuja ohweyanja.
Abaana ni baheena ohweyanja ng'omusomesa abasabisa.
Ni gahena ehyo ng'aƞo alomaloma eyibali ebiƞamba hu buyonjo n' ohuhuuma ebiseera by'esomero.
Ni gahena ng'abaloma ohuja ohwingira mu hiibina.
Handehe gatiina n'abahye mu hisenge omu abapulayimale endaayi basomera.
Omusomesa waawe ni gengira mu hibiina, Handehe gaja ohubona abaana bosi bosi bemeerera ohu musangalira.
Nga yeesi abonera hu bahye gemeerera.
Omusomesa ni gahena ohubaheesa ng'aleeta ahembo batandiiha ohwemba baati, ''ohusoma hulaƞi bahyange, hulaƞi.
''Bembanga eno po batumatuuma n'ohuhiina pohu bataaye.
Hino hyanyoonya bugali Handehe olwohuba gaali anyumirwa bugali ohuhina.
Esawa ene ni joola ng'ehide hihubba.
Ni hyahubba ng'abaana bosibosi batula ohuƞuumulaho.
Gaƞiriba galoma Handehe batule ebulafu,  ng'atiina ni naye aƞa abahasi bomu hatehere aho baali ni batudiira obukabalagala.
Gaƞiriba gagula obukabalagala bune nga babugabana bombi.
Hino hyongera Handehe amanyoonyo g'ohuba mu somero.
Ehide ni hyahubba nga Handehe ni meriwe Gaƞiriba baduluma baja bengira mu hibiina.
Esawa musanvu ni joola Handehe gagamayo engo galomera nyiina ebinyaha ebi gabona mu somero.
Gamulomera ng'olu gaali n'asalire omuhago n'omusomesa era n'omusomi wahye oyu balanga Gaƞiriba.
Gameedaho gamulomera ng'olu Gaƞiriba gaali n'amuguriyeho kabalagala mu huƞuumula ohw'esawa ene.
Gagohoba n'aloma nyiina ati ejo nindi anahagameyo gembaho ''Ohusoma hulaƞi bahyange, hulaƞi.
''Era nindi gaalya kabalagala ni meriwe Gaƞiriba.
Ohusaaba buŋono.
Saaba omubiri obe muŋoono.
Ohwosa buŋoono.
Yoosa engoye jijo obe muŋoono.
Ohuŋirya ameeno buŋoono.
Weŋirye nga ameeno obe muŋoono.
Ohusaagula buŋoono,  saagulanga olunya,  efumbiro,  ehisenge obe muŋoono.
Ohunyiiya buŋoono.
Nyiiya ebiryo.
Nyiiya enyama enyee bulaŋi.
Yosa hubibala no hiri hu birya.
Nyiiya hu maaji ago hunywa.
Gaate mu songo oba muhadomola.
Homa ebimuli mu lunya lu lwo lu bonehe bulaŋi.
Ahale ebisolo byosibyosi byamenyanga ŋalala ni biri bya muhago.
Lulala byasalaŋo bibe n'oluhumbano byangale habaha.
Wadwaya olw'ohwenda abe nje habaha, gadulingire ebisolo ebindi.
Gabiloma ati, “Oluyunju olulando oluli hu mutwe gwange muliro.
Mutaluŋambaho.”
Ebisolo ebindi byefugirira ebi Wadwaya gaali n'abiromire byasalaŋo ohumwangala ohuba nje habaha wa byo.
Byasubira biiti omuliro gwa Wadwaya guŋanga gwabiyeda mu biseera eby'obuŋololohi.
Ɲaaliŋo oludaalo olu fula ya sehuha ehyalo hya nyitaala.
Hiisi hiitu hyadoola era hyaba hiŋololohi.
Olw'o buŋololohi obwo Wanduuyu gabusa ebisolo ebindi ati, “Hunatuse ŋeena omuliro ogu hunoote.”
“Wakima nga agobolamo ati,” Hunatambise omuliro ogwo'muluyunju oluli hu mutwe gwa Wadwaya.
Wadwaya nje habaha weefe olwohuba n'omuliro hu mutwe gugwe.
Esolo jehirisagania ni Wakima nga jituma Wahibbwe ohusaha omuliro ohuŋwa eri habaha Wadwaya.
Wahibbwe gola ewa Wadwaya gamusaŋaana nali hufuluuta.
Ng'asalaŋo abugule omuliro n'atamusungire.
Wahibbwe gasolonga obunyasi obwomu nga abuta ohupi n'oluyunju hu mutwe gwa Wadwaya.
Aye obunyasi si bwaŋamba muliro.
Nga Wahibbwe ahayuhira Wadwaya ati, “Wadwaya sisimuha!” “Hwenda omuliro ŋahani ŋano.”
Aye Wadwaya si gaŋanga huŋa Wahibbwe omuliro.
Wahibbwe gasunguŋala gagamayo eri esolo jahye nga aji lomera amazima agaŋamba hu luyunju oluli hu Wadwaya.
Ohuŋwa oludaalo olwo, ŋaŋuma atya Wadwaya.
Njehigima Ebibbwe ni birya Edwaya n'abalebe bajo.
A   a
a abaana
aameeno
Abaana baŋirya ameeno.
E   e
eengoho
e egi
Engoho eteera egi.
O   o
o omupiira
o omuseere
Omuseere asamba omupiira.
I   i
ihitabo
ihirando
Ehitabo hino hirando.
U   u
u epunu
u esuna
Epunu erya esuna.
Olwola nga ŋabaŋo omusaaja ni bamulanga baati Mutahi.
Mutahi gaali mugadi n'amago gage ni gali maŋeŋere bugali weene.
Mutahi gasuna omuhasi ni bamulanga baati Nabutono.
Nabutono gaali muhasi mu hahaluhani era gahola ebyeŋunyisa ŋawa Mutahi ebyadunda amago gaawe ohuŋwa mu bugadi.
Nabutono galimanga ekalakita yaba n'emusingira liisi.
Olw'ohulima ohwo baŋanga ohuŋwa mu bugadi obubaalimo.
Batagiha ohugula ebyayo era babbinga enjala ŋa waawe.
Hiisi hiitu wahihejeranga ŋa wa Mutahi.
Re.
Nabutono gasaala ŋawa Mutahi amalongo adatu omwali abaana abahaana badatu n'abaseere badatu.
Abahaana baawe ni bahula bafumbirwa babahwa emaali.
Emaali eyo ni yaaja ŋango nga obuŋinda mu mago ga Mutahi bweyongera.e.
Abaseere baawe ni baleeta abahaasi ehidaala nga higalama era nga hicaaca.Ŋahani ŋango ŋano ŋaaliŋo amayumba gabasaani baawe abadatu ko neya Mutahi omwene.e.
Ale oweene Nabutono ng'olu gaahiise edaala lya Mutahi!
Hino nj'ehigema hwemba olwembo owembo huuti: Hadidiri haasa Hadidiri haasa edaalaX2.
Muto yange bamulanga nje Hitawulo.
Ali n'emyaha ebiri.
Buli hiseera alira,  oluusi gehubbiraŋo mwiroba.
Analira,  nga mubeha hu mugongo.
Oluusi gafuhamaho nimubehire.
Ate namubehura ng'alira nindi.
Ni bamwoga, alira era banamwambasa ebyambalo ebiyonjo,  abifudusa n'eroba luusi gabifuhamamo.
Enjala enamuluma,  nga mama amuŋa ebiryo.
Anenda ohuŋenyuha bamuŋira mu hatanda hahe ahadiidiri.
Oluusi amwembera obwembo k'ogaŋenyuha.
Era hiisi ebyahola byosi byosi bya hiwegera.
Maani gatega omutego Wambeba naali mu hisuli namubona.
Gatega omutego guno eno pwaloma ati,  "Leha tege omutego guno naheeta embeba eyiteganya muno."
Wambeba gemulula gaaja galoma,  Wangoho ati,  "Wadwaayawe,  Maani aŋwa hutega omutego munju buwe."
Wadwaaya gageene era gaahajala ati,  "Bbeee sipanga huhola ehyo."
Wambeba gaŋwaŋo nga aheja Wambusi nga amuloma ehiitu cehyene ehyalomire Wadwaaya.
Wambusi gagobolamo ati,  "Ebyo bibyo.
Ese mbula aŋa mutego gupambiraho."
Wambeba sigademba.
Gatiina ewa Waŋombe nga amuloma cehyene.
Waŋombe gabbuha ati,  "Ese sindya nyama.
Ndya nyaasi n'olwehyo mbula aŋa mutego ogwo guna hanjolereho.
Pwere aŋo!"
Wambeba gageme aŋaatu ŋaŋe munju mu hisuli gaŋoleera.
Waali oheja omutego nga gubbaliha.
Mu hubbaliha ohwo gwapapasa temu emba ate ekambwe.
Yaali kolakima.
Maani omweene hutega mutego ganyanguha gaaje abone ehya papahiise.
Nigoolire esolo ekambwe nj'eyamusangalira.
Etemu yamuluma efunda edatu era gaaba nataŋone.
Gaafa!
Bino byosi byaliŋo Wambeba nalengereeye era nabona.
Nibahenire ohusiiha Maani,  egulo ŋaaliŋo omukolo ogwohumwiisa emagombe.
Ohuhola omukolo guno basala mbusi.
Ogwo guholewa dwaya ya ngoho.
Baŋamba Wadwaaya ohuja ohuhubba huhihoso ohwohya ahasanja.
Wadwaaya galanga Wambeba adulume amuŋonie.
Wambeba gegaaniye nahebulira ebi Wadwaaya gahaajala huby'omutego.
Wambeba galomire Wadwaaya ati,  "Otahena gugwe gumulindirira.
Ja ohene ogwo."
Wadwaaya gatiinanga aŋoola eno pwaloma ati,  "Natalegerwa gatiina ninago ebuhwe!"
Ohwabya olumbe nihwoolire,  bajiira ŋombe kubanga nj'ehola omukolo gw'ohabya.
Eŋombe niyalanga Wambeba yesi gahaajala nagaana ohuyeeda.
Eŋombe yatiinanga erira amaŋeŋe n'eroma yiiti,  "Nataŋulira hulabulwa aŋulira hageso nihalomaloma."
Nalehanga bali hwabya n'ese niija ohubaganiraho ahagano hange hano.
Lulala ŋaliŋo enjala pereketya mu hyalo.
Ŋabula owaaliho n'ehyohulya ohutusaho Nahinywamalwa.
Hiisi mugamba abanahinywamalwa baguluhanga olugendo olwene oluleeŋi ohwola eyaali omusaala ogwaliho amahuyu amalabire ni guli ŋagaati w'olwabi olwene olugalamu.
Ni bahenanga ohunoga amahuyu nga baagamayo ni bagegire agaawe n'agabalebe baawe.
Amahuyu ago galeeteranga Haŋambi oyu balanga namumbirya ohwegomba era gaŋeega hu ngeri eyi aŋanga ohusuna ebiryo ebyo.
Gayiiyaŋo amagesi agohuta hu wihaliro buwe obulimbo ng'ahena abugula olujo atiina ewa banahinywamalwa abaloma ati, "Mupeho omuliro."
Ni baali ko ni bamubugulira eryanda ly'omuliro, namumbirya gehala hu ehuyu eryali ni lihiramo obubba nga limweŋamba hu wihaliro.
Ni bamuŋa eryanda ly'omuliro nga geyaasa ahena geyuna engo ohulya ehuyu eri asunire.
Aye ehy'ahabi ehiriiwa ehirala hyali sihimwiguta.
Kale gagamayo omulundi ogwohubiri era gahola nj'ehyene.
Ni gagagmayo omulundi ogwohudaatu abanahinywamalwa batagiha ohumwebusabusamo era nga bamubuusa lwahiina gaali ogobojolagobojola eyi bali ati genda omuliro.
Nga namumbirya agobolamo ati, "Hiisi olu pwa eno noola amanda ni gasimire."
Nga abanahinywamalwa bamuloma baati, "Odulinga!
Wenda biryo byefe!"
Nga Haŋambi abagobolamo ati, "Kadi, ehyo sihituufu", ng'ahena atagiha ohulira.
Nga abanahinywamalwa bamuŋambirwa ehisa.
Ni wahya, hiisi nahinywamalwa gaŋa Haŋambi olwoya lulala.
Nga wangewe agululuha ni nabo ohwola hu musaala nago ogwali ŋagati w'olwabi olugalamu.
Haŋambi ni galengera amahuyu amanyulu, ng'agegwanisa gosigosi.
Hiisi olu nahinywamalwa gagesyangaho ohunogaho, ng'amuhayula ati, "Eryo lyange, ndiise owehereeye ohulibona!"
Ng'olwo alinoga alita mu hisaŋu hihye.
Hu komerero gaali n'amahuyu gosigosi abanahinywamalwa ndibafunaho nayire.
Nga abanahinywamalwa bamuleha eyo yeka bagama.
Ehireema ni hyatagiiha ohuŋamba ng'aloma ati, "Nimba ni tenda husigala mu gusaala guno seŋeene, ndi n'ohuguluha hya banahinywamalwa."
Ng'aŋo gesinga atuuma mu bbanga atagihe ohuguluha!
Coka nga BBwa-a-a-a!
Gedimbuula mu lwabi mu gagoona.
Ng'aŋo Haŋambi aŋulira erala hu magoona ni liroma liiti, "Hiina ehihuuli nahyo ŋaano?"
"Ahanohi ahanoli ohohugabbula oti, nyamu."
Nga namumbirya gerira n'aloma ati, "Oo, munjede!
Koni simumanyire?
Ndi mulala hu balebe benywe abaali ni bagotire.
Ninywe abalebe bange abadaayi abanahagananaho ni nabo" Gabbologa bugaali weene amagoona gamusasira.
Aye egoona ehulu nga liroma liiti, "Hunahahase huuti oli mulala hu efe singa onalye hy'efe era wanyumirwa supu womu madosi.
Ng'amagoona gamuŋa etamu erimo amaaji amacaafu agafaana hy'eroba anywe.
Nga Haŋambi aloma ati, "Supu ono afanira erala hy'oyu nguhwa yange ganyiiyanga!"
Coka ng'ayaba eroŋo mwiroba n'ohugulu huhwe ohwenyuma era ng'aŋundula eŋundu mu tamu n'ohugulu huhwe ohw'emutwe.
Nga geholesa oti hani anywa supu nago n'eno amaaji agabamuŋaaye pogasulula ni gatiina mwiroŋo eri ayabire."
Olufanyuma amaaji ni gaŋwamo nga namumbirya aloma ati, "A!
Ohuŋooma!
Ng'amagoona gamuloma gaati, "Ŋahani hufanisye huuti dala oli mulala huufe" Nga gahena gafugiirira Haŋambi ohuŋenyuha mwiroŋo lyago owiire owo.
"Ero ni ryali ni linatere ohubaŋira nga namumbirya aloma amagoona ati, "Ejo mu mugamba nahabaŋayire ebipambaho."
Ni wahya ni waali ni butanuuha, Haŋambi gasisimusa gulala hu gagoona gaguloma ati, "Nenda hutiina ndete omuhasi wange n'abaana ohuŋwa engereha bahanjeeda ohubaŋayira ebipambaho.
Kale nyede bunyambuse abahyo ni bahiiri husisimuha."
Ogugoona sigwasangaala olw'ohugusisimusa mu mawiwi.
Coka nga namumbirya agwegayirira ati, "Njede, ewe osanya mangu ohusinga.
Ng'egoona lyehirisa Haŋambi alyebehesa hu mugongo limwambusa paka hwigobo.
Ni gatumaho ng'aloma egoona ati, "Ngoboola mangu!
Otaŋwaŋo" Ng'ahena gesweha mwisugu."
Neyi buli eno egoona lihirindiriiye Haŋambi, n'ogusuulu gwalyo oguleeŋi ko n'agaboni agembira ni bifundulaye hu mugulu w'olwabi.
Mwogo biryo biraŋi.
Mwogo bamuhoma mwiroba.
Mwogo bamulya mu ngeri nyingi.
Bamulya omunyiye,  olundi omwohye e oba omuwu/efuge.
Aŋandi agehewamo obugehe, hwasa cwada.
Oba hwahandamo kabalagala oba mweniole.
Mwogo husowola ohubbebbena omubisi.
Obugehe wa mwogo hutunda hwasunamo ebbesa.
Mwogo aŋonia enjala singa hiisi lufanyuma lwemwesi edatu ohoma obundi Mwogo gende ohumwagirisa.
Hunyikire ohuhoma mwogo.
Emotoka egesya abaatu mu bifo ebitaasi nahilala mu Uganda era eyeda bugali.
Egaali yoosi etambisiwa nga eƞenda nabaatu mu bitehere byefe mu Uganda.
Eryato lyosi lyamugaso nyoo eyihuuli koweyite abahyefe abalirene enyanja.
Etuleeni yoosi huyitambisiwa mu hugenda era niyo egendera hu lwere hwokani.
Akero namonyorire Azizi nkomogwarosa etuki.
Ekero nkonyu echae ya mambi nkomorgeria Azizi.
Ngotara risiko rionsi gochora amaoga.
Namoa Azizi rioga.
Korende tarigoteba,  "Mbuya mono."
Nigo nkomosibi Azizi oraba se mama ataransibi.
Nkoboi Azizi eyanga embariri ekiagera nyanchete erangi embariri.
Ekero ngochikorara,  nkomobeka Azizi nsemo yane.
