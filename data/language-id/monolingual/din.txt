Paan e cɔl Wunkuel lɔɔm, ecieŋ kepiinydiit e cɔl Lego thin.
Apiyo, Ajɔk ku Atɔŋ ake ci la kuany tiim  mac.
Aci Madiit lueel, "Duɔk ka nhiim maar Lego."
Go nyiir ciam thaal.
Erin le kek ta mec.
Go Apiyo lueel, "Bitku.
Lego aci thiɔk tene."
Ka Ajɔk ee wic ec Lego.
Go Apiyo lueel, "Tak kewaar ci Madiit ok riaac."
Ajɔk akec wɛtken gam.
"Ɣɛn awic lec milaŋ Lego," ku lueel.
Lego aci bɛn ku yok lecken milaŋ ke liu.
Go thiaan ku jɔl tiit.
Go nyiir ke daŋ piŋ la, "Ɣooooo!"
Lego eci rot guiir ku bi cuar kac.
Go Lego lueel, "Lɔn ci cuar athɛmde koŋ tiaam."
Apiyo ku Atɔŋ aci waak ŋiec ket.
Go ke athem tiaam.
Ajɔk aci waak joor ketket.
Go Lego guɔ ŋic lɔn ye yen cuar.
Lego aca Ajɔk liek!
Go Madiit lueel, "Ku na cɔk ayen ken ci yen wɛtdie piŋ waar."
Go turum kɔɔc ke ci thiaŋ raan geeu.
Go raan e kɔc ciaal turumic jal kiiu, "Ala geeu!
Ajal yemen."
Go raan eben rot jɔt ku, lek turumic.
Diaar ku mith aci jal nyuc piny, ku ke rin bi la keny yuul looi.
Guɔ jal nyuc aluiit nyin, mony tuy lɔɔm.
Guɔ jal tak, "lɔn le ɣɛn gendit!
Ku baai aca ben yok."
Thai kɔk cit gup cuɛr a ɣɔɔc kaken wei.
Kɔc kɔk wen ciath ok aci ɣɔɔc kaŋ.
Ɣen aŋɔŋ weu ɣɔɔc ɣɛn kaŋ.
Ke kaam thin wen, ke raan ger turum koth kaaŋic.
E kaam ken ke kɔc ajal.
Ku cuɛr wen arot jal pik ka ke wic bɛn bei turumic.
"Ba dhuk baai nɛn?"
ɣɛn arot jal thiec arot.
Ku turum ke ciyic jal tuoc.
Gou ɣɛn anyin niɛn.
Ku tak ma baai kek wamaadh.
Ke kaam thin wen, ke nin go adɔm nyin.
Na ca jal yuul, ka ɣɛ paac.
Tɛwen ka yok kɔc juaac ka ke ci jal.
Ke kaam ken yen aci ɣɛn jal la ba pan walɛn jal la yɔɔp.
Akɔɔn tok ala dek piiu.
Miɛr ka rou ala dek piiu.
Anyiɛr kadiak ku diet ka ŋuan ala dek piiu aya.
Lɔɔc ka dhiec ku dier ka detem acath ke la wiir.
Akajaa mimiir ka dhorou ariŋ wiir.
Aguek ka bɛt ku rec ka dhoŋuan akuaŋ piiu yic.
Koor tok aci adhiau.
Yeen awic bi dek.
Yeŋa ci riɔc koor?
Akɔɔn tok adek piiu kek koor.
Ɣen acɔl Mayar.
Madhkie aŋuan.
Rien ken a Deŋ, Wol, Lual, ku Garaŋ.
Madhie Deŋ anhiar tuk atueŋcok.
Madhie Wol anhiar kuaŋ.
Madhie Lual anhiar thiaan ku wic.
Madhie Garaŋ anhiar kuɛn.
Ɣɛn anhiar kuat kɛ ye kɛ looi eben.
Ɣen atuk atueŋcok kek Deŋ.
Ɣɛn akuaŋ kek Wol.
Ɣɛn atuk thiaan ku wic kek Lual.
Baar, madhie, ye ŋo nhiar?
Baar tuk atueŋcok kek ɣook.
Baar, kuaaŋ kek ɣook.
Baar, tuk thiaan ku wic kek ɣook.
Baar, kuɛn kek ɣook!
Wa thɛɛr laai ake cin cok.
Ee raan e rot yen ee ci Nhialic yiek cok.
Go Nhialic jal tak ku bi laai eben yiek cok.
Laai eben ake wic cok bi kek ya ciath ku kat ke.
Ee rilic ku bik cak ya mol e path.
Na ɣon akal tok, ke kuat e lai eben jol mool pan ee Nhialic.
Go Nhialic kuat ee laai ku diɛt yiek cok.
Go laai abɛk dier ku cuɛt laai abɛk rot piny.
Ku jɔl ka lueel kek eben, "lɔn ci kek bi bɛn mol."
Ka Kondook yen e lan toong ci dong cien wen kɛɛc laai.
Go Nhialic cok awen ci dong piny eben gam tene Kondook.
Go Kondook ja lueel ke ci puou miɛt apɛi, "lon bi yen jal ya ciath ku poul apɛi kam laai eben."
Kaam wen jiel Kondook, ka Kepiiny lok bɛn ke lim, "Ku lueel mouc ɣɛn cok."
Aci Kepiiny lɛk Nhialic, "lɔn ci yen kuɛɛk piny ninic."
Ke Nhialic acin cok ci bɛn yok bi kek yiek Kepiiny.
Akol ɣɔn kene, yen anguot tit Kepiiny cok, agut ci yakol.
Acol aci man thou.
Acol kek wun aci ŋiec cieŋ kamken.
Na ɣɔn akal tok, ke wun Acol bɔ baai kek tik.
Riɛnke acɔl Adut.
Go wun Acol lueel, "Adut ee moor yemen."
Acol a kec puou miɛt.
Aci tɔc matania man ci gɔt kɔu.
Go wun Acol jal bi la luɔi yic.
Adut kua Acol aci jal reer ka ke ci puoth mit.
Akol dɛt ka Adut yup Acol.
Tadɛt ka ci Acol muɔc ciɛm.
Adut atheel Acol wei akɔtic.
Matania man aci yic rɛɛt.
Acol aci matania loom ku jɔl abaŋ ciɛm.
Aci kat.
Acol aci la reer e tim nhom.
Aci wɛɛk lɛɛŋ kɛt man.
Go tiɛŋ tok waak jal piŋ apath.
Aci tik guɔ ŋic lɔn ye yen Acol nyiɛn mɛnh.
Acol aci wɛc nyiai kek yen.
Aci ciam ku niin apɛth.
Wun Acol aci lɔk bɛn baai.
Acol aliu.
Acol aci wun yok.
Ku lueel, "Rɛɛr ka wek wac ta cit ta ye wiec yeen."
Adut kua Acol aci rot jal bɛn nhiar kedhie.
Adut aci thal tɛn kek.
Aci Acol jal ŋic lɔn ci yen man dɛt yam bɛn yok.
Ɣeeeeǃ Ɣok ee laŋ wɛŋ adhëŋ apɛidit baai.
Yen ee leŋ tuŋ tok ëpath ku ee cin yɔ̈l.
Yen acuai ku lɜ yäc dit.
Yen ee wɛŋ ril apɛdit.
Raan biok anhiar wɛŋ kënë apɛidit.
Nawen ke ɣok kɔ̈k anyuäth wal, ke wɛŋ kënë anyuäth rot.
Wɛŋ kënë ee thɔ̈r, ke ye ɣok kɔk nyaŋ thin rot.
Tä ram yïn kek wɛŋ cit kënë, ke yïn loi ŋö?
Matok kënë yen acek apɛi.
Ɣkënë thok arɛɛr piny apɛi.
Agrom kënë aciek piny apɛi.
Döl wëëth yen aciek apɛi.
Mony kënë a baar apɛi.
Matok kënë yen aci loi ka baar apɛi.
Mony kënë aci thiik loi ka baar apɛi dït.
Mony kënë aca agrom loi ka baar apɛi.
Aye mony kënë tak ala döl kënë a baar apɛi dït tet.
Yen mony kënë aci nyuc thony baar apɛi.
Ku yen a mith thial baar apɛi.
Yen mony kënë aci ɣonde pol ku le reer roor run juec apɛi.
Piol eye mɛnh pioc pel nyin.
Yeen eye mɛɛnh tok aliŋ.
Na ɣɔn akol tok, ke Piol eci jal bi la tuk kek pamɛdhke.
Ke mɛnh  joŋ eci dot.
"Yin aba kony," ku lueel Piol.
Go joŋ biou, ku dier ku ŋuin yeyol ten Piol ke miɛt puou.
Go pamɛdh Piol joŋ cop.
"Kaaj!
Kaaj!"
Piol eci kiiu kaya.
Go joŋ kat.
Eci la thian erin ee dhak rɛc kɛ.
Pamɛdhke aci Piol yok ke dhiau.
Go kɛ lueel, "Lok buk jcŋde yɔɔp."
Piol aci puou lɛi.
Go Pamɛdhke lueel, "Abuk kony yɔɔp."
Kek aci jal yɔɔp ɣɔn juaac yic.
Go Piol lueel, "Yeen adhil tɔ wiir."
Ke joŋ eci riɔc dhak.
Piol aci jal cɣot, "Duk yɔɔt nhial!"
Joŋ aci riŋ ten Piol.
Kek kedhie aci puoth jal miet kam ken.
Go pamɛdhke lueel, "Ok aci wuoc.
Abi maadh kek ok aya."
Thɔk eye mourŋak nhom e lai ku diɛt.
Ku jɔl amat nhom cɔɔl.
Ee ci Thɔk lɛk lai lɔn ci yen nyuoth.
Go ke nyuc bik wɛtde piŋ.
Ee ci nyouth lɔn bi cɔk bɛn.
Go Aŋɔu thiec, "Yeŋo buk loi?"
Go Ajith kek Tuot lueel, "Ok abi ciam tɔu atoŋ Muorŋak nhom ic."
Go Thɔk Muorŋak nhom lueel, "lɔn na le raan dhal e wɛt kenic aka dhil  der."
Na le bɛn akol bi Muorŋak nhom dɛt bɛn kuany.
Go kɛ Aŋɔu kuany.
Ku Thɔk ecii wic lɔn bi Aŋɔu ya Muorŋak nhom.
"Ɣɛn e muorŋak nhom," go Thɔk lueel ke ci puou riek.
Thɔk e kec ciam cak kaŋ nyiai.
Go Weŋ thiec, "Yeŋo buk loi?"
Go laai ku diɛt jal jam eben kam ken.
Ku riek ke puoth tene Thɔk.
Go Joŋ lueel, "Ɣɛn eye raande ta waar ye yen Muorŋak nhom."
Go Amaal lueel, "Nhim cien dheeŋ ake ya gam ten miethke waar e yen Mourŋak nhom."
Go Dier dhiau, "Ku lueel waar ye yen Muorŋak nhom, ka ɣɛn eye duomde tit."
Ku lueel Amaal, "Ci Thɔk tak lɔn bi yen a Muorŋak nhom akolriec eben?"
Go laai mɛt ku lueel ka lɔn dhil Thɔk ciam dhɛɛth pan Muorŋak nhom cɔl Aŋɔu.
Laai aci bɛn Ku yok kɛ Thɔk ke rɛɛr.
Thɔk aci lueel, "lɔn bi yen a Muorŋak nhom akol riec eben."
"Yin abuk der ku yieth ku yin tene Muorŋak nhom yam."
Go Weŋ Thɔk thɛl e luŋ Muorŋak nhom yic.
Go abɛk puoth miɛt.
Ke ye thok kuec ciath kan tɛ thel kek.
Wääthɛɛr leŋ Aŋui tiɛl.
Yen ëya ee leŋ Arou.
Aŋui kek Arou aake mäth.
Aci Aŋui lɛ̈k Arou, "Lok wïcku miok ciɛc."
Aŋui aci kat apɛi.
Ku lɔk Arou buɔth cok amaath.
Yen ë ci rioc.
Wën cï kek war tem.
Kek aci tiap.
Wën tiŋ kek athien ciɛc.
Go Aŋui riŋ tënë athien.
Aci Aŋui lɛk Arou, "Lör nhial ku ben athien ciɛc la bɛi."
Arou aci lɔ nhial amaath.
Go Aŋui puɔ̈u riääk.
Ku loi kɛɛu tënë Arou.
Arou aci athien ciɛc gɔɔt.
Ciɛc aci thiei yomic.
Arou aci löny.
Go athien ciɛc löny ye guop.
Aŋui aci miok ë ciɛc nyian.
Ciɛc aca Aŋui kac.
Yen aci kat.
Go ciɛc buɔth cok.
Aŋui aci riŋ wïïr.
Go ciɛc ŋot ke buɔth cok.
Go athien ciɛc ku miok aci ril Arou kɔ̈u.
Arou leŋ kɔ̈u a kuet yen rot tiit.
Ku ler baai.
Këc ciɛc aci Aŋui yiɛk guop kït.
Aguek ku Pien ake maadh.
Go Aguek lueel, "Baar madhie buk ciath ku buk ma la neem."
Go Pien lueel, "Yin aca leec.
Ku ye ŋa bi ɣook lɔk tiet baai thok?"
Go Agɔɔk lueel, "Baai aba lɔk tiet week."
Go Aguek dhien mabior taau jɔgɔ deyic bi yien man.
Aguek ku Pien aci jal rial bak piny.
Ku jɔl ka ɣɔŋ cikic.
Kek aci la rɔm kek yɔɔm Alɔɔl.
Ku Pien eci riɔc kek.
Go Aguek madhde kony.
Ku jɔl ke ɣet pan man Aguek ka ke ci cɔk nɔk apɛi.
Ku jɔl ka ke cin lɔɔk bik ciam tit.
Go Aguek lueel, "Pien nyuc nhial."
Go Pien them bi nyuc nhial, ku yeen aci ye leu ci men Aguek.
"Go pien lueel," aca ye leu ic cimen du Aguek.
Yen wɛt ken akɣec Aguek bɛn piŋ.
"Na ci ɣɛɛn ye deet cimen.
Ke ɣɛn abi jal ba dhuk baai."
Pien aci puou jal riaak.
"Ku lueel lɔn ye Aguek madhden ce yeen ye piŋ."
