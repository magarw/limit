Iwui ngareonganao khavai YO-YO chi kali vākahai khala?Phālala matheithura!
Chaoki lila, Bedlila maleimana.
Box hilila mazangmana!
Izarva̱ wui ngalemlila                                                                maleimana.
Klai vālāk haokhala iwui YO-YO chi!Iwui paitu lila mazangmana.
Ina shim li phākapai katongali phāhaira!Kha masamphang chaothura.
Iwui YO-YO na kali vāshiman kahai khala?
Oh Āyi āyar wui eina hanungrā dalei!
"Yanglo, ili                                                                       shonfa̱li khi                                                                       tātung haisā                                                                                 marao?"
Oh iwui YO-YO nei!
Ningshinā hairei Āyi!
Nana iwui YO-YO                                                           phākhui mihairei.
Āyi māngna ngareothui                                                        haira iwui YO-YO chi.
Inili ngareophungli vā ngareo ngaiya.
Kha ini ngareophungli                      kathāda vāsi khala?
Oh ini cycle eina vāpaira.
Chimaningkha bike eina vāpaira.
Bike maningla gari hak khamei                                  einala vāpaira.
Sigui gari eina la vāpaiya.
Chimaning akha sei gari eina la vāpaiya.
Ini khani gari thaolagala vāpaiya.
Bus kahakpā chila tonglagala vāpaiya.
Thingkhong huilagala vāpaiya.
Mafa̱ wui khumkor lila tonglaga vāpaiya.
Kha ini khikhala masātheilaga!
Āphei eina zatvā haomasa!
oh na ili matheili khalei?
Zāling inei...... Khamatiya li zatda khalei pāhi!
Ui... yā...ui....yā  da  zāling ithumbing ākhon mashokla āsān ākha eina zata.
Zāling ithumbing ot kasā li ngachāng machatmana.
Ithum zāling bing sāyur kateibing thāda khonzārlaga mazatmana!
Kha ithum ānganam li āthishurzata.
Ithumna kashak kazā      khalei  ānganamli shurzata.
Ithumna ānganam eina kashi kaphā kashak kazā theishapa.
Ithumna kashima kashak kazā ningchāng lāka.
Nathumna yangkharāli zālinghikateonao eina theisā lapai kha zālingbing yāng pangshap leilāka.
Shim khamong shungkham haisālala ithuma ngangkhavai maleimana!
Ithumna na akhur kateo eina ngawozang shapa.
Ithum sorngasaida kaphung kateo teo semkhuilaga chili okthuiya.
Zāling bing hi ngachāng kāmeikap kachi āga̱na
Kānthei.
Iwui kānthei.
Iwui machu kahunga kānthei.
Iwui kahaka machu kahunga kānthei.
Ina kathaka.
Ina iwui kānthei chili kathaka.
Ina iwui kahunga kānthei   li kathaka.
Ina iwui kahunga kānthei   chili kapang eina kathaka.
Kānthei kali vāhao?
Iwui kānthei chi kachishong kathakvā hao khala ina?
I matheithura.
Yo iwui kānthei chi kachishong vākachang kahai khala?
Iwui kahunga kānthei chi kali shimān haokhala kachi i matheithura.
Oh ātungshong chiphan zatdalei lamo.
Oh ātungshong kachuiva̱li chiphan zatdalei.
Kachuiya kazingram shong chiphan khangai chiphan thuihaira.
Kachuiya kazingram shong chiphanthuihaira.
Kachāng lila tāmeida chiphan thuihaira.Oh iwui kahunga kānthei shimānhaira.
I āra rarhaira, naoshinao maninglui mana.
Imāng eina tangkhamang kayānglila zat theihaira āra.
Āyār hiva tangmangting haili!
Khipākha zatda leilā?
Khipā khala?
Oh Lāminao lamo!
I mangacheemana!
Imāng eina tangkhamang li zatheiya.
Oh!
Ārā chili ātang kahaka eina khikha ākha theivā dalei.
Khikhala chāng?
Oh, ra̱khong lamo.
Thālala I mangacheemana.
Khikha ākhon ākha shā dalei!
Ākhonchi khi ākhon khala chāng?
Oh, ishāchon ra̱khongli tara̱ kakhui wui ākhon lamo!
I mangacheemana!
Mi rārāda khalei kā?
Miwui kazat ākhon shādalei.
Khipā zatda khalei khala?
Oh ishāva̱ lamo.
Yanglu, ishāva̱ lui wui eina hanungrā dalei
I arā khararnao na noashinao maningluimana.
I ārā khikhalila mangacheelui mana khararnao                                              sāhaokida.
Thang zimiksho kha Chāo ānao ākha kha̱rar ngahongli yongzat sāya.
Chāo ānao china yong mamānda yongkazata Thepā li vā ngahom khuiya.
Yongmamānda yongzatkasā mafa̱ lila vā ngahom khuiya.
Chāonao china yongmamānda ra̱khongla yong makāna.
Āna  cheitā kahai shimrāp lila yong mamānda ngawok kāya.
Kha kashuirak eina lunggui kahakva̱ leisāda Chāonao chi lunggui chili ngaphok khuida kongluizang haowa
Kazānā haida kateowa Chāo  chi chaphaowa.
Nāyong ākhana rālaga  chāonao wui āpheichi rāsingmiya.Ngasheinā haida Chāonao chi marmeida chaplui haowa.
Āmei kharara Singom nala rāda Chao li rākhāng mathotmiya.Kha Chāonao wui kachap chi mavān thuwa.
Ānaolamshong Chāonao chiwui āva̱ rāda hithāda hānga, "Sei, inao machaplu.
Lunggui chilivā shaomi haosei ini rālo sei!"
Chapsuisui eina chāo ānao china hithāda nghānkāya, "Oh āva̱ chimatha̱sei!
Lunggui chila chap haipaishina."
Āva̱ eina ānao shaohāhā mana̱ laga kupsang haowa.
Ithum sāyur bing wui ngasotnao ākha leiya!
Āva ithum mathāmana!
Ithumwui khamashita ngasotnao chiya Vānao na.
Ili Rhino hoya!
Iwui pha̱sā kachak na oui kahai thārān.......
....vānao na shaimiya.
Iwui āmingna Crocodile hoya.
Iva āhā makashut theimana......
...kha  vānao na sāmathā miya.
Ina Giraffe na!
Iva iwui ākui makā chikāo theimana.....
...kha vānao na ākui muihaikha kotmiya.
Ina Zebra na!
Iva katāva̱   li khakei otbing matheivā rar mana......
....kha vānao va mik shenglāka.
Vānao hi ithum sāyur bing eina ngateiya.
Āva la̱ā la sāya.
Vānao hi ithumwui khamashita ngasotnao na.
Chinaoni khani Chunu eina Munu khamāthei yāmguili vārada zatdalei.
ĀniwuiĀvā yāmguili khamāthei lingdalei.
Āvā ini nala ot sāngachonka."
Āvāva̱ na āwui naongalāva̱ khani li ot kasā ngasām da yangkāya.
" Ei rālo nei rāsā ngachon lo."
Chunu eina Munu na yāmgui ot sāphok uwa.
Haptā wui thili āthā  yaosang kahai chi kharshokphok uwa.
Āni na khamāthei rong bing chi ningsanglāk eina sāmathā michinga.
Zimiksho khani kathum thang wui thili kahola phorshok haira̱sā ya.
Chunu eina Munu sakchanglāk eina kaho phorphok haowa.
Chunu eina Munu wui Khamāthei mathālāk eina mathei haowa.
Āra khamāthei shairān ātam rāuda Chunu eina Munu khamāthei heiun unglāk haowa.
Chunu eina Munu khamāthei sopkai khakha phungkhuiya.
Āvā na khamāthei meili ruimida Chunu eina Munu ringphālāk eina shaikhuiya.
Āja̱ hi iwui āworshimli vākhare zimikshona!
Āva̱na iwui āpāng singlaga zatdalei.
"Āva̱ āpāng mangasin sei.
I rarhaira āra.
Āpāng mangasinla zatheiya iva!
"Kha  Āva̱na  āpang machihothuwa.
I kathā naoshinao kachungkha āworshimli rādalei.Kaikhana gari eina rāya.Kaikhana cycle eina rāya.Kala kaikhana i thāda āphei eina zatrāya.
Āworshim vāshung haira.
Āra imāng haora.
Āva̱na kayāngli ngaraisāra da hanga.
Mibing hi ina makathei mānga!
Ina yongshokda Āva̱li shokngavamkhuiya."
Āva̱, na kalikha mavāla hili ngaraisālu" da ina āva̱li ngakaoa.
Katamnao katei bing āworshim li zangser haira.
Ili ojāna shok hokhui rarā sāya.
"Oh Inao i kalikha mavālākla hili nali ngaraisārakho.
Āra na āworshimli zanghaolu" da āva̱na ili hānga.
I katosisi ngasam zang haowa.I āworshim wui eina kashok thārān āva̱na ngaraisāra ili!
Inili yanglo.Na iniwui ngasotnao masāngai?
Ili yanglo.Iva thāklāk eina yongtheiya.
Iwui  āpāngla yāng leilāka.
Iva āma̱ khayek ningchāng lāka.Ipāng eina āma̱ yek dalei.
Ina nawui āzak yek yangkilā?Imik eina nali theidalei.
Vānao bingna lāā kasā ning mayungri eina shādalei.Iwui khanā eina shādalei.
Āva̱na āthei semdalei!Nganamkaphā ānganam iwui nātāng eina nganamdalei.
I juhei shaidalei.Juhei hi mararlāka kha iwui khamakanga āhā eina makeirara.
Khuira̱hi shimnādalei.Iwui āmale na kashim makashim theirara.
I lā ā sātheiya.Nali ina lā ā sā chitheikilā?
Āva̱na hāngda iwui ākhon mathānā ichi.
Ākhonchi ākharok wui eina kharāna.
Oh hoknao ānao rālo ngareousei!
Carrot hi maphākhuitheira?
Maningmanei ākhur chili maleimana!
Shim ālunglila maleimana.
Oh nana phākhuihaira!
Oh kashinga Hoknao!
Oh hoknao nawui shimwui eina shoklo ngareolui haosei ini!Kali leilikhala?
Iwui hoknao matheithura!
Maleithura!
Zimikla shokda kazing thanghaira.
Zimikla tunlui haira kha                  iwui hok mahanunglāk thura.
Iwui ngasota iwui hok makhalei hi                       ili uk khanang nā haira.
Oh iwui hoknao hanunghaira!
Āwui ngasotnao kathum eina ngasoda unghaira!
Ringkaphā!
Āra hok ākha māng maningla hok kathum la  rā ngarumsang haira!
Ngareolui usa!
Āra pikhavai ātam rāhaira!
Mangphāmeisei iwui hoknao bing!
Oh khaifa̱nao!
Maringphāli khalei?
Ithuma schoolwui eina shim ungfa̱kei.
Ākhama samphanglui naosei!
Oh Chaonao nala zatda khaleilā ?
Ithuma shim ungfa̱kei.
Ākhama samphangnaosei!
Nāyongnao na mothei                                                  zāda khaleilā?
Ākhama samphang naosei!
Yameilo!
Oh Yao!
Ākhama samphangnaosei!
Ithuma shim ungfa̱kei.
Oh Yongyinkui nawui āngachāng chi mathānāya.
Ākhama samphangnaosei!
Oh  simuknao ithuma shim ungfa̱kei.
Ākhama samphangnaosei!
Maringphāli khalei Seinao!
Ithuma school kuphairakho!
Ākhama samphanglui naosei!
Oh Mafa̱ iwui ngasotnao!
Ākhama samphangnaosei!
Ākhama ngathor kharā thārān........................
"Inao khipā yaothuirā da khalei khala?"
"Iwui ngasotnao  ākha khani nei āva̱."
"Yo da chā zangmanglo chino."
"Āra i school vāurei........uuummm                           naoda samphang naosei!
I tara̱ singkhanganao ningchānglāka.
.
Ili tara̱ eina ngareo khanganao la ningchānglāka.
Āja̱va kazing rodaleiya.
.
Kazing rotā akha ithumli tara̱ mangkhavai samphanga.
I  kayāng li khangareo ningchānglāka.
Āruiva kazing rohaida kayāngli mashok ngareo paithura.
Kha iva kazing kharo li khangareo hi ningchānglāka!
Chieina ina kazing kharo li shokngareoa.Ringphānāya!
Kazing kharoli shok ngareo chiva iwui kuisam yisop haira!Āvāna iwui kuisam sāmathā midalei.
NGAREO KHAVAI    KHANGARĀN SĀULO!!!
READY!!!!!!!!!
!
I marlāk eina yongdalei.
I ra̱yākdalei
I bicycle thaodalei
I skate sādalei
I kite chiphandalei
Ithumna khangareoli ithum wui pha̱sā wui yāng kala pangshap hi shichina.YĀNG: Pha̱sā wui yāng hina ithumli thākda ngatha̱              ngasakshapa kala tapdala ngatha̱ ngasakshapa.
Science wui FRICTION kaho hina ithumli ngatha̱ ung ngatha̱ khavāli balance leingasaka.
Pangshap: Pha̱sā wui pangshap hina ithumwui ngatha̱ ung                          ngatha̱ khavāli khamataiyana
Ringphā khamatai wui āzak.
Uk kakhanang āzak.
Khayak kazār wui āzak.
Khangacheewui āzak.
Ringkaphā āzak.
Malungkhavāt āzak
Ili lairikwui khararchān         kapā hi ningchānglāka.
Kha I khipāli khararchān hi pāchithei sito?
Igatuiva̱ la pivāthuihaira.
I lairik wui khararchān hi     khipāli pāchithei sito āra?
Ishāva̱ eina ishāyi la kashak kazā khagngarān na ngalangzār dalei.
Lairik wui khararchān hi khipāli pāchitheisi khala?
Ishāvā eina Ishāwo la ot kasā ngalangzār dalei.
Lairik wui khararchān hi khipāli pāchithei si khala?
Kakai maleimana!
Imāngla pāpaiya!Ili lairik wui khararchān kapā ningchānglāka!
Ithum okathui miyur sāyur vāyur hupva̱  ichichā wui sākathei masākathei leisera.
I kashan kachonmarakthei mana, lāminao bing lairik makapitheimana, kongwui Khai bing mikmakhayipthei mana....
.....kala hok nao bingna vānaobing       wui thāda mapaitheimana!
Lāngmeida fa̱naobing na dance masāthei mana,.
Zāling bing na lairik                                  mapātheimana.
Hangkhā bing na lāā masātheimana......
.....nāyongbing na kashak kazā     mahangzā theimana!
Khaithum okathuili leida khalei                                                            miyurkala sāyur vāyur saikora                                                            ichichāwui sākathei kala kathem                                                            ngateiteidaleisera.
Nāyongbing na kashak kazā                                                            mahangzātheisālala āthumna                                                                thingrongākha wui eina ākha                                                                                yongkazat themlāka!
Hangkhābing na lāā masāthei saichilala āthum wui ākhon khong theiya...                                                           Zālingbingna lairik                                                               mapātheisālala                                                               āthumna khamakeili                                                                 themlāka...                                                                Fa̱nao bing na dance                                                                masātheisā                                                                  ichilala āthumna                                                                                 ākhon khong theiya!
Hoknao bing na vānaobing wui thāda mapaitheisālala zāt kazā lithemlaka, kong wui khai bingna mik kakhayip matheithangmei sālala tara̱lungli okthui theiya, lāmi bing na lairik mapāthei sālala ngawok ung ngawokvāsātheiya.... chi tākam eina ina kashan kachon marak thei sālala I lairikpātheiya!
Ithum katonga wui talent hi ngateisera.
Thangkha lāmi ānao kathumli shongfa̱li fa̱ kahaka ākha                 samngarokphok haiya!
Lāmi ānao bing chi ngacheerang rang haowa.
Ngacheenā  haida yong kachup thui haowa.
Kahaka fa̱ chinala āthum li ngahomvā thui haowa .
Lāmi ānaobing china marlāk eina yong haowa.
Marnāda yonghaida vānao ākhali vāngatāka...
āthumna mangasām lākla yonga.
Shongfa̱li naoshinao ākha zatsāda lāminao bing chi kongluinakkha ya...
kha chithāsā lala mangasāmla yong haowa.
Ka̱lā shilāk eina ra̱khong ākha leisāya.
"Oh hiva ithumli fa̱pā china ngahomkhui rotra kathāusi do?
Ngachonmilu!
Ngachonmilu!"
da āthum khongpam haowa.
Fa̱ china ngahom khuihaowa.
Lāmi nao bing chi ngacheerang rang haowa.Kha fa̱ china mana̱rim hithāda ngahānkaya, "Nathum eina yong khangarum ringphānaya ili!"
Lāmi nao bing chi ringphānā haowa!
Āra āthum ngasotnao kadhar samphang haira.
Hi pha̱sā khamathā āwungana.
Āwunga hi kakāo fānao ākha leiya.
Pha̱sā kaphā āwunga eina āwui kakaoa fa̱nao ani kayāngli thangkha shokzata.
Fa̱nao china vānao ākha paikazat theida vānao chilitukshai khavai ngahom haowa.
Āwunga chinala āwui fa̱nao yongthui kahai chili ngahomvā thui haowa.
Āwunga china āwui Fa̱nao chili khangahom kala Fa̱nao china vānao chili ngahom mamānda khayong chi zimiksho kachungkha kā haowa.
Āwunga china naolāk eina āwui fa̱nao chili ngahom khui haowa.
Zimiksho kachungkha yongrā shum haida  āwungachi kaothek haira sāya.
Āra pha̱sā khamathā                    āwungachi kaothek haira.
Kazingkha̱ na kha̱rar ngahong                                               wui Āwungana.
Kazingkha̱ na marlāk eina                                                      kakhong thāran sāyurhupva̱                                         ngacheenā haidakathir haowa.
Thangkha Kazingkha̱ wui āhā hi kazāhaowa kala khangasheihi zimiksho khanithang kā haowa.Kha̱rar ngahong wui Doctor Nāyongna thangkha hithāda hānga,"Āwunga nawui khangashei āhā chi khuishok haolu chithākha kakazā raihaora.
Āwunga na kakazāraingai haoda āhā khuishok khavai mayā haowa.
Sāyur hupva̱ Kazingkha̱li ngacheeser haokadaāwui āhāchi  khipāna khuishok mira̱khala kachi wuimaram li nganang phok haowa.
Ātam chithārān kuingatokmakazanga Gadhā china hithāda hānga,"Āwunga nawui āhā chi ina iwui āpheieina kathakshokmi haoga".
Gadhā wui tuichi  kashā eina Āwunga Kazingkha̱ malungvāt haowa kala hithādakharara, "Gadhā nao nana Āwunga ili kathak kida vā?"
Kazingkha̱namarnāda khonghao kala malungvāt haira kachi theihaoda Gadhā chi khakmasuiphāla yongthui haowa.
Ātam kānthui mamān da sāyur bing uk khanang phok haowa.
Khipāna Āwunga wui ākhamor li saza̱leng kida kala khipā na āhā chi khuishokmileng ra̱khala kachi wui maram li Mafa̱, Shangkha̱, Singom kala Chāo saklāk eina machuk phok haowa.
Zimiksho khanithang kānthui da Āwunga wui  āhā kakazā chi marmei khangai marmei haowa.
Thang ngayākha kateowa Shiwok china Kazingkha̱ li hithāda hānga," Oh  Āwunga, nawui āhā kakazā chi ili kha hāngchitheilu."
Kazingkha̱ china khamor makāda āwui āhā kakazā chi Shiwok li chitheiya.
Shiwok china Āwunga wui ākhamor  ālung li khayangthārān  āhā li khamakhāo kachungkhatheida hithāda hānga, "Āwunga nawui āhā āva̱va̱wui ngachaili khamakhāo kachungkha zangdalei."
Shiwok chinakhangachee maleilāk la khamakhāo bing chi sāmathāmiser haowa.
Āhā sāmathākahaiwui thili Kazingkha̱ kharai khavān samphang haowa.
Kateowa Shiwok china hithādahāngluishita, " Oh Āwunga!
Nawui āhāhi thangkachida sāmathālagapheochinglu.
Chithāda masā mathālākakha nawui āhā hi shuiser haora."
Kazingkha̱na Shiwok li āwui āhā sāmathā chingra da hānga.
Lāngmeida Āwunga kazingkha̱naShiwok chili āwui khamakhāo āhāwui maramli khipākhali mahānglu chimaning akha sāyurhupva̱ na Kha̱rar Ngahong wui Āwunga hiya khamakhāoana da hāngra da panglākeina hānghaowa.
Kateowa Shiwok china                                           mana̱rimhithāda ngahānkai,                                             InaKhipā khali mahānglāk                                                                mara Āwunga."
Ringkaphā eina ngasoda Kazingkha̱ eina Shiwok mana̱rim kupsanghāowa.
I āngāngnao maningluimana.
I ishi shimwui thākla yāk kā theiya.
Kha kasakpāva                                     i thāk mayāktā                                           theimana.
I chauki lila yāk kā theiya.
Kha matā                        theimana.
Table lila yāk kā theiya .
Kha table wui eina matāthei luimana.
"Āvā !
Āvā ili table wui eina khāngtā lu."
"Na khalatta yāk katā tamlu inao."
Table wui eina tātheihaira!
Shangkha̱ kasā hi kapai maningmana!Mah, Shangkha̱ bing hi āzak mathāya kha sāyur kateibing na ngachee sera.
Shangkha̱ bing hi kahaka sāyur na kala āsā kharita sāyur sāhaida āthum wui kashak kazā  phākazat li kasak leiya.
Kashak kazā samphangthang māng zāya.
Kha̱rar  ngahong li zatshang zatkatā kasā thārān khangazana sāyur bing ngacheehaida ngathum sera.
Khangazana Chāo na ngacheehaida yong haowa Shangkha̱ li  theikhareoda.
Chāonao china vaokacham haida sāyur vāyur ngachee ngachām da yām ngarok haowa.
Āra kha̱rar ngahong li leida khalei katongana Shangkha̱ rāhaira kachi theihaida yongser haira.
Kha Shangkha̱  āmāng eina machukpamdalei sāyur vāyur bing kali vāser kahai khala da!
Thang zinikshokha kateowa Shiwok ākhali khamui   āhāng kahaka ākha tātung haisaya.
"Ina khamui hi iwui shim li khuiung haora", da Shiwok china ringphālāk eina ngavaoshoka.
Khamui āhāng kahakva̱ chi ngakhunlala makhuithuwa haknā haida.
Kateowa Shiwok china namlala, ngakhunlala khamui chi mangatha̱ thuwa.
Shiwok china āwui yāng pangshap katonga khuishoklaga khamui chi ngatha̱ khavai sāya kha masārarthua.
Khanaowa sāda Shiwok china uishong kala yāshong namlaga khamui chi phung khavai sāya kha masāpaithathā thua.
Shiwok china  āwui shimli yongunglaga khara̱ ungkhuilaga khamui chi khara̱ eina masa̱ khui khavai sāya kha khara̱ chi sha̱nā haowa.
Khara̱ kasāng ungkhuilui laga hotnā luiya!
Kha khamui chi mangatha̱ thuwa.
Shiwok china khamui chi shimli khui ung khavai kasā hi makānā thura kachi theihaida khamui chi shaiphok haowa.
Shaiphā  haida Shiwok china khamui chi shaikup nanai haowa.
Āra khamui chi teosang mei haida Shiwok china khamuichi shimli namsang haowa.Kha Shiwok na khamui chungnā shai haida āwui āwuk la kahakva̱ sāhaowa kala āwuk kazā phok haowa.
Shiwok china āwui shim ākhur naochili zangkhavai hotnāya kha āwuk haknā haida mazangpai thua.
Āwuk kakazā na mapam paithua kateowa Shiwok.
"Makārāmla imāng mashaila iwui ngasotnao binglila mishaisā va siva phāra" da Shiwok ningai mā shun chap pam haowa
Ina ātam kachida pikhavai khangarān kasā thārān.
Ting            Tong Khamongli  ākhonshaophok haowa.
Ina pivā khavai bedli ngarei ung ngareivā sāya...
BUZZ, BUZZmobile                  khongphoklui haowa.
Ina  ākhashida āyārwui ākhonbing chili manganāla pivā khavai hotnā luishita.
Kha......    āruila mangasāmla  āyār           wui eina ākhon ......       DONG...DONG!
da haophokluihaira
TRING TRING!
TRING TRING!Yo ākhonchi khi khala?kachiwui eina kharā khala?Ina bed wui eina ngakarthuida thuiyanga.
Bicycle ākha rā rā  dalei.
TRING TRING!
Bed wui eina ngakarthuicham chiva ishi āva̱ iwui kāli zangda hithāda hānga, " Yo, kathada āruila mapivā rang chi khala?"
Ina mana̱rim iwui āmik kahaka thuirak khuida ngahānkāya, "I kathā da pivā ra̱ khala?"
TING!
BUZZ!
DONG!
TRING!Shim hi ākhon na pui haida i mapivāpai mana.
Khonzārnāya!!!
Ākhonbingchi  ningrāk naya!
Iwui Chishutmeli ina leishiya.
Iwui Chishutme hi khamathā mina.
Āhi tamkachitheili themlāka.
Āhi malung nimlāka kala ja̱mitheilāka  .
Iwui Chishutme wui ākuisam chi tharzā eina masa̱ kazakzak kala rak kazakzak haiya.
Chishutme wui ākuisam li machu kahor hairclip kachungkha theta.
Āwui hairclip wui machu bing chiya kahung, kachar, khamateka kala yaingāng machubing na.
Āva̱!
Āva̱!
Ilila iwui Chishutme wui ākuisam thāda sāmilu.Ili āwui chi mathānāya.
Naoda iwui Chishutme thāda rarkā kachi eina ila hairclip machu chāt chāt thet ra.
I naoda rarkakā thārān iwui Chishutme thāngaiya.
I, iwui Chishutme kathā mi ngasā ngaiya.I iwui Chishutme li leishiya!
Ātam ākhali BHEEMA da kaho  Gadhānao ākha okthuisāya.Bheema wui li makhamathā otsak ākha leiya—chiya Bheema hi ngathorshong kapi wui eina thākda mangakarthui theimana.Bheema wui  ākhavā Ramu na Bheema li ngachāng shinā haida thangkachida khararchinga.
Thang zimik kha Gauri kaho simuknao ākha Bheema wui li yaothuirā da hithāda ngahāna, "Oh Bheemawo na kathāda hiyākha khanangda kapam khala?"
"Oh Gauriwo iva ngathorshong kapiwui eina thākda mangakarthuithei mana chiwui vāng eina ili Ramu na ngathor kachida kharar chinga.
Nana ili ngathorkachida kapi wui eina mamathotmi paira" da Bheema na ngahāna.
“Ina mathotmi lak kei nali” da Gaurina mathānthathup ngahānkāya.
Ngathor kharā tharān marlāk eina mathot lala Bheema mathui thuwa.
Thang ngazinkha Bheema ra̱khong wui eina hankhaung thārān Moti da kaho fa̱nao li samngarokphok haiya.
Bheema na hithada hānga,"Oh Moti, iva ngathorshong kapi wui eina mathuirarlāk mana.
Ili nana ākhama ngathor marāmathotmi paira?"
"Ina rāmathotmilāk kei nali ākhama" da Moti na ngahānkāya.
Kha ngathor kharā thārān Bheema li mathot lala mathuithuwa.
Thangkha Bheema na Cheenu da kaho harvā li hithāda ngahāna, "Cheenu, nana ngathor kachida thui kakhong thārān mibing kapi wui eina ngakarthui ya.
Ili la nana ākhama mathotmilu."
Cheenu na mayāda ngathorshong Bheema li khamathot thārān Bheema piphup haoda mathuilui thuwa.
Bheema na Kalu da kaho Hangkhāli samphangda hithāda ngahāna, "oh Kalu, nava ākhon panglāk eina khong theiya.
Nana ili ākhama ngathor kapi wui eina mamathotmi paira?
"Mathotmi khalaikei" da Kalu na ngahānkaya.
Ngathorshong Kaluna khamathot thārān Bheema kapi wui eina mathuilui thuwa.
Bheema hi āwui ngachāng kashi kala ngathor mangakarthui kharar hi machuklaga uk khanang haowa.
Ngathorshong Bheema pidaleilaga hāchāng ākha āwui nātāngkhur li rāpama.
Ātam chithārān Bheema wui nātāng muinā haowa.
"AAAAHHH...CHHOO..AHCHHOO! "
Bheema kapi wui eina ngakarthuihaowa.
"Iyah!
Ili khipāna khamathot khala?
I kathāda hiyākha thākda thuitheichi khala āja̱va?"
da Bheema āmāng eina khangahān sapam saya.
"Yoh Bheemawo ina nali khamathot dala" da hāchāng china mana̱rim ngahānkāya.
"Oh thākha nana ili ngathor kachida kapi wui eina āja̱ wui thāda mamathotmi paira?"
da Bheema na ngahāna.
"Mathotmikhalaika" da hāchāngna mayāhaowa.
Bheema ringphānā haowa.Āra Bheema ngathor kapi wui eina ngakarkathui hi masak lui mara!
Hilli Seinao hoya.
Sei hi kaho shaiya.
Hili Harnao hoya.
Harnao na khamāthei zāya.
Hili Sigui hoya.
Sigui na thingnā ra̱hā shaiya.
Hili Mafa̱ hoya.
Mafa̱ na juhei shaiya.
Hili Kazingkha̱ hoya.
Kazingkha̱ va sā kharing shaiya.
Sāyur hupva̱ ichichāwui kashak kazā zāda okthuiya.
Kha Kazingkha̱va sā kharing shailaga okthuiya kala kateibingna thingnā kaho shailaga okthuiya.
Dom Dom kaho mafa̱ wuili khamui āhāng kahaka ākha leidalei.
Khamui chi Dom Dom na chārā chishat horzakda ngakaiya.
Chārā ākai ākhana āyiwui vāngna!
Khamui ākai ākhana āwo wui vāngna!
Ākhana āva̱ wuina.
Āvāwui vāng ākha.
Āni wui vāng la ākha.
Āwo wui vāngla ākai ākha.
Āchon wui vāngla ākha.
Laga ākai ākha katai hina Dom Dom iwui vāng!
Āwo, āyi, ishāva̱ kala ishāvā nathum katonga khamui chi shailu!Mashaiphākhala?
Āchon inila shaiphānāda shaidalei.
Manu na thangkachida schoolwui eina shok khaleoda kashutlā ngareochinga.
Manu hi kayāngli khangareo ningchānglāka.
Manu na ngawok mamanda khangawok chi shānmamāna.1, 2 , 3.4, 5, 6.7, 8, 9, 10.
Kha aja̱va Manu ngawok mamānda āwui āwuk li mui khangai mui haowa.Manu na ngawok mamānda āwuk li kā kot..1, 2, 3 chilaga āwuk li kot lui!4, 5, 6 chilaga āwuk li kotlui!7, 8, 9, 10 chilaga Manu pha̱sā katonga muinā haoda kot mamān ngawok shang ngawoktā da ngareowa.
Manu wui pha̱sāli āthāthāda                 kahung hung eina rāshokhaowa.
Kahunga āthā thādakashok chi  muikhangai mui haowa.
Manu wui āpāngla mui haowa...                           Āwui khumkhor la mui haowa...      Khamuiya āthā kahung chi Manu wui pha̱sā         katongali rāshok haowa.
"Iyāh!
Inaongalāva̱ nawui hiya  Āthei (chickenpox) shok kahaina.
"da Manu wui āva̱na hānga.
"Na āja̱ kazā haoda school makāalu"
Manu na bed li ngayāipi da āwui pha̱sā kot mamāna.SCRATCH!
SCRATCH!SCRATCH!
SCRATCH!SCRATCH!
SCRATCH!SCRATCH!
"Inao, chithāda marnāda nawui pha̱sā chi makotlu"    da āva̱va̱ na hānga Manu li.
Kha chithādakahāng chi                         Manu li pha̱sā                          kot ngai khangai                          kot ngai meiluihaowa.
Āva̱eina Āva̱ na makathei thārān Manu na āwui  pha̱sā kotpam haowa.
Phākhazā lila pha̱sā muinānaoda kotpam shon haowa Manu hi.
"Nawui pha̱sā khamui chi kotshon machilu.
Chimaning akha mui khangai mui haora kala ātheichichung meida shokluihaora" da āva̱ eina āvāna Manu li hāngmachina.
Kha Manu na āwui bedli pizangkhaleoda āwui pha̱sā chi...                           SCRATCH... SCRATCH...SCRATCH.. SCRATCH!
da kotphok luihaowa.
Manu na āwui pha̱sā khamui chi malaikhavai thong thāng ngareonganaowa.
Kala Manu na ngasamkhuida singut mamān mangshongla rāshimānda āwuipha̱sā khamui chi malāikhok haowa.
Zimikshokānthui  mamānda Manu wui ātheichi shimān mamān haowa.
Manu na 10, 9, 8, 7, 6, 5, 4, 3, 2, 1 da shān mamān da āwuikhamui chi shimānser haowa.
Āra Manu kashutlā ringphālāk eina ngareoching haowa.1, 2, 3.4, 5, 6.7, 8, 9, 10 da ngawok shang ngawoktā sā da Manu ngareothui haowa.
Vānaobingna āngachāng phora                                   kala athumna masi khamasai li paitheiya.
Tongtilā bing āngachāng phora kala āthumna masi khamasaili paizata.
Konghār binghi āngachāng kaphora āga̱na                                             kala āthumna masi khamasaili paizata.
Okathuili āngachāng maphorla masi                           khamasaili paizat kathei leila?
Leilāka!
Muiyābingna āngachāng maphormana kha muiyābing masi khamasaili paizata.
Kite bingna āngachāng                                                                                              makā mana kha                                                                                          masi khamasaili paiya.
Āshi kathumwui āminghi Tithi, Anu kala Kushum hoya,
Āshi kathum khipākha āngachāng maphormana.
Āthumna āngachāng maphorsālala paizat theilā?
Tithi, Anu kala Kushum hi vānao maningmana.
Āthumhi Tongtilā la maningmana.
Mataimeida, āthumhi konghār la maningmana.
Āshi kathumhi muiyāla maningchaomana
Kala āthumhi kite la maningmana.Kha āthum masi khamasai li paitheilā?
Khisāda mapaithei kida?
Āthum wui ningli kala āthumwui                                 ning eina paitheiya āngachāng                                  maphorsālala.
Iwui ngasotnao                                                   kachungkha leiya.
Iwui ngasotnao kaikhava                                 ili rarmeiya.
....kaikha na ili  nganuimeiya.
Iwui ngasotnao kaikha va kasārnaobing la zanga.
..kala kaikha va āngāngnao bingla zanga.
Sāyur bingla iwui ngasotnaona.
Kala āga̱  ākai, phara̱ pharā bingla iwui ngasotnaona.
Iwui ngasotnao kaikhava masi khamasaili paizata kala kaikha na tara̱ lung li zata.
Lairik lila ngasotnao  sāya iva .
Ili lairik  kapā ningchānglāka!
Kha ina hāng kahai bing chili lāngmeida iwui mashitmeikap kachi ngasotnao chi khipāmarao?
Iwui mashimeikap kachi ngasotnao chi ishāva̱ dala!!!!!
I  āva̱ li leishināya!
Iwui khamashita ngasotnao ākha leiya.
Ini shim ākhali pama.
I ringphāda mana̱ kha āla i eina ngasoda mana̱ya.
Ina perā sāda chap akha āla chapa.
Kha ākhon ākhak mashālākmana khiwui vāng khala chila iwui khamashita ngasotva ka̱lāra̱ ngayot wui ālung li okthuiya.
"Shoklu, ini ngareosa" da ina hoya āli kha āva mashoklākmana.
I āli maringphānāla pivā haowa chithang  ngayā chi.
Iwui mangshongli iwui ngasota ka̱lāra̱ ngayot wui eina shokda ini ngareowa.
Ini yongshang yongtāda ringphālāk eina ngareokhuiya.
Ini khani khararchānla klachungkha sāya.
Ngathor shong iwui khamashita ngasot ka̱lāra̱ ngayot li hanunglui haora.
Iwui khamashita ngasotnao ngathorshong zathui haisālala i ningai mashimana!
Iwui mangshongli rārāsāluishitra.
Āja̱ Āva̱ office shuti sāhaoda khararchān pānganaodalei.
Naomayara Anil la school shuti na.Anil hi pamrāk haowa!
"Āva̱, ārāchi ākhong blue chili khi zangkhala ili yang ngaiya.
Ākhong chi shomilu ili!"
da Anil na hānga.
"Anil, hunkha leilaga ina shomira..ngaraisalu" da Āva̱ na hanga.
Anil na pamkhong ronlaga blue ākhong chi khāngtā khavai hotnai."Iyah!
Anil chimathālo...ākhong kateibingchila tatung serhaora!"
da Āva̱ rārā saya.
Āva̱va̱ li malungvāt da Anil ningai sāhaowa.
Chieina Āva̱va̱na Anil li ringphākhavai hānga, "Sei Anilwo dukan li āthei vālosei, nali khi ningchāng?"
Anil āruila malungvāt faya.
Kha dukan li āna komla theikhaleoda, "Āva̱ ili ārāchi athei chi ningchānga!"
"Anilwo ngaraisalo ina khuimika chimaningkha athei katei khonkā kahai ātheibing chi tātung pai shina" da Āva̱ na ngahān kāya.
Lairik khayor dukan li vākazang eina Anil na lairik āzingmeithuili kahai chi khuira chihaowa.
"Inao maningmana, ātungli kahai lairik pāhi khuilu chihaowa."
Hotel li vāzang chi eina Anil na singara alung thung li khalei pāchi khuira chihaowa.
"Maningmanei inao, nana ālungthung wui chi ngakhunkhuikha singara katonga ngaleili tātung serhaora chihaoa hotel ākhavā china."
Āwon khayor theichi eina Anil na awon chi khuira chiluihaoa.
Āra Anil hi malungvāt khangai malungvāt phok haoa.
Anil wui ningai kasā hi matang thua.
Shongfa̱ li kazat mibingna kathā kahai khala da āli yangserhaoa.
Chi eina Āva̱va̱ na vaorāya, " Anilwo, ārāchi wui chi khikhala?
Ili machu kazikka, alung li khalei pāchi ningchānga.
"Anil ningai sālaga chap kasachi ngalāng da raihaoa kala Āva̱ li hānga, " machu kazik pachi makhui sei!"
"Ngalei machu pahi khuisei" da Anil na fa̱ ānao bing wui ngachai chili fa̱ ānao ātung changli kahai ākha vamkhuiya.
"Āva̱, na kathā chi khala.
Fa̱ alung li kahai chi khuikha fa̱ ānao kateibing chila tātung serhaora tei!"
da Anil na manurim ngahān kaya.Āra Anil ningai masāluimana.
Katonga rinphāser haira.
Lairik hili zangda khalei āma̱ hi ishāmei inina.
Ishāmei wui āming Samir hoya.
Āmei class kamatiyali tamdalei.
Ina class ākhali tamdalei.
Ngathor kachida ini school kākhavai khangarān sāngarum chinga.I iwui phahonwui kortām pāntheiya.....
School kāurei kachi thārānishamei Samirna ili pheihop sangmiya.
Ishamei Samir na āwui cycle eina school thānkā chinga......kala ina cycle wui bell chi khonga.
Ishāmei Samir wui lairik bing chiva kahak hak mānga....Āmeiva pencil maningla pen eina lairik kapiya
Iwui paitu va kateonaona....Iwui school wui paitu wui ālungli pencil khani phunga.
Ishāmei Samir school shokhai laga cricket ngareoa.
Āwui ngasotnao khangatei kathum  zangda āthum mati ngareongaruma.
Samirva cricket ngareothei lāka.Cricket wui kānthei chi katāva̱ li yapvā    kahai thārān ina ngasamvā laga vākhui miya.
Cricket ngareokakup chi pung phangā tāhaira̱  sāya .Ishāmeina ili ice-cream la lomiya.
Āra shim hanung khavai  ātam rāhaira.
1.
Phahon2.
Pheihop3.
Cycle4.
Lairik5.
Paitu6.
Cricket7.
Kānthei8.
Ice-cream9.
Shim
Thang zimik kha āyi Chang li naomayara Chen ram katā Beijing kaho chili kapam wui eina chithi samphanga.
Kha āyi Chang hi lairik mapāthei thuda chithi chili kakapi chānpao chi pāmi khavai awui Kayāng li mi kharā ngaraipam saya.
Kasha̱kha lei laga raimi Wen kaho pachi āwui mayut kazak kahai  kazei chi singlaga rārāsāya.
Āyi Chang na Wen li theikhaleoda hithāda hānga, “oh kapinga raimi na ili chithi kha pāshokmilu ningshināra.” Wen na ngalāngda mayāhaoa.
Rai kapinga Wen na chithi chi khalāshoka.
“khi kapi hailikhala?
Thākda hāngmilu.
Iwui naomayara Chen li khikha ka̱lā kashi shokhaola?
Thākda hāngmilu” da Āyi Chang na ngakaopam haoa.
Kha Wen na khi tui kha mangakhumkā la āyi Chang li yanglaga panglāk eina chap haoa.
Ayi Chang uk kakhanang mahāngpaithua.
Wen wui Kachap chi thei laga naomayara li khikha ka̱lā kashi shoklāk haira da so so chap haoa.
Plish...plosh...plish...plosh da Wen eina āyi Chang wui chāra̱ marlāk eina long kachup haoa.
Hunkha chili Peng rārāsāya.
Laga Peng na āyi Chang eina Wen na malung ringlākeina chap kasā chi thei laga khi sāmarao??
Peng la ānili ngarumda thinanai chap phok haoa.
Āshi kathum ngawunrop haoa.
Kachap Khon na khonzārnā haoda chichang li khalei lairikshim wui ojā Ming lairik matam chithei paithua.
Chapkhangachā ākhon chi shālaga ojā Ming na yongvālaga vāngathinga.
Kha chapkhangachā chi matang thua.
Ojā Ming malungvātphok haoa Kachap chi Khonzārnā haoda.
“Thākda chapkhangachā hi ngasāmlu” da ojā Ming na vaotarai haoa.
Ākhonchi kashā eina Peng na rimeikapta ngahānkāya.
“Āchākum ina yorkhui khavai da Hampai shākha semkhuiya.
Leihlonpam li vāyorkhuira da ina iwui gadha gari chili khuiphungda i shongfa̱ li zatta.
Kha ka̱lā shilāk eina iwui gadha china āwui āka̱lā li ngacheehaoda yongtarai laga iwui hampai shākhachi katonga tātunglaga kaiserhaoa.
Hampai chiyākha mayorkhuilākla kaiserkahai chi I uk kakhanangna mapam paithua.
Kha I ngalangzārnāhaida machapkhui phāthua chithangchi.
Āja̱ mi khani hili so so chapkasā hi thei laga ila iwui hampai kakai wui uk kakhanang chi phaningunglaga ānili ngasoda kachapna”, da Peng na ojā Ming hi ngahānkāya.
Chiwui thili āyi Chang na ngahānkāya, “inao Beijing li kapam pāna ili chithi chihounga Kha I lairik mapāthei thuda ina Wen Li pāmi khavai hānga.
Kha āna chithi chi phutkhaleoda sifa̱rim chap haoa.
Iwui nao Li ka̱lā kashi shok lāk haira da ila chap kahaina.”Ojā Ming na āyi Chang wui sikafa̱chili sifa̱rumda khanang ngachi ya.
Chiwui thili rai kapinga Wen na chap maman ngahākāya, “ina nganuikachāng lairik mathada matamthuda kala ojā na pālo kachi chi mapāthuda i āruila lairik mayek mapāshok theiranga.
Lairik mapāshok kathei wui kakhayek Kala chamkhamalā wui vāng eina I kachapna.” Ojā Ming ngahākā khavai matheithua.
Lairik kapi khavai “paper” chi China kaho Konung chili phāshoka.
Na hi theisālā?
Chinese nao bing na paper art hi themlāka.
Āram wui kaphaoa paper art ākhana paper eina Kasem thaomei na.
Na chi masemtheingaira?
Sem theingaikha ot machāk Bing hi darkar sāya:A) SamchichāpB) paper C) glue
Iramwui bus stop li mi ngazishuna.
"Bus zathaorakho!
Thākda kātongulo!"
da bus conductor na vaoshang vaotā dalei.
Mibing kā tongser haira āra busli.Shongfa̱ kasāngkha zatura āra.
I ramkateili vāki kachi hi shim li leishinā haora.
Bus ālungli ātheila kachunkha yordalei.
Kashuirak eina driver na bus chi ngasām haowa.Leingpha̱ ram rāshung haira.
Mikatonga  bus wui eina tākhavai ngahei ngarok dalei.
I āra iramli kathārān hanunglui ra̱khala i matheimana.
Ishāva̱ eina āpā naoli leishinā haira .
I ngaironda busli pivā haowa.
Mi kachung kachā va bus wui eina tāser haira.
I ram kadhar hili rāshunghaira!
Ishi  ānishi shim phāvā ura i āra.
Ramli Āyili ungsamkaphang ringphānāya ili!
Ramli Āyili ungsamkaphang                      ringphānāya ili!
Āyi wui yāmguili heinouthei ārong kahaka leiya kala thingrong chili vānao kachungkha rāpa̱ya.
Heinouthei ārongchili yākkālaga yām ngathum khanganao ili ningchāng lāka.Ina thingrong li yām ngathum haikha ili khipākhana maphākhuirar mana!
Ishi katongana ili phāphok haowa!
Āvāna ra̱khong ngalemli phāzatdalei kala āva̱ na  seishim ngalemli ili phāzatdalei.Kha ili khipā khana maphākhuirar thura.
Iyāhā  ngachāng kachat!
Āyi wui fa̱ na ili theihaira!Ina khangathumshong marlāk eina khong haira!
Ishi katonga ili theida shaohāhā mana̱ser haira!I thingrong wui eina katā  thārān āyi na ili ngavmkhuiya.
"Āva̱, iwui āhā ākha nganukdalei!
"Hina Banu wui āhā nganuk khare na.Khangachee la zang, kakathir la zang,                     Bunu phāp matā thua.
"Nawui āmale eina namshok yanglu", da āva̱ na hānga.Bunu na marlak eina āmale eina namshok khavai hotnāya.
"Nawui āhā chi makhuishokpai rang china Bununao..ātam mararang china.
Kasha̱kha ngarailaga sātā painaora".
da āva̱ na hāngchitheiya Bunu li.
Kha Bunu na Āvā wuili vālaga āwui āhā nganukdalei da hanga.Āvā na bunu wui āhā chi nganuk yanglaga ngahān kāya, "Bunu, nawui hi ātam marāranga hunkha ngaraifalu."
Kha Bunu āwui āhā chi khuitā khangai na mapampaithua.
Bunu na ākhara̱ kasāngkha vākhuiya.Āna ākhara̱ wui ākatang ākhachi khamong wui ākap li masa̱ hai kala ākatang ākha china āwui āhā khanganuka chili masa̱ sang haoa.
Pamzanghailaga Bunu na mina khamong chi rākasho ngaraipama.
Ngaraisān haida Bunu na ākhara̱ chi khamong wui eina khalā khuilaga awui bed li ngachāng chatshun pamhaoa.
Āchonva̱ Chunnu rārāsaya. "
Bunu, nana khamong li masa̱ ki chi pāliva ina ngakhuntā mihaoka," da hānga.
Chunnu na Bunu wui āhāchi ngakhuntā mi khavai panglāk eina hotnaya.Bunu na khamor makā mamānda āmik ngamiya.
"Nei, Bunu..ākha...khani...kathum....""OWWWWW!"
da Bunu na panglāk eina ngavaoa.
"Nawui āhāhi makhuitā rānrang ei Bunu," da Chunnu nala hāng haoa.
"Āva̱ iwui āhā hi matātung lāk mara̱la?
""Bunu, ithum nganuikachāng ithumwui āhā tek kahai chi khuilaga shimtung li horvā haotei laga ithum na shiwoknao li āwui āhāpa milo da hānglaga hor hao ei āhā chi", da Āva̱na hāngchitheiya.
"ithumna shiwok wui āhā kapang thada ningchāng haida, shiwok li khangakāo dala!
"Chi shā khaleoda Bunu na kayāng li yongshoklaga vaoa,"Oh shiwoknao, ilila nawui āhā kapang chi ningchānga!
Iwui āhā nganukda khalei pāhi nana rakhuimihaolo!"
Chithang ngayāchi Bunu wui mangshongli shiwoknao ākha rāshimāna.Mang chili Bunu na shiwok wui āhāchi horchāmri eina theiya.
Ngathorshong Bunu na kapi eina thuilaga āhā khanganuk chi āmale eina namyang chiva āhāchi tātung haira sāya.Āhāchi kali vāhaokhala da phāshang phātā sāya.Phāchiva Bunu wui katek āhāchi awui khumkui li leisāya.
Bunu na āha katek chi khuilaga kayāngli yongshok haoa.
"Oh shiwoknao, oh shiwoknao, iwui āhāhi na khuihaolo laga ili āhā kadhar milu," da hānglaga Bunu na āwui āhā chi shimtungli horkā haoa.Chiwuithili Bunu totot shimli yongzanghoa Āva̱li hāngkhavai.
Iwui āming Khaidi hoya!
I zingkum shini kā haira!Ishāvāna iwui birthdayli ili thing gari ākha semiya.Ili thing gari chi ningchāng lāka!
Thing gari chi ili langpong da thaonao kapam ningchāng lāka.Ina kazat kakār kachida iwui thing gari chi singzata.
Ayi shi shimlila iwui thing gari chi singlaga yaothuivāya.
Iwui thing gari hi eina ina okathui kuimareida zatshapra!Zimikla, Kachāngla kala Sirāla kashungshapra!
Igatola iwui thing gari eina ngareo khanganao ningchāng lāka!
Āva̱na inili marnāda mangareolo da hānga.
Kha ini ringphānā ngareohaida manganā sang mi thuwa.Kashuirak igato thing gariwui eina tā tungda āhā tekhaowa   ...
...iwui thing gari chila tek haowa.
Āra igatoli iwui khumkhor li phungda ini ngareoluihaowa.
Leikhayā ngathor!Harvā na thui kakhong eina ngasoda I ngathor kapi wui eina ngakarthui khavai ātam rālui haira!
Kha kasakpāna, Ili ngathorthāk ngakarthui ki kachi hi ngachāng chatnāya!Iwui vāng va ngathorthākva̱ kapi wui eina ngakarthui ki kachi hiya kasaka otna!
Ili kasiksikli ngathorthāk  ngakarthui laga āmai  ngatāp ki kachi, thui ra̱vai ki kachi kala khamui chā thuimang thuishai ki kachi hi masāngailāk mana!
Iliva iwui  bed li pi pi laga huida thuingaiya.
Thākda ngakarkathui hi tan nāya!
Ngathorthāk thuilaga school vākikachi hi ngachāng chatnāya!
ILI SCHOOL MAKĀNGAI MANA!
!
Hmm.....Oh katamnao!
Oh katamnao!Na malaikahai maitei!
Nashi class aja̱ zooli picnic vārei kachi chi va?Na mayāothuivā ngaimala?
Oh yay!!!!!
I malaikhok kahai!
Thākdalo I ngakarthuilaga  āmai ngatāpkhui, ra̱vaikhui kala khamui chā mangkhui shaikhui laga school vā khavaikhangarān sāhaoka!Ili Ringphānāhaira!
Oh thāklo!
Iwui hi kasaka otna!
I huihaora!Sau!
I rārāli!Ili shongfa̱li MANGANINGKHAMLO!
Ili shongfa̱ chikāmilo,...I SCHOOL VĀURA!
Āchālakha āyi ākha okthuisāya.
Āyi chi harvā ākha kala har kachungkha keisāya.
Thang zimikshokha āyi wui āra̱ yaothuirā da ringphānā haida āyina harvā chi  taithat mi khavai khangarān sāhaowa.
Harvā china āli hangshai haora kachi theihaida yām khavai khangarān sāhaowa.
Harvā china kachang chang da leingapha̱ āpam shong yāmvā haowa.
Shongfa̱ li harvā china harvā chi tākam eina yāmkazata lāminao ākha li samngaroka.
Harvā eina lāmi chi ngayurzat mamānda yāmkazata fa̱li samphanga.
Āshi kathumli ngasoda yāmkazata sigui la rāzang haowa.
Sāyur bing china ngayāshong shim ākhali rāngasāma.
Āthumna shim chili khali kasa̱ bing na ot likasā vātheiya.
Sāyur bing china khalinao bing chili kasham khavai da pang lāk eina ākhon khongser haowa.
Khalinao bing chi yongthuiser haowa.
Sāyur bing china shim ālung chili zangda kashak kazā khuizāya kala athum katho kachir samphang khuiya.
Khalinao bing chi hanrā lui rarā sāluiya.
Kha sāyur bing china marlāk eina kashamlui haowa.
Āruipāva khalinao bing chi yāmchang yāmhaowa kala mahanung lui thuwa.
Sāyur bing china shim chili ringphālāk eina ngarumda okthui haowa.
Thang zinikshokha kateowa Shiwok ākhali khamui   āhāng kahaka ākha tātung haisaya.
"Ina khamui hi iwui shim li khuiung haora", da Shiwok china ringphālāk eina ngavaoshoka.
Khamui āhāng kahakva̱ chi ngakhunlala makhuithuwa haknā haida.
Kateowa Shiwok china namlala, ngakhunlala khamui chi mangatha̱ thuwa.
Shiwok china āwui yāng pangshap katonga khuishoklaga khamui chi ngatha̱ khavai sāya kha masārarthua.
Khanaowa sāda Shiwok china uishong kala yāshong namlaga khamui chi phung khavai sāya kha masāpaithathā thua.
Shiwok china  āwui shimli yongunglaga khara̱ ungkhuilaga khamui chi khara̱ eina masa̱ khui khavai sāya kha khara̱ chi sha̱nā haowa.
Khara̱ kasāng ungkhuilui laga hotnā luiya!
Kha khamui chi mangatha̱ thuwa.
Shiwok china khamui chi shimli khui ung khavai kasā hi makānā thura kachi theihaida khamui chi shaiphok haowa.
Shaiphā  haida Shiwok china khamui chi shaikup nanai haowa.
Āra khamui chi teosang mei haida Shiwok china khamuichi shimli namsang haowa.Kha Shiwok na khamui chungnā shai haida āwui āwuk la kahakva̱ sāhaowa kala āwuk kazā phok haowa.
Shiwok china āwui shim ākhur naochili zangkhavai hotnāya kha āwuk haknā haida mazangpai thua.
Āwuk kakazā na mapam paithua kateowa Shiwok.
"Makārāmla imāng mashaila iwui ngasotnao binglila mishaisā va siva phāra" da Shiwok ningai mā shun chap pam haowa
Mafa̱na kahakva̱ na kala Thepāna kateonaona.
Āni khani thangkachida ngareo ngarumchinga.Thangkha Mafa̱ china hithāda hānga, " Ini khani āja̱ khangareo kadhar ngareosa."
Thākha nana iwui khumkor ātungli ngawok kālu inala nali ngawokkā ka."
da Thepā china hānga.
Thepā chiva teohaida pailāk eina ngawok kā haowa.
Kha mafa̱na hakmeikhār haoda Thepāchi ngacheehaowa.
Mafa̱ china ngawok kā chitheiya panglāk eina.
Mafa̱na pangnā ngawok haida thingrong wui kharita āthei                                Coconutna mafa̱li tātāk rora.
Mafa̱ ngacheenā haida yongthui haowa.
Thepā lila tā tāka.
Iwui khamashita ngasotnao CHUMA eina kānchuithei ngareo khangarum ningchānglāka ili.
Chuma inihi khamashita ngasotnaona.
Ot kasāsā kachiva̱li kala kazat kakār kachida ini sārip, vārip kala ungrip chichinga.
Thang zimikkha ishi āyina Chuma inili dukan li machi eina thāo vālo khavai kasoya.
Dukan li ot vāloura da kazat thārān iniwui ngasotnao kateibing shongfa̱ li kānchuithei ngareopam sāya.
"Ah!
Kānchuithei! "
da ina ngavao shoka.
Ilila kānchuithei chi ngareongainā haowa.
Ina ngareongainā haida Chuma li hithada ngahāna, " Chuma, ina iniwui ngasotnaobing hili ngahānyangka inila khangreo hili mazangpaira khala da."
" Ini dukanli ot  vālokhui haifa̱sa chiwui thili ngaironda rāngareosa" da Chuma na ngahānkā rāsāya.
"Maningmanei, ini khani   kānchuithei hi ngareokhui haifa̱sa chiwuithili dukan li vānaosa.
Chimaningakha āyina mahanrā ngasak luimara."
da ina hānga.
Chuma ini dukan pāli mavāla kānchuithei pā ngareothui haowa.
Ina Goalkeeper sāya.
Ina sakchangda kānthei chi tuk khui khavai sāya.
Iwui ngasotnaobing goal mazangrarlak thuwa ina mathānā da goal ngākpam haida.
Ithumna ngareophung chi mazakshirang lakha eina tangda kānchuithei ngareopama.
Kānchuithei ngareokup ngasha̱da Chuma ini dukanli otbing chi vālousa da iwui khaoli pheisā khamā yang kachiva pheisā mazangsā thuwa.
I chaphok haowa.
"Machaplu!
Thākda kachap raihaolu.
Nana ngareo haifa̱sa kachi maningmala" da Chuma na kharara ili.
Ini khani āyi na dukan li machi eina thao vālo lu kachichi malokhuila makhaothot uk khananglāk eina hanung haowa.
Ishi āyi malungvāt lāk eina honpam sāya. "
Ātam hirankha nani kali vāhao khala ?
Iwui otbing chi kachi?"
da āyina ngahāna
Chuma ini na khamashung chi āyi li hānghaowa. "
Āra nani iwui khamayā makhuila chithāda masāpaimara" da āyina kachungkha hāngmachina.
Chiwuithili Chuma ina āyiwui vāna̱ bingli zāt khuimi laga inila kānchuthei ngareolaga makhao kahai chi sāmathā khui haowa.
Iwui khamashita ngasotnao ākha leiya.
Ini shim ākhali pama.
I ringphāda mana̱ kha āla i eina ngasoda mana̱ya.
Ina perā sāda chap akha āla chapa.
Kha ākhon ākhak mashālākmana khiwui vāng khala chila iwui khamashita ngasotva ka̱lāra̱ ngayot wui ālung li okthuiya.
"Shoklu, ini ngareosa" da ina hoya āli kha āva mashoklākmana.
I āli maringphānāla pivā haowa chithang  ngayā chi.
Iwui mangshongli iwui ngasota ka̱lāra̱ ngayot wui eina shokda ini ngareowa.
Ini yongshang yongtāda ringphālāk eina ngareokhuiya.
Ini khani khararchānla klachungkha sāya.
Ngathor shong iwui khamashita ngasot ka̱lāra̱ ngayot li hanunglui haora.
Iwui khamashita ngasotnao ngathorshong zathui haisālala i ningai mashimana!
Iwui mangshongli rārāsāluishitra.
Hi pha̱sā khamathā āwungana.
Āwunga hi kakāo fānao ākha leiya.
Pha̱sā kaphā āwunga eina āwui kakaoa fa̱nao ani kayāngli thangkha shokzata.
Fa̱nao china vānao ākha paikazat theida vānao chilitukshai khavai ngahom haowa.
Āwunga chinala āwui fa̱nao yongthui kahai chili ngahomvā thui haowa.
Āwunga china āwui Fa̱nao chili khangahom kala Fa̱nao china vānao chili ngahom mamānda khayong chi zimiksho kachungkha kā haowa.
Āwunga china naolāk eina āwui fa̱nao chili ngahom khui haowa.
Zimiksho kachungkha yongrā shum haida  āwungachi kaothek haira sāya.
Āra pha̱sā khamathā                    āwungachi kaothek haira.
Oh leikhayā zimiksho!
I kazingkha̱ na!
Na Kazingkha̱ hi khi khala kachi theilā?Ili hānglo kachilā?
Nei ina hāngkei Kazingkha̱ hi khikhala kachi.
Kazingkha̱ kachi sāyur hiya pangshuna kala malungla zangshuna.
Kazingkha̱ bing va        khayong la thāklāka.
Kazingkha̱ bing kaphung li ngamen katā la themlāka.
Kazingkha̱ hi khangachee kaho maleilāk mana.
KHIKHALILA KHANGACHEE MALEI MANA!
!
Kazingkha̱  naākhonkakhong chi kazing khangashum thayā.
Pangshuna!!!!!!
!
Kahaka kuihon.
Kateowa kuihon.
Kateowa āpāng.
Kahaka āpāng.
Meh ānao.
Meh āva̱   .
Lairik kahakva̱ .
Lairik kateowa.
Naoshinao kateonao wui khamana̱.
Khararnao āwo wui khamana̱ .
Iwui ngareonganao khavai YO-YO chi kali vākahai khala?Phālala matheithura!
Chaoki lila, Bedlila maleimana.
Box hilila mazangmana!
Izarva̱ wui ngalemlila                                                                maleimana.
Klai vālāk haokhala iwui YO-YO chi!Iwui paitu lila mazangmana.
Ina shim li phākapai katongali phāhaira!Kha masamphang chaothura.
Iwui YO-YO na kali vāshiman kahai khala?
Oh Āyi āyar wui eina hanungrā dalei!
"Yanglo, ili                                                                       shonfa̱li khi                                                                       tātung haisā                                                                                 marao?"
Oh iwui YO-YO nei!
Ningshinā hairei Āyi!
Nana iwui YO-YO                                                           phākhui mihairei.
Āyi māngna ngareothui                                                        haira iwui YO-YO chi.
Āchālakha chi shim ākhali āyi, āva̱ kala ānao da okthuisā ichi.
Thang zimikshokha khangarikanāyong ākha ngathumsāda shim wui charfa̱ einarāzanglaga shimlungli leikasā āthei shirai katonga rāshaimihao ichikho!
Āja̱ Āva̱ office shuti sāhaoda khararchān pānganaodalei.
Naomayara Anil la school shuti na.Anil hi pamrāk haowa!
"Āva̱, ārāchi ākhong blue chili khi zangkhala ili yang ngaiya.
Ākhong chi shomilu ili!"
da Anil na hānga.
"Anil, hunkha leilaga ina shomira..ngaraisalu" da Āva̱ na hanga.
Anil na pamkhong ronlaga blue ākhong chi khāngtā khavai hotnai."Iyah!
Anil chimathālo...ākhong kateibingchila tatung serhaora!"
da Āva̱ rārā saya.
Āva̱va̱ li malungvāt da Anil ningai sāhaowa.
Chieina Āva̱va̱na Anil li ringphākhavai hānga, "Sei Anilwo dukan li āthei vālosei, nali khi ningchāng?"
Anil āruila malungvāt faya.
Kha dukan li āna komla theikhaleoda, "Āva̱ ili ārāchi athei chi ningchānga!"
"Anilwo ngaraisalo ina khuimika chimaningkha athei katei khonkā kahai ātheibing chi tātung pai shina" da Āva̱ na ngahān kāya.
Lairik khayor dukan li vākazang eina Anil na lairik āzingmeithuili kahai chi khuira chihaowa.
"Inao maningmana, ātungli kahai lairik pāhi khuilu chihaowa."
Hotel li vāzang chi eina Anil na singara alung thung li khalei pāchi khuira chihaowa.
"Maningmanei inao, nana ālungthung wui chi ngakhunkhuikha singara katonga ngaleili tātung serhaora chihaoa hotel ākhavā china."
Āwon khayor theichi eina Anil na awon chi khuira chiluihaoa.
Āra Anil hi malungvāt khangai malungvāt phok haoa.
Anil wui ningai kasā hi matang thua.
Shongfa̱ li kazat mibingna kathā kahai khala da āli yangserhaoa.
Chi eina Āva̱va̱ na vaorāya, " Anilwo, ārāchi wui chi khikhala?
Ili machu kazikka, alung li khalei pāchi ningchānga.
"Anil ningai sālaga chap kasachi ngalāng da raihaoa kala Āva̱ li hānga, " machu kazik pachi makhui sei!"
"Ngalei machu pahi khuisei" da Anil na fa̱ ānao bing wui ngachai chili fa̱ ānao ātung changli kahai ākha vamkhuiya.
"Āva̱, na kathā chi khala.
Fa̱ alung li kahai chi khuikha fa̱ ānao kateibing chila tātung serhaora tei!"
da Anil na manurim ngahān kaya.Āra Anil ningai masāluimana.
Katonga rinphāser haira.
Āja̱ hi iwui āworshimli vākhare zimikshona!
Āva̱na iwui āpāng singlaga zatdalei.
"Āva̱ āpāng mangasin sei.
I rarhaira āra.
Āpāng mangasinla zatheiya iva!
"Kha  Āva̱na  āpang machihothuwa.
I kathā naoshinao kachungkha āworshimli rādalei.Kaikhana gari eina rāya.Kaikhana cycle eina rāya.Kala kaikhana i thāda āphei eina zatrāya.
Āworshim vāshung haira.
Āra imāng haora.
Āva̱na kayāngli ngaraisāra da hanga.
Mibing hi ina makathei mānga!
Ina yongshokda Āva̱li shokngavamkhuiya."
Āva̱, na kalikha mavāla hili ngaraisālu" da ina āva̱li ngakaoa.
Katamnao katei bing āworshim li zangser haira.
Ili ojāna shok hokhui rarā sāya.
"Oh Inao i kalikha mavālākla hili nali ngaraisārakho.
Āra na āworshimli zanghaolu" da āva̱na ili hānga.
I katosisi ngasam zang haowa.I āworshim wui eina kashok thārān āva̱na ngaraisāra ili!
Ātam ākhali BHEEMA da kaho  Gadhānao ākha okthuisāya.Bheema wui li makhamathā otsak ākha leiya—chiya Bheema hi ngathorshong kapi wui eina thākda mangakarthui theimana.Bheema wui  ākhavā Ramu na Bheema li ngachāng shinā haida thangkachida khararchinga.
Thang zimik kha Gauri kaho simuknao ākha Bheema wui li yaothuirā da hithāda ngahāna, "Oh Bheemawo na kathāda hiyākha khanangda kapam khala?"
"Oh Gauriwo iva ngathorshong kapiwui eina thākda mangakarthuithei mana chiwui vāng eina ili Ramu na ngathor kachida kharar chinga.
Nana ili ngathorkachida kapi wui eina mamathotmi paira" da Bheema na ngahāna.
“Ina mathotmi lak kei nali” da Gaurina mathānthathup ngahānkāya.
Ngathor kharā tharān marlāk eina mathot lala Bheema mathui thuwa.
Thang ngazinkha Bheema ra̱khong wui eina hankhaung thārān Moti da kaho fa̱nao li samngarokphok haiya.
Bheema na hithada hānga,"Oh Moti, iva ngathorshong kapi wui eina mathuirarlāk mana.
Ili nana ākhama ngathor marāmathotmi paira?"
"Ina rāmathotmilāk kei nali ākhama" da Moti na ngahānkāya.
Kha ngathor kharā thārān Bheema li mathot lala mathuithuwa.
Thangkha Bheema na Cheenu da kaho harvā li hithāda ngahāna, "Cheenu, nana ngathor kachida thui kakhong thārān mibing kapi wui eina ngakarthui ya.
Ili la nana ākhama mathotmilu."
Cheenu na mayāda ngathorshong Bheema li khamathot thārān Bheema piphup haoda mathuilui thuwa.
Bheema na Kalu da kaho Hangkhāli samphangda hithāda ngahāna, "oh Kalu, nava ākhon panglāk eina khong theiya.
Nana ili ākhama ngathor kapi wui eina mamathotmi paira?
"Mathotmi khalaikei" da Kalu na ngahānkaya.
Ngathorshong Kaluna khamathot thārān Bheema kapi wui eina mathuilui thuwa.
Bheema hi āwui ngachāng kashi kala ngathor mangakarthui kharar hi machuklaga uk khanang haowa.
Ngathorshong Bheema pidaleilaga hāchāng ākha āwui nātāngkhur li rāpama.
Ātam chithārān Bheema wui nātāng muinā haowa.
"AAAAHHH...CHHOO..AHCHHOO! "
Bheema kapi wui eina ngakarthuihaowa.
"Iyah!
Ili khipāna khamathot khala?
I kathāda hiyākha thākda thuitheichi khala āja̱va?"
da Bheema āmāng eina khangahān sapam saya.
"Yoh Bheemawo ina nali khamathot dala" da hāchāng china mana̱rim ngahānkāya.
"Oh thākha nana ili ngathor kachida kapi wui eina āja̱ wui thāda mamathotmi paira?"
da Bheema na ngahāna.
"Mathotmikhalaika" da hāchāngna mayāhaowa.
Bheema ringphānā haowa.Āra Bheema ngathor kapi wui eina ngakarkathui hi masak lui mara!
I tara̱ singkhanganao ningchānglāka.
.
Ili tara̱ eina ngareo khanganao la ningchānglāka.
Āja̱va kazing rodaleiya.
.
Kazing rotā akha ithumli tara̱ mangkhavai samphanga.
I  kayāng li khangareo ningchānglāka.
Āruiva kazing rohaida kayāngli mashok ngareo paithura.
Kha iva kazing kharo li khangareo hi ningchānglāka!
Chieina ina kazing kharo li shokngareoa.Ringphānāya!
Kazing kharoli shok ngareo chiva iwui kuisam yisop haira!Āvāna iwui kuisam sāmathā midalei.
Kānthei.
Iwui kānthei.
Iwui machu kahunga kānthei.
Iwui kahaka machu kahunga kānthei.
Ina kathaka.
Ina iwui kānthei chili kathaka.
Ina iwui kahunga kānthei   li kathaka.
Ina iwui kahunga kānthei   chili kapang eina kathaka.
Kānthei kali vāhao?
Iwui kānthei chi kachishong kathakvā hao khala ina?
I matheithura.
Yo iwui kānthei chi kachishong vākachang kahai khala?
Iwui kahunga kānthei chi kali shimān haokhala kachi i matheithura.
Oh ātungshong chiphan zatdalei lamo.
Oh ātungshong kachuiva̱li chiphan zatdalei.
Kachuiya kazingram shong chiphan khangai chiphan thuihaira.
Kachuiya kazingram shong chiphanthuihaira.
Kachāng lila tāmeida chiphan thuihaira.Oh iwui kahunga kānthei shimānhaira.
Chinaoni khani Chunu eina Munu khamāthei yāmguili vārada zatdalei.
ĀniwuiĀvā yāmguili khamāthei lingdalei.
Āvā ini nala ot sāngachonka."
Āvāva̱ na āwui naongalāva̱ khani li ot kasā ngasām da yangkāya.
" Ei rālo nei rāsā ngachon lo."
Chunu eina Munu na yāmgui ot sāphok uwa.
Haptā wui thili āthā  yaosang kahai chi kharshokphok uwa.
Āni na khamāthei rong bing chi ningsanglāk eina sāmathā michinga.
Zimiksho khani kathum thang wui thili kahola phorshok haira̱sā ya.
Chunu eina Munu sakchanglāk eina kaho phorphok haowa.
Chunu eina Munu wui Khamāthei mathālāk eina mathei haowa.
Āra khamāthei shairān ātam rāuda Chunu eina Munu khamāthei heiun unglāk haowa.
Chunu eina Munu khamāthei sopkai khakha phungkhuiya.
Āvā na khamāthei meili ruimida Chunu eina Munu ringphālāk eina shaikhuiya.
Thang zimiksho kha Chāo ānao ākha kha̱rar ngahongli yongzat sāya.
Chāo ānao china yong mamānda yongkazata Thepā li vā ngahom khuiya.
Yongmamānda yongzatkasā mafa̱ lila vā ngahom khuiya.
Chāonao china yongmamānda ra̱khongla yong makāna.
Āna  cheitā kahai shimrāp lila yong mamānda ngawok kāya.
Kha kashuirak eina lunggui kahakva̱ leisāda Chāonao chi lunggui chili ngaphok khuida kongluizang haowa
Kazānā haida kateowa Chāo  chi chaphaowa.
Nāyong ākhana rālaga  chāonao wui āpheichi rāsingmiya.Ngasheinā haida Chāonao chi marmeida chaplui haowa.
Āmei kharara Singom nala rāda Chao li rākhāng mathotmiya.Kha Chāonao wui kachap chi mavān thuwa.
Ānaolamshong Chāonao chiwui āva̱ rāda hithāda hānga, "Sei, inao machaplu.
Lunggui chilivā shaomi haosei ini rālo sei!"
Chapsuisui eina chāo ānao china hithāda nghānkāya, "Oh āva̱ chimatha̱sei!
Lunggui chila chap haipaishina."
Āva̱ eina ānao shaohāhā mana̱ laga kupsang haowa.
Shangkha̱ kasā hi kapai maningmana!Mah, Shangkha̱ bing hi āzak mathāya kha sāyur kateibing na ngachee sera.
Shangkha̱ bing hi kahaka sāyur na kala āsā kharita sāyur sāhaida āthum wui kashak kazā  phākazat li kasak leiya.
Kashak kazā samphangthang māng zāya.
Kha̱rar  ngahong li zatshang zatkatā kasā thārān khangazana sāyur bing ngacheehaida ngathum sera.
Khangazana Chāo na ngacheehaida yong haowa Shangkha̱ li  theikhareoda.
Chāonao china vaokacham haida sāyur vāyur ngachee ngachām da yām ngarok haowa.
Āra kha̱rar ngahong li leida khalei katongana Shangkha̱ rāhaira kachi theihaida yongser haira.
Kha Shangkha̱  āmāng eina machukpamdalei sāyur vāyur bing kali vāser kahai khala da!
Āworshimli chishutme na lairik  sāchitheidalei
Kazing na so so rodalei..
Kasik la siknādalei.
Khangachirla ngachirngainā haira!
Kha chishutme na classroom wui eina mashok ngasak mara!
Āworshim kathārān kuprakhala?
Khipāna class kakupwui kanta shaora̱ khala?
Otshān wui class kakup eina kanta shaonaora̱la?
Chikā  class test wui thili kanta shaonao ra̱lā?
Class kakup wui kanta kathārān shaora̱ khala?
Ring!
Ring!
Ring!
Yah!
Ringkaphā class kakup wui kanta shaolāk haira!
Āra i shim ungpaihaora!
Hilli Seinao hoya.
Sei hi kaho shaiya.
Hili Harnao hoya.
Harnao na khamāthei zāya.
Hili Sigui hoya.
Sigui na thingnā ra̱hā shaiya.
Hili Mafa̱ hoya.
Mafa̱ na juhei shaiya.
Hili Kazingkha̱ hoya.
Kazingkha̱ va sā kharing shaiya.
Sāyur hupva̱ ichichāwui kashak kazā zāda okthuiya.
Kha Kazingkha̱va sā kharing shailaga okthuiya kala kateibingna thingnā kaho shailaga okthuiya.
I āra rarhaira, naoshinao maninglui mana.
Imāng eina tangkhamang kayānglila zat theihaira āra.
Āyār hiva tangmangting haili!
Khipākha zatda leilā?
Khipā khala?
Oh Lāminao lamo!
I mangacheemana!
Imāng eina tangkhamang li zatheiya.
Oh!
Ārā chili ātang kahaka eina khikha ākha theivā dalei.
Khikhala chāng?
Oh, ra̱khong lamo.
Thālala I mangacheemana.
Khikha ākhon ākha shā dalei!
Ākhonchi khi ākhon khala chāng?
Oh, ishāchon ra̱khongli tara̱ kakhui wui ākhon lamo!
I mangacheemana!
Mi rārāda khalei kā?
Miwui kazat ākhon shādalei.
Khipā zatda khalei khala?
Oh ishāva̱ lamo.
Yanglu, ishāva̱ lui wui eina hanungrā dalei
I arā khararnao na noashinao maningluimana.
I ārā khikhalila mangacheelui mana khararnao                                              sāhaokida.
Thang zimik kha āyi Chang li naomayara Chen ram katā Beijing kaho chili kapam wui eina chithi samphanga.
Kha āyi Chang hi lairik mapāthei thuda chithi chili kakapi chānpao chi pāmi khavai awui Kayāng li mi kharā ngaraipam saya.
Kasha̱kha lei laga raimi Wen kaho pachi āwui mayut kazak kahai  kazei chi singlaga rārāsāya.
Āyi Chang na Wen li theikhaleoda hithāda hānga, “oh kapinga raimi na ili chithi kha pāshokmilu ningshināra.” Wen na ngalāngda mayāhaoa.
Rai kapinga Wen na chithi chi khalāshoka.
“khi kapi hailikhala?
Thākda hāngmilu.
Iwui naomayara Chen li khikha ka̱lā kashi shokhaola?
Thākda hāngmilu” da Āyi Chang na ngakaopam haoa.
Kha Wen na khi tui kha mangakhumkā la āyi Chang li yanglaga panglāk eina chap haoa.
Ayi Chang uk kakhanang mahāngpaithua.
Wen wui Kachap chi thei laga naomayara li khikha ka̱lā kashi shoklāk haira da so so chap haoa.
Plish...plosh...plish...plosh da Wen eina āyi Chang wui chāra̱ marlāk eina long kachup haoa.
Hunkha chili Peng rārāsāya.
Laga Peng na āyi Chang eina Wen na malung ringlākeina chap kasā chi thei laga khi sāmarao??
Peng la ānili ngarumda thinanai chap phok haoa.
Āshi kathum ngawunrop haoa.
Kachap Khon na khonzārnā haoda chichang li khalei lairikshim wui ojā Ming lairik matam chithei paithua.
Chapkhangachā ākhon chi shālaga ojā Ming na yongvālaga vāngathinga.
Kha chapkhangachā chi matang thua.
Ojā Ming malungvātphok haoa Kachap chi Khonzārnā haoda.
“Thākda chapkhangachā hi ngasāmlu” da ojā Ming na vaotarai haoa.
Ākhonchi kashā eina Peng na rimeikapta ngahānkāya.
“Āchākum ina yorkhui khavai da Hampai shākha semkhuiya.
Leihlonpam li vāyorkhuira da ina iwui gadha gari chili khuiphungda i shongfa̱ li zatta.
Kha ka̱lā shilāk eina iwui gadha china āwui āka̱lā li ngacheehaoda yongtarai laga iwui hampai shākhachi katonga tātunglaga kaiserhaoa.
Hampai chiyākha mayorkhuilākla kaiserkahai chi I uk kakhanangna mapam paithua.
Kha I ngalangzārnāhaida machapkhui phāthua chithangchi.
Āja̱ mi khani hili so so chapkasā hi thei laga ila iwui hampai kakai wui uk kakhanang chi phaningunglaga ānili ngasoda kachapna”, da Peng na ojā Ming hi ngahānkāya.
Chiwui thili āyi Chang na ngahānkāya, “inao Beijing li kapam pāna ili chithi chihounga Kha I lairik mapāthei thuda ina Wen Li pāmi khavai hānga.
Kha āna chithi chi phutkhaleoda sifa̱rim chap haoa.
Iwui nao Li ka̱lā kashi shok lāk haira da ila chap kahaina.”Ojā Ming na āyi Chang wui sikafa̱chili sifa̱rumda khanang ngachi ya.
Chiwui thili rai kapinga Wen na chap maman ngahākāya, “ina nganuikachāng lairik mathada matamthuda kala ojā na pālo kachi chi mapāthuda i āruila lairik mayek mapāshok theiranga.
Lairik mapāshok kathei wui kakhayek Kala chamkhamalā wui vāng eina I kachapna.” Ojā Ming ngahākā khavai matheithua.
Lairik kapi khavai “paper” chi China kaho Konung chili phāshoka.
Na hi theisālā?
Chinese nao bing na paper art hi themlāka.
Āram wui kaphaoa paper art ākhana paper eina Kasem thaomei na.
Na chi masemtheingaira?
Sem theingaikha ot machāk Bing hi darkar sāya:A) SamchichāpB) paper C) glue
Thangkha lāmi ānao kathumli shongfa̱li fa̱ kahaka ākha                 samngarokphok haiya!
Lāmi ānao bing chi ngacheerang rang haowa.
Ngacheenā  haida yong kachup thui haowa.
Kahaka fa̱ chinala āthum li ngahomvā thui haowa .
Lāmi ānaobing china marlāk eina yong haowa.
Marnāda yonghaida vānao ākhali vāngatāka...
āthumna mangasām lākla yonga.
Shongfa̱li naoshinao ākha zatsāda lāminao bing chi kongluinakkha ya...
kha chithāsā lala mangasāmla yong haowa.
Ka̱lā shilāk eina ra̱khong ākha leisāya.
"Oh hiva ithumli fa̱pā china ngahomkhui rotra kathāusi do?
Ngachonmilu!
Ngachonmilu!"
da āthum khongpam haowa.
Fa̱ china ngahom khuihaowa.
Lāmi nao bing chi ngacheerang rang haowa.Kha fa̱ china mana̱rim hithāda ngahānkaya, "Nathum eina yong khangarum ringphānaya ili!"
Lāmi nao bing chi ringphānā haowa!
Āra āthum ngasotnao kadhar samphang haira.
Iwui ngasotnao                                                   kachungkha leiya.
Iwui ngasotnao kaikhava                                 ili rarmeiya.
....kaikha na ili  nganuimeiya.
Iwui ngasotnao kaikha va kasārnaobing la zanga.
..kala kaikha va āngāngnao bingla zanga.
Sāyur bingla iwui ngasotnaona.
Kala āga̱  ākai, phara̱ pharā bingla iwui ngasotnaona.
Iwui ngasotnao kaikhava masi khamasaili paizata kala kaikha na tara̱ lung li zata.
Lairik lila ngasotnao  sāya iva .
Ili lairik  kapā ningchānglāka!
Kha ina hāng kahai bing chili lāngmeida iwui mashitmeikap kachi ngasotnao chi khipāmarao?
Iwui mashimeikap kachi ngasotnao chi ishāva̱ dala!!!!!
I  āva̱ li leishināya!
Ithum okathui miyur sāyur vāyur hupva̱  ichichā wui sākathei masākathei leisera.
I kashan kachonmarakthei mana, lāminao bing lairik makapitheimana, kongwui Khai bing mikmakhayipthei mana....
.....kala hok nao bingna vānaobing       wui thāda mapaitheimana!
Lāngmeida fa̱naobing na dance masāthei mana,.
Zāling bing na lairik                                  mapātheimana.
Hangkhā bing na lāā masātheimana......
.....nāyongbing na kashak kazā     mahangzā theimana!
Khaithum okathuili leida khalei                                                            miyurkala sāyur vāyur saikora                                                            ichichāwui sākathei kala kathem                                                            ngateiteidaleisera.
Nāyongbing na kashak kazā                                                            mahangzātheisālala āthumna                                                                thingrongākha wui eina ākha                                                                                yongkazat themlāka!
Hangkhābing na lāā masāthei saichilala āthum wui ākhon khong theiya...                                                           Zālingbingna lairik                                                               mapātheisālala                                                               āthumna khamakeili                                                                 themlāka...                                                                Fa̱nao bing na dance                                                                masātheisā                                                                  ichilala āthumna                                                                                 ākhon khong theiya!
Hoknao bing na vānaobing wui thāda mapaitheisālala zāt kazā lithemlaka, kong wui khai bingna mik kakhayip matheithangmei sālala tara̱lungli okthui theiya, lāmi bing na lairik mapāthei sālala ngawok ung ngawokvāsātheiya.... chi tākam eina ina kashan kachon marak thei sālala I lairikpātheiya!
Ithum katonga wui talent hi ngateisera.
oh na ili matheili khalei?
Zāling inei...... Khamatiya li zatda khalei pāhi!
Ui... yā...ui....yā  da  zāling ithumbing ākhon mashokla āsān ākha eina zata.
Zāling ithumbing ot kasā li ngachāng machatmana.
Ithum zāling bing sāyur kateibing thāda khonzārlaga mazatmana!
Kha ithum ānganam li āthishurzata.
Ithumna kashak kazā      khalei  ānganamli shurzata.
Ithumna ānganam eina kashi kaphā kashak kazā theishapa.
Ithumna kashima kashak kazā ningchāng lāka.
Nathumna yangkharāli zālinghikateonao eina theisā lapai kha zālingbing yāng pangshap leilāka.
Shim khamong shungkham haisālala ithuma ngangkhavai maleimana!
Ithumna na akhur kateo eina ngawozang shapa.
Ithum sorngasaida kaphung kateo teo semkhuilaga chili okthuiya.
Zāling bing hi ngachāng kāmeikap kachi āga̱na
Iwui āming Khaidi hoya!
I zingkum shini kā haira!Ishāvāna iwui birthdayli ili thing gari ākha semiya.Ili thing gari chi ningchāng lāka!
Thing gari chi ili langpong da thaonao kapam ningchāng lāka.Ina kazat kakār kachida iwui thing gari chi singzata.
Ayi shi shimlila iwui thing gari chi singlaga yaothuivāya.
Iwui thing gari hi eina ina okathui kuimareida zatshapra!Zimikla, Kachāngla kala Sirāla kashungshapra!
Igatola iwui thing gari eina ngareo khanganao ningchāng lāka!
Āva̱na inili marnāda mangareolo da hānga.
Kha ini ringphānā ngareohaida manganā sang mi thuwa.Kashuirak igato thing gariwui eina tā tungda āhā tekhaowa   ...
...iwui thing gari chila tek haowa.
Āra igatoli iwui khumkhor li phungda ini ngareoluihaowa.
Oh khaifa̱nao!
Maringphāli khalei?
Ithuma schoolwui eina shim ungfa̱kei.
Ākhama samphanglui naosei!
Oh Chaonao nala zatda khaleilā ?
Ithuma shim ungfa̱kei.
Ākhama samphangnaosei!
Nāyongnao na mothei                                                  zāda khaleilā?
Ākhama samphang naosei!
Yameilo!
Oh Yao!
Ākhama samphangnaosei!
Ithuma shim ungfa̱kei.
Oh Yongyinkui nawui āngachāng chi mathānāya.
Ākhama samphangnaosei!
Oh  simuknao ithuma shim ungfa̱kei.
Ākhama samphangnaosei!
Maringphāli khalei Seinao!
Ithuma school kuphairakho!
Ākhama samphanglui naosei!
Oh Mafa̱ iwui ngasotnao!
Ākhama samphangnaosei!
Ākhama ngathor kharā thārān........................
"Inao khipā yaothuirā da khalei khala?"
"Iwui ngasotnao  ākha khani nei āva̱."
"Yo da chā zangmanglo chino."
"Āra i school vāurei........uuummm                           naoda samphang naosei!
Inili yanglo.Na iniwui ngasotnao masāngai?
Ili yanglo.Iva thāklāk eina yongtheiya.
Iwui  āpāngla yāng leilāka.
Iva āma̱ khayek ningchāng lāka.Ipāng eina āma̱ yek dalei.
Ina nawui āzak yek yangkilā?Imik eina nali theidalei.
Vānao bingna lāā kasā ning mayungri eina shādalei.Iwui khanā eina shādalei.
Āva̱na āthei semdalei!Nganamkaphā ānganam iwui nātāng eina nganamdalei.
I juhei shaidalei.Juhei hi mararlāka kha iwui khamakanga āhā eina makeirara.
Khuira̱hi shimnādalei.Iwui āmale na kashim makashim theirara.
I lā ā sātheiya.Nali ina lā ā sā chitheikilā?
Āva̱na hāngda iwui ākhon mathānā ichi.
Ākhonchi ākharok wui eina kharāna.
Ramli Āyili ungsamkaphang ringphānāya ili!
Ramli Āyili ungsamkaphang                      ringphānāya ili!
Āyi wui yāmguili heinouthei ārong kahaka leiya kala thingrong chili vānao kachungkha rāpa̱ya.
Heinouthei ārongchili yākkālaga yām ngathum khanganao ili ningchāng lāka.Ina thingrong li yām ngathum haikha ili khipākhana maphākhuirar mana!
Ishi katongana ili phāphok haowa!
Āvāna ra̱khong ngalemli phāzatdalei kala āva̱ na  seishim ngalemli ili phāzatdalei.Kha ili khipā khana maphākhuirar thura.
Iyāhā  ngachāng kachat!
Āyi wui fa̱ na ili theihaira!Ina khangathumshong marlāk eina khong haira!
Ishi katonga ili theida shaohāhā mana̱ser haira!I thingrong wui eina katā  thārān āyi na ili ngavmkhuiya.
Āja̱ hi iwui āworshimli vākhare zimikshona!
Āva̱na iwui āpāng singlaga zatdalei.
"Āva̱ āpāng mangasin sei.
I rarhaira āra.
Āpāng mangasinla zatheiya iva!
"Kha  Āva̱na  āpang machihothuwa.
I kathā naoshinao kachungkha āworshimli rādalei.Kaikhana gari eina rāya.Kaikhana cycle eina rāya.Kala kaikhana i thāda āphei eina zatrāya.
Āworshim vāshung haira.
Āra imāng haora.
Āva̱na kayāngli ngaraisāra da hanga.
Mibing hi ina makathei mānga!
Ina yongshokda Āva̱li shokngavamkhuiya."
Āva̱, na kalikha mavāla hili ngaraisālu" da ina āva̱li ngakaoa.
Katamnao katei bing āworshim li zangser haira.
Ili ojāna shok hokhui rarā sāya.
"Oh Inao i kalikha mavālākla hili nali ngaraisārakho.
Āra na āworshimli zanghaolu" da āva̱na ili hānga.
I katosisi ngasam zang haowa.I āworshim wui eina kashok thārān āva̱na ngaraisāra ili!
Āworshimli chishutme na lairik  sāchitheidalei
Kazing na so so rodalei..
Kasik la siknādalei.
Khangachirla ngachirngainā haira!
Kha chishutme na classroom wui eina mashok ngasak mara!
Āworshim kathārān kuprakhala?
Khipāna class kakupwui kanta shaora̱ khala?
Otshān wui class kakup eina kanta shaonaora̱la?
Chikā  class test wui thili kanta shaonao ra̱lā?
Class kakup wui kanta kathārān shaora̱ khala?
Ring!
Ring!
Ring!
Yah!
Ringkaphā class kakup wui kanta shaolāk haira!
Āra i shim ungpaihaora!
