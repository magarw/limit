Heeeee!
Wan nityegi dhyaŋ maŋon.
Dhyaŋ no nitye gitunge acel kende,aka ongoye gi yiwe.
Opoŋ, aka iye dwoŋ.
Obedo dhyaŋ mani gi men.
Jakwath omarodhyaŋ no m'oloyo.
Dhyaŋ me ki cem giwadi, cemo acemaka kende.
Dhyaŋ me ja gorok.Wadi kitundi bothe.
Inyalo timo aŋo kai romo gi dhyaŋngeri me?
Cango, cango, cango, Gweno kodi Ongongolo oyido jo bedo mere.
To oyido jo tera mito pyem wegi gi wegi.
Ndelo acel jo yiko tuko mupira aka nyaka jo woneni jatuko maber.
Jo kadho ikisya to jo cako tuko pajo.
Gweno oyido dwir to Ongongolo oyido dwir loyo.
Gweno ogweyo mupira bor to Ongongolo ogweyo bor swa.
Aka Gweno ocako winjo malith.
Jo yiko tuko ma kitewa gole aka onen ni ŋa m'oloy.
Ongongolo ama otelo mako gole.
Gweno otewa to rwako gole acel.
Nyo to tundo weso pa Gweno ma kuro gole.
Ongongolo ogweyo mupira to tewa gole.
Ongongolo okata mupira to tewa gole.
Ongongolo ogoyo mupira giwiye to tewa gole.
Ongongolo otewa gole abic!
Gweno omako nge ni go ki lim gole.
Go oyido obedo ŋat ma winjo marac swa ka ki lim.
Ongongolo ocako nyero rupiri mere pere oyido timo ginyero.
Gweno omako nge, oŋamo dhoke malac swa to mwonyo Ongongolo ni kwili.
Munyo Gweno oyido doki peco, oromo gi yoki Ongongolo.
Munyo yoki Ongongolo oneno go openjo ni, "I neno raye nyathi parani?"
Gweno to liŋ aliŋa.
Yoki Ongongolo bedo gi rembo.
Rumacen yoki Ongongolo owinjo dwonde moro mathin.
Dwonde no oywak ni, "Konyani Mama!"
Yoki Ongongolo oŋiyo Gweno to winjo gi kikangasa swa.
Dwonde no kere owok iyi Gweno.
Yoki Ongongolo okoko ni, "Nyathi paran, ori men perin ma were omiyin!"
Gi kenyo Ongongolo owodho ŋwece ma wac ma kikurere.
To Gweno cako kicirok pa two.
Gweno ocukere de to cukere.
Owolo to ŋulo law.
Owolo to giro.
Owolo pa Ongongolo oyido wac aka oyido waŋo dwonde.
Gweno owolo de owolo nyuka oŋok Ogongolo.
Yoki Ongongolo gi nyathi pere to jo rweta malo wi yath to jo pondo.
Wok ndir no, Gweno kodi Ongongolo jo bedo  jukwor.
Ka Gweno oneno Ogongolo codho acodha.
Aka ka Ogongolo oneno Gweno bende rango aranga ka pondo.
Amaro por thol gi nyawotan.
Amaro ndiko nyikuta i mbawo.
Amaro kisoma kitabin ma nitie cal mabeyo.
Amaro camo olemo m'opokere opokere.
Amaro konyo gi tic ma peco.
Amaro winjo kigana pa mama.
Amaro nindo i kitanda ma dwoŋ.
Amaro timo gi kipiny me.
Aŋo ma in i timo gi maro?
Amaro kisoma.
Atera kitho kisoma gimere parani.
Jafwonji parani konyani gi kisoma isikuli.
Anyalo kisoma ri nga?
Asoma gi merini paran.
Anyalo kisoma ri nga?
Baba paran gi kwara jungoye gi fasi.
Anyalo kisoma ri nga?
Anyalo kisoma ri ani won.
Afoyo oyido nindo i tiendi mutundwa.
Mutundwa acel opodho wok malo.
Owinjo ka gimoro waco ni, “Ringi Afoyo, ringi!” Go ocew piyo piyo to ŋweco ma dwir.
Oromo gi gweno.
To gweno penjo go ni, “I ringo aŋo?” Afoyo odwoko ni, “Akuya ran.
Awinjo awinja gimoro podho to gimoro waco ni, Ringi Afoyo ringi!“
Gweno obwok.
To cako ŋwec munyo owinjo gima Afoyo owaco.
Jo romo gi gwok.
Gwok openjo ni, “Wiringo aŋo?“ Gweno owaco ni, “Akuya ran.
Awinjo awinja gima Afoyo owaco, aka go bende kuya.
Owinjo gimoro podho to gi moro waco ni, Ringi Afoyo ringi!“
Gwok odhier kwoŋ gima owinjo.
To cako ŋwec gi afoyo kodi gweno.
Jo romo gi Kayina.
Kayina openjo Gwok ni, “Wiringo aŋo?“ Gwok odwoko ni, “Akuya ran.
Awinjo awinja gima gweno owaco, aka go bende kuya.
Owinjo gima afoyo owaco aka be kuya.
Owinjo gimoro podho to gi moro waco ni, Ringi Afoyo ringi!“
Kayina ocako ŋwec gi wadi no.
Joromo gi punda.
Punda openjo jo ni, “Wiringo aŋo?“ Kayina odwoko ni, “Akuya ran.
Awinjo awinja gima Gwok owaco, aka go bende kuya.
Owinjo gima Gweno owaco aka bende kuya.
Owinjo gima Afoyo owaco, aka go bende kuya.
Owinjo gimoro podho to gi moro waco ni, Ringi Afoyo ringi!“
Gi kenyo Punda bende ocako ŋwec.
Joromo gi Dhiaŋ.
Dhiaŋ openjo jo ni, “Wiringo aŋo?“ Punda odwoko ni, “Akuya ran.
Awinjo awinja gima Kayina owaco, aka go bende kuya.
Owinjo gima Gwok owaco aka bende kuya.
Owinjo gima Gweno owaco, aka go bende kuya.
Owinjo gima Afoyo owaco, aka go bende kuya.
Owinjo gimoro podho to gi moro waco ni, Ringi Afoyo ringi!“
Cuny Dhiaŋ opodho to bende cako ŋwec.
Joromo gi Pus.
Pus openjo jo ni, “Wi ringo aŋo?“ Dhiaŋ odwoko ni, “Akuya ran.
Awinjo awinja gima Punda owaco, aka go bende kuya.
Owinjo gima Kayina owaco, aka go bende kuya.
Owinjo gima Gwok owaco aka bende kuya.
Owinjo gima Gweno owaco, aka go bende kuya.
Owinjo gima Afoyo owaco, aka go bende kuya.
Owinjo gimoro podho to gi moro waco ni, Ringi Afoyo ringi!“
Pus bende ocako ŋwec gi ogwange no.
Jo romo gi nyath ma nyiyac ma gweyo gal to penjo jo ni, “Wi ringo aŋo?“ To ogwange jodwokoi ni, “Wakuya ri wan.
Wawinjo gima Afoyo owaco, aka go bende kuya.
Owinjo ni gimoro podho to gi moro waco ni, Ringi Afoyo ringi!“
Nyiyac no onyero to waco ni, “Koyo oredho mutundwa.
To aŋata awaco ni Ringi Afoyo ringi.”
Yoga wini, ilwonngani Anyango.
Anyako paka nyiri meegi pokiroki ntyeni ani antye ghi ngoona ideli parani.
Ikinyali neno gho, sano angeyo ni gho tye ideli parani.
Nyinnge ilwongoni Kibwe Mager.
Gho pondo ideli parani sano gho ki wumiya merin parani.
Gho kinyaali weyo deli parani todonjo ideli perin kibedo chiegini kodani, kosa ki-mako chingani.
Gho kinyaali weyo deli parani to-poori ideli perin kada beni ilewo kodani chiemo mudiecieng, kosa iyuomere kodani idie ot.
Acho-bedo ghi ngoona parani mee, Kibwe Mager Woki anyuole.
Gho ogeno chamo julwenyi madeli parani jiee majulwenyo ghi twoo ideli parani.
Kagho ochamo julwenyi parani madeli kweth, twoo makan.
Nyuthoni akinyaali kadho isomero kisooma kosa tuko ghi wadani.
Aripo mwonyo yeni parani kisi ndelo isawa mutiire.
Kaakitiimo amaragho ngoona parani chiewi ghi nge marachi tochama chama julwenyi madeli parani dhoko.
Akimiti ngoona timo amarago, alwenyo swaaa poyo adhatha parani miya yeni isawa mutiire.
Kachamo chiemo maber paka fufin angwetta kodi gikipinyi paka mayembin, julwenyi ideli parani junwango meni kendo jokiyeeyi  ngoona mako gyo.
Aparoni kwa jukatho nindo mahola moro rupiri anuango meni matuko gemerin parani doko.
Anuango siemi kagho okadho nindo rupiri anyalo tuko ye.
Adhatha oterani idwaliro chiengino tonuangorani gimapithogine ngoona parani.
Gimee miyogho nindo kendo kinyaali chamo julwenyi parani madeli.
Nyuthoni nyo anyalo timo gikipinyi mamiya siemi paka nthintho wadani paka nguechi, idho tye yeni ki myeli.
Ageeno adhatha parani swaa, gho ber kendo chunye ber kodan.
Gho miyani chiemo tachamo kendo lwenyo nuango ni amuonyo vitamins muromo gatonga mamiyo julwenyi parani madeli meni.
Adhatha kochowo pyelani ikanindo, aparo gikipinyi kweth-swa.
Aparo kumi kisoma isomero madwong.
Kamedere muonyo yeni mamiyo ngoona parani nindo, alanyalo kisoma radhatha parani sitore kanyo gho ti sano nyo wange kineeni kiri.
Kadongo, amito kisoma, amito lwenyo nuango ni akonyo inuango yathi mala miyo ngoona mabedo ideli paji nindo makichutho.
Ala ngiiyo bedo ghi ngoona parani kendo alamiyo gho nindo sawa moro gyiee paka nyalere.
Alabedo ghi merin kwethi paka anyalo kendo alatuko swaa kisi ndelo.
Adatha parani, wayini parani kodi bachere parani jugenani, kada beni antye ghi ngoona milwongo ni Kibwe Mager mabedo ideli parani.
Amaro kisoma.
Nga manyalo kisoma?
Nyamerani nindo.
Nga manyalo kisoma?
Mama parani kodi athatha ju ngoye gi sawa.
Nga  ma ani anyalo kisoma rigo?
Baba paran kodi kwara ju ngoye gi sawa.
Nga ma ani anyalo kisoma rigo?
Asoma ri awoni!
Amyelo ka anigi syem, amyelo ka amako nge, amyelo ka  a julo, amyelo ka anikendan.
Jafwonji paran waco ran ni, "Bedi liŋ!
I kiri myel ndelo gi pi."
To mama waco ran ni, "Myel miyini i bedo m'icwe, myel miyini i bedo mabori, ndelo acel i labedo jamyel  aka i le miyo jo dhyer."
To awaco ni, "Ndelo acieli ale myelo to ji jo culan nyaka ma nenani ka awiyo  pyeran."
Aka jo le waco ni, "Nga myel pere ber."
Gote oyido othoko calo Mwelo.
Thwondhe mathoth oyido nitye i gote no.
Thwol madwoŋ m'oloyo oyido jo piny no jo lwoŋo ni agwegwe.
Ji mathoth oyido jo lworo thwol no.
Oyido mwonyo dyegi gi rombo kir gi nyithindho je.
Ndir acyel, nyimere adek Apiyo, Ajore, gi Awor jo ay kidho dimo yen i lul no.
Adha jo ogwoko jo ni, "Kure win ri Agwegwe, thwol madwoŋ.
Wikir widim gimoro jye i lul no kwanyo woko yen kende."
Ajore kende ama ku diko ithe winjo gima adha jo owaco.
Nyir me jo tiŋo cak, malapi, rabwo gi pi.
To jo tiŋo panga ma bith swa ma toŋo yen gi thondhe matweyo.
Gi kenyo to jo ayi kadho i lul.
Nyimere me jo lyesa to jo nyero i royo malo malo.
I hongo moro to Apiyo, madwoŋ kwoŋ wadi, owaco ma piyo piyo ni, "Liŋ win.
Wa cegin tundo kama agwegwe nindo iye."
Awor olwoŋo wadi ni, "Nen win, ee laki agwegwe mafeza.
Wey wakwany win."
Apiyo opoya wadi ni, "Wiy wan wu kir wu wili gi gima adhawan ogwoko wan iye.
Wakir wadim gimoro man je i lul kende yen."
Ajore to waco ni, "Aki geni adhawan.
Aparo ni owaco ameno ma geŋo wan bedo gi gima wamito.
Amito lake mafeza me."
Nyimin go jo bedo gi bwok.
To jo waco rigo ni, "Ajore nende wa gwokin."
Ajore ku dewo kada.
Piyo piyo agwegwe obino rango lake manya feza.
Olokere mager munyo ku nwaŋo lake.
Agwegwe owinjo nyir ma jo lyesa aka ju nyero.
To kidho to pondo i ŋangi tele ma dhu yo ma nyir me jo le luyo ka jo dok.
Nyir no oyido jo dok gi yeni pajo i wiy jo.
Mapiyo piyo to jo winjo gimoro otimo ni, "Hzzzzzz!"
Agwegwe oyido niye dhu tyendi jo ma oŋamo aŋama dhoke pa kidho kayo jo.
Nyir me to jo kirin swa.
Agwegwe openjo nyir no ni, "Ŋa mu kwanyo lakan ma feza?"
Dhano jye to liŋ aliŋa ma kudwoko.
To thwol omiyo jo ratem ni, "Ŋat ma ku kwanyo lakan,  la wero ma olilo maber.
To dok peco gi yen pere.
To ŋat ma okwanyo lakan ku lil wer maber.
Le bedo cemo paran ma ndelo adek!"
Apiyo ama otelo wero gi dwonde ma loŋo de ni: "Ki an,  an angoye gi wac kodin.
Ŋat ma ni gi wac kodin fuodi nitye cen."
To Awor bende to wero.
Go bende owero ma dwonde loŋo.
To weso pa Ajore tundo.
Go obedo gi lworo.
Odhire ye yo wiye to cako wer.
To wer pere owinjere marac swa aka wodho wac obedo rigo mapek.
To Agwegwe koko ni, "I ki nyali wero maber paka wadin?"
Thwoli onyaŋ paka Ajore ama okwanyo lake ma feza.
Agwegwe oŋamo dhoke madwoŋ swa to mwonyo Ajore.
Nyimin jo ŋweco to jo dok i calo.
Jo waco ri ŋat ma jo romo gi jo je gima obedo.
Adhamere okumo ka waco ni, "Agwoko go, bedi winji gima awaco ri go!"
Me kere mupongi.
Kere mupongi kodi gwoki pere mathini ju kadho wothi.
Gwoki ngwecho kaluwo winyo.
Kere reimo gwoki.
To ju ngwecho angwecha ma ndelo muromo.
Kere tomako gwoki.
Nyo same kere mupongi nyo thini.
Wa pori malo.
Wa pori tholi.
Wa myelo.
Wa tuko.
Wa moro wangi wan.
Wa wero.
Wa tuko apora.
Wa soma.
Abedo jiyachi madwongi same.
Anyalo idho malo ma madala.
To akinyali loro pinyi doko.
Anyalo idho iwi komi.
Anyalo idho iwi komi tamedere iwi meza!
To akinyali loro pinyi doko.
Akoko ni baba!
baba!.Baba nyero towacho ni, 'Sonu fwonjere loro pinyi'.
Anigi bwoki.
To aki ywaki.
I chewi wori munyo awinjo riyo.
Amito nwango pii.
To achako rango sapato parani,
Awi were parani!
kworo nitye ityendi kitanda parani.
Nyo same atimi ango?
Alwongi mama?To ka kworo oywaki?
Akadhi anindi?To kole nindo ongoye iwangani doko.
Kikenyo to  dhano ketho machi.Mama ochungo idhioti.
Mama openjo ni,'ango mutimere amara parani, ilwongani?
To achimo yubongi kworo.
Mama ogungo to ywayo kworo woko woki ityendi kitanda!
Neni, me ki kworo.me sweta parani manitye gi rangi ma nya tongeno muruwere gi macholi.
Mapesini mere pilini pa wangi kworo.
Ammu oyido ongoye gi nyathi gwoki.
To go owacho ri kisi dhano isomero ni go nitye gine.
Go owacho ri Venu ni, "nyathi gwoki parani ilwongo ni Shankar".Owacho ri Abdul ni, "Shankar chamo malapi".Owacho ri Kumari ni, "Shankar choli".Owacho ri Unni ni, Shankar tuko mupira kodani."
Onyo Venu, Abdul, Kumari kodi Unni to juwacho ri Ammu nike ju labino pecho.To ju neno Shankar.
Ammu oyengo wiye.
ju penjo ni irango.
Ammu owacho ni rupiri Shankar nigi bwoki ka oneno dwoli ji.Kumari to wacho ni ,"kale walatuko gi go kisi dhano achiele achiele".
Ammu owacho ni, "wiki nyali".Unni openjo ni, "irango".Ammu owacho ni ,"ruprir wakadho wothi ye kononi."
Abdul owacho ni "nyo kale walabino dikini.
"Venu owacho ni "wala kelo rigo malapi.
"Kumari owacho ni "wala tuko gi go ngata achiele achiele.
"Ammu owacho ni "kale.
"Go ku ngeyo gira awacha mani.
Pinyin no, Ammu openjo Achan ka oyido nyalo nyewo rigo nyathi gwoki.Achan owacho ni, "wala neno.
"Ammu owacho ni," amito ma piyopiyo.
"Achan onyero.Ammu kuchamo chiemo ma othieno.
Go obedo pa ngata two.
Go kumito paro kwong dikini.Odikini
Amma owacho ni," dongi pecho.
"To Ammu keng kisoma.Go onindo ikanindo ma ndelo gipi.
Go ku bwonjo kada.Gima go ochamo obedo kitole ma mugati kende.
Cango cango, i dye lule, Kwac ma kere ocako paro kwoŋ kwo ma yo waŋe.
Oparo ni, "Onyo ategino aka ndir moro ale tho.
Kere ma ryek ripo dimo ja lunji go ka fodi tek aka olama."
To Kere me d’oyer nedi ŋat ma olunji go?
Ma to so go omaro jo ker pere je ma rom aroma!
Kere obedo gi ryeko ma nya kare.
Odhiro jegin pere i lule.
O oro jo lwoŋo ogwange je ma ker pere bino i tindi.
Owaco ni kidho bedo gi kalima ma dwoŋ.
Aka i kalima no, le wodho iye wac madwoŋ tektek.
Gikenyo jegin jo ŋweco i kinde aŋwen je ma lule kidho lwoŋo ogwange.
Wor ma kalima no, ogwange je jo bedo i tindi pa kere.
Jo wero, to jo myelo, to jo yodere.
I hola munyo dwe nitye malo acurcur aka lyel pa waŋ ceŋ, Kere owok to cungo i dyer kisiya.
Ogwange jo weyo wer gi myel.
Jo liŋ ni si to jo ciko ith jo winjo gi ma kere le waco.
Kere oyiko dwonde to cako luwo ka waco ni, "Onyo aparo ni hongo otundo ma dimo ŋat ma olunjan.
To a ki nyal dyero adyera ŋat ma olunjan rupir amaro win jo je marom aroma.
Ri ameno awaco ni watim pyem aka ŋat ma oloy ama oter kom."
Munyo Kere otyeko luwo, okwanyo toŋ pere to tiŋo malo.
Onyutho jo toŋ no ni joje jo woneni aka owaco ni, "Ŋat ma obol toŋ me malo acurcur to kwano kir iy apar ma fodi toŋ ku podho piny ama le lunjan."
Ma fodi dhok Kere ku podho kada podha piny, ogwange jo winjo mayindo woki yo ŋey jo.
Jo bolo waŋ gin to jo neno Lyec patho tyende coro jo bino yo waŋe.
I kare no, Lyec wotho ka waco ni, "Ngoye ran win i yo!
Aŋat adwoŋ ma loyo win jo je.
Ri ameno, aripo bedo kere."
Lyec oridho toŋ gi ume to tiŋo malo.
Onyako wiye to bolo toŋ malo.
Ana go ni, "Acel!
Aryo!
Adek!
Awi!"
Toŋ opodho munyo nyaka ni wo kwani mar aŋwen.
Lyec cunye oŋendhere, aka othoro piny to uja gi derino.
To Kere waco ri go ni, "Lyec, kisi dhano bolo di cel kende aka i tyeko nwaŋo silwany perin."
Gi kenyo to Lyec wok.
Munyo Lyec owok, ogwange jo cako woy wegi gi wegi.
Ka ni jo poyi, ŋat man odoko bino gi derino wok yo ŋey jo.
Wodi Mbiji ama oyido bino munyo ŋur aŋura.
Kare no luwo gi miseni ni, "Leŋ ran win.
Leŋ ran win.
Eye win ran i yo.
Akidho bedo kere.
Aŋat kwoŋan oridhere loyo.
An acwiny swa.
Ripere abedi kere."
Okayo toŋ i lake, o omere acen acen to bolo malo i ponde ponde.
An ago ni, "Acel!
Aryo!
Adek!
Aŋwen!
Abic!
Awi!"
Toŋ opodho munyo nyaka ni wo kwani mar aucel.
Cuny Mbiji oŋedhere, ogolo lowo to ywoyo malo munyo ŋur aŋura.
Kere owaco ri go ni, "Wodi Mbiji, i bolo di cel kende aka silwany perin orumo."
To Mbiji wok.
Gino omiyo ogwange doko jo woy aka jo waco ni, "A jome!
Pyem me ki yot!
Lyec ku nyalo, aka go dwoŋ swa.
Wodi Mbiji bende ku nyalo, aka go ocwiny swa.
Ongoye ŋat ma le loyo pyem me!"
Piyo piyo kendo, ogwange jo winjo derino wok yo ŋey jo.
Munyo ogwange jo wiro waŋ jo, jo bwok to jo uro swa gi ma jo neno.
Jo neno ka Oŋer Nguge bino.
Nguge obino munyo wero awera ni, "Anyalo timo.
Aŋeyo ni anyalo bolo toŋ no.
Anyalo!"
Nguge okwanyo toŋ, onyako cinge, oridhere pa nyathi rombo, opor to bolo toŋ malo i ponde ponde.
"Acel!
Aryo!
Adek!
Aŋwen!
Abic!
Aucel!
Abiryo!
Awi!"
Toŋ opodho munyo nyaka ni wo kwani mar'aboro.
Nguge owinjo ma lith swa.
Nge omako go to cako wirok awira.
Odekera ka pusa gi me gi meca ni ama onyeko ri go pyem.
To Kere waco ri go ni, "Be!
Nguge, i nwaŋo silwany di cel kende."
Gikenyo to Nguge wok.
Ogwange megi oyido jo cako dok.
Ma nyaka ni jo ayi, jo neno nyaka Thil ma thin coro idyer jo.
Thil o theka theka ka waco ni, "Akuri win, akuri win.
Awey win abende atem ye.
Ale nyalo.
Ale nyalo.
Wey win atem."
Ogwange je jo tukere gi nyero munyo jo winjo gi ma Thil waco.
Kere ocungo to koko gi nge ni, "Giki win gi kenyo!
Wey win nyero Thil!
Ŋa ma owaco ni ogwange ma thindho jo kinyal timo gi ma ogwange ma dongo jo nyalo timo?
Ka Thil mito temo, i le miyo go silwany marom aroma gi ma ogwange je jo limo.
Ri ameno, cungi win gi cen wi wey Thil wo boli toŋ."
Thil okulo wiye, oworo Kere, to nyaka wire to mako toŋ gi dhoke.
Odhire acen acen, okayo toŋ matek, aka ocoko meni ma nitye kwonge mathin thin no to cako ŋwec.
Oridhere malo kir i dyer kisiya.
Oywe ywe mabor swa aka obolo toŋ malo to kwano gi koko ni, "Abic riwi gi abich bedo apar."
To nyaka toŋ podho piny.
Ogwange jo dhyer aka jo liŋ ni si.
Kwac ma Kere oridho ri jo ni, "Ey, Thil!
Abic riwi gi abich obedo yo man ma nwaŋo apar!
Aka nitye yo kweth ma kwano kir iy apar."
Pyem me ku bedo pyem ma nwaŋo ni ŋa ma dwoŋ loyo.
Kosa ni ŋa ma tek loyo.
Obedo pyem ma neno ni ŋa ma nitye gi ryeko loyo!
Meno apaka Thil olunjo kom munyo Kwac otho.
E do go ni tiye nyaka gi guwoki pere a chiyeli mee kende.
Jame omaro guwoki pere suwaa gi chunye jee.
Guwoki mee e do tiyo suwaa, makada do o origo katho e katale nyiyewo chiyemo, guwoki mee edo ki ja foch.
Guwoki mee e do e oro kiri tuwomo pii e juwomi togo katho maku kwero.
Amito wacho rini ni guwoki mee e do kuro pecho wori gi odi ye chiyengi.
Ndiri achi yeli jame o ayi tofoyo guwoki pere ru bedo jawori.
Munyo jame o timo gime, guwoki pere owinjo maberi suwaa to medo kiri woro go kisi ndelo
Kweri pere oyidocek swa.
Dhi ot pere oyido nipinyi swa.
Kitanda pere oyidocek swa.
Gali pere oyido cekswa.
Jal me oyido bor swa!
Go oyiko furi kwerima bor swa.
Go oyiko thigo mabor swa.
Go oyiko kitandama bor swa.
Go onyewo gali manitye malo swa.
Go obedo i kom mabor swa.
To cemogi wuma ma bor swa.
Go oweyo pecopere to cako bedo ilul.
Obedo ma orokweth.
Cango congo, oyido ogwange jo ngoye gi tyendi gin.
Maguru oyido omiyo ji kende tyendi jo.
Maguru to bedo gi paro ma miyo kisi ogwaŋ tyende.
Ogwange oyido jo mito tyendi jo ma woth kodi ma ŋwec.
Oyido tek ri jo kirweta arweta ka jo wotho.
Munyo ndelo otundo, ogwange mupokere opokere jurweta kiri i ot pa Maguru.
Maguru opoko ogwange kodi winyini tyendi jo.
Ogwange megi jo myelo aka megi jo podho piny.
To jo waco gi kisangala ni, "Wa kila kirweta doko ka wa wotho."
Ongongolo oyido obedo macowe i bol.
Maguru omiyo Ongongolo tyendi mudoŋ jye.
Ongongolo okoko gi kisangala ni, "Ale wotho piyo piyo loyo ji je."
Thwol otundo munyo ocow poko tyendi je.
Oywakero ni womiy go tyendi moro.
Thwol owaco ri Maguru ni, "Agalo rupiri anindo tektek."
Maguru ku nyalo nwaŋo ri Thwol tyendi moro je.
Woki ndelo no, Thwoli fodi kuro nwaŋo tyende.
Cango cango Dyel,  Gwok gi Dhyaŋ jo bedo mere matek swa.
Ndir acel jo kidho woth i motoka.
Jo tundo kama joloro iye.
Jagwey motoka openjo jo cul ma woth.
Dhyaŋ oculo apere.
Gwok oculo pesa ma thoth,  rupir go oyido ongoye gi pesa ma thin.
Jagwey motoka oyido chegin dwoko ri Gwok pesa pere m'odoŋ.
Dyel oŋweco woko abwap ma ku culo apere.
Jagwey motoka omako nge swa.
Go otugila motoka to kadho ma ku dwoko ri Gwok pesa pere m'odong.
Meno,  ama omiyo kiri konon,  fodi Gwok ŋweco ryemo motoka ni woleŋo iye waŋe.
Go rango jagwey motoka ma ku dwoko ri go pesa pere m'odoŋ.
Dyel ŋweco aŋweca ka owinjo mor ma motoka.
Go lworo ni ile mako go rupir ndir no ku culo jagwey motoka pesa ma woth.
Dhyaŋ ki dew ri go kwoŋ motokin.
Dhyaŋ gale a gala ka ŋado ngudo.
Oŋeyo ni oculo pesa pere mawoth je.
Amara oyido ja oro abuŋwen.
Go okadho ka fonjirok ma i lwoŋo ni Kerema.
Go oyido omaro miti ŋeyo kwoŋ dhu agem, sayanse, kodi soshol stade.
Go oyido mito bedo mulambuzi ka odongo.
Amara omaro ogwange swa.
Bamere Amara otho munyo go ja oro abic.
Yoki mere oyido ilwoŋo ni Nyajuria.
Go oyido obedo dhako ma ni gi kineni itici ma ndelo.
Munyo Amara fodi ku cako kidho ka fonjirok, oyido kuro  dyel ma gumo.
Oyido lwowo dyel pere no kama lum oloth iye.
Miyo go pi m'olony aka pedho ri go lum ma yom ama nindo iye.
Dyel no oyido olony swa.
Amara oyido bende nitye gi gwok pere ma ilwoŋo ni Ogero.
Oyido omaro tuko gi gwok no.
Yokimere oyeyo go kuro gwok kad oyido ku maro gwokere tektek.
Kisi ka Ogero ocando go, oyido koko rigo ni, "Ngoye ka mafwodi aki miyo waŋan gi yawo!"
Amara waco ameno ka onyo winjo marac swa.
I mukaga acel, jo bedo gi wendo ma juwok i kitipa ma pa mon.
Amara obedo gi syem paka merini pa yokimere jo bino gi nyithindho pa jo.
Oyido jo le tuko mupira.
Yokimere otedo cemo ma kitipa me jo maro.
Yoki Amara opoyo go cego Ogero i ot.
Owaco ri go ni, "Ogero gwe ri ji kicar kicar."
Amara ku winjo munyo yokimere lwoŋo go rupiri oyido jo tuko aka oyido jo koko.
To galo gi kidho tero gwok woko.
Munyo Amara okadho i ot, go olwoŋo Ogero woko.
Ogero omwole swa ri Amara.
Munyo ocow cemo, wendo jo waco ni jo bende jo le tero gwokere pa jo i ngeri ma Amara tero iye apere.
Jo waco ni jo cando gwokere aka jo ni gi kony.
Rumaceni, yoki Amara okwayo chwaki ma bedo gi gero ri Ogero.
Amara osagala munyo yokimere oyere gi gwoki pere i hongo ma cowe.
Ka Amara nitye ka fonjirok yokimere miyo Ogero cemo.
Merini pa yokimere bende jo fwonjere bedo maber gi gwokere pajo.
Obedo ndelo ma ywomirok ri Amma.
Go oyido soma kitabo.
Anil oywomere bende.
Goyido mito timo .... gimoro!Anil owacho ni' Amma, amito neno gima nitye ibokisi manya bululu no'.Amma owacho ni 'Anil choni'.
Anil oketho situli iwi komi.
Go oyidho malo kwanyo bokisi agoni pinyi.Amma owacho ni'Anil, beee beee!
kimeno!
bokisere jye jula podho iwiyi wani!'
Anil omako nge swa.
Goyido omako nge gi mini.
Amma owacho ni,' biye wadhi ikatale anwangi rini gimoro'.
Anil odongi mumako nge kiri munyo ju kadho ikatale.Go owacho ni, 'amito meno,' munyo go kimo muchungwa.Jakitana duka owacho ni,' beee beee kimeno!
muchungwini jula podho pinyi.
Anil owacho ni,' amito kitabo no'.Jakitana duka owacho ni ' beee beee kimeno, teri me'.
Anil okoko ni,' amito meno noki oywayi sumbusa malo iki kitandalo.Jakitana duka owacho ni,' beee beee kimeno achikini teteli.Sumbusa parani jye jula podho ilowo!
Anil oluwo malo swa, amito meno!
Go nyo same winjo marachi swa.Jakitana bumuli owacho ni,' beee beee kimeno!
ikiri maki  jo!
jula neri'.
Onyo same, Anil oyido ywaki malo swa.
Kisi dhano moro jye oyido ngiyo Anil.
Indir acel Gwok ocombo i tongi gi moro m'oyikere i kwoyo dhu malawa.
Openjere ni,  "Ogwaŋ mene m'oweyo tonge ka?"
Okwano tonge,  onwaŋo apar to paro ni nyalo bedo tongi Mbata.
To ketho i mugowa pere.
Odok gi tonge no peco pere to ketho ka malyeth.
Gwok oromo gi Ngona munyo ogik kendo i malawa.
Ngona openjo go ni,  "I neno raye tongan?"
Gwok odwoko ni,  ''Ongoye gima aŋeyo kwoŋ tongin.
Gi kenyo Ngona okidho pa ogwange je penjo tonge.
Kareno tonge oyido ocako toŋo acele acele.
Gwok otemo swa kuro nyithindhi Ngona,  to cemo ku romo jo.
Oyido kec neko nyithindhi Ngona kis hongo.
Ndir acel Ngona okidho pa Gwok rango tonge.
Munyo ocungo woko,  owinjo iy nyithindhi Ngona mor!
Ngona omwomere i ot to cwado Gwok gi yiwe.
Gwok ogwe to por woko gi dirisa.
Ngona to ryemo aryema Gwok kir i malawa.
Gwok oywakere ni,  "Cwakan,  oyido akuya ni meno tongin!"
Ngona owinjo ywakirok pa Gwok to cwako go.
Okwanyo nyithindhe to tero fonjo jo buko pi.
Cango,  cango,  abedo Kibwe ma yido kec neko.
Owotho thoko thoko lule ka rango cemo.
To combo i mukumer.
Oneno tome mukumer ma ocek m'odhudhere olyero malo.
Oparo ni,  "Mukumer no neno pa mit swa."
Oomere acen acen ni nyaka wo por wotundi.
Mukumer oyido nitye malo swa.
Kibwe kunyalo tundo i tome mukumer to podho gi yoŋeye ni,  "Poss!"
Kibwe oayi to gik cen de cen kalo kama nende ocako iye.
Oŋweco to por ma oboth otundo i mukumer.
To doko podho matek loyo kir nende!
Otemo doko to temo.
To kunyalo tundo i mukumer.
Opodho to dye ŋeye yure.
Rumacen,  oweyere gi temo gamo mukumer to kadho.
Ocungo to wire to doko ŋiyo mukumer.
Paka oŋiyo mukumer apaka kec omedo neko go.
Oparo ni,  ''Mukumer no neno pa mit swa adyer.
Cango, cango, cango, Gweno kodi Ongongolo oyido jo bedo mere.
To oyido jo tera mito pyemwegi gi wegi.
Ndelo acel jo yiko tuko mupira aka nyaka jo woneni jatuko maber.
Jo kadho ikisya to jo cako tuko pajo.
Gweno oyido dwir to Ongongolo oyido dwir loyo.
Gweno ogweyo mupira bor to Ongongolo ogweyo bor swa.
Aka Gweno ocako winjo malith.
Jo yiko tuko ma kitewa gole aka onen ni ŋa m'oloy.
Ongongolo ama otelo mako gole.Gweno otewa to rwako gole acel.
Nyo to tundo weso pa Gweno ma kuro gole.
Ongongolo ogweyo mupira to tewa gole.
Ongongolo okata mupira to tewa gole.Ongongolo ogoyo mupira giwiye to tewa gole.
Ongongolo otewa gole abic!
Gweno omako nge ni go ki lim gole.
Go oyido obedo ŋat ma winjo marac swa ka ki lim.
Ongongolo ocako nyero rupiri mere pere oyido timo ginyero.
Gweno omako nge, oŋamo dhoke malac swa to mwonyo Ongongolo ni kwili.
Munyo Gweno oyido doki peco, oromo gi yoki Ongongolo.
Munyo yoki Ongongolo oneno goopenjo ni, “I neno raye nyathi parani?” Gweno to liŋ aliŋa.
Yoki Ongongolo bedo gi rembo.
Rumacen yoki Ongongolo owinjo dwonde moro mathin.
Dwonde no oywak ni, “Konyani Mama!” Yoki Ongongolo oŋiyo Gweno to winjo gi kikangasa swa.
Dwonde no kere owok iyi Gweno.
Yoki Ongongolo okoko ni, “Nyathi paran, ori men perin ma were omiyin!” Gi kenyo Ongongolo owodho ŋwece ma wac ma kikurere.
To Gweno cako kicirok pa two.
Gweno ocukere de to cukere.
Owolo to ŋulo law.
Owolo to giro.
Owolo pa Ongongolo oyido wac aka oyido waŋo dwonde.
Gweno owolo de owolo nyuka oŋok Ogongolo.
Yoki Ongongolo gi nyathi pere to jo rwetamalo wi yath to jo pondo.
Wok ndir no, Gweno kodi Ongongolo jo bedo jukwor.
Ka Gweno oneno Ogongolo codho acodha.
Aka ka Ogongolo oneno Gweno bende rango aranga ka pondo.
I lwoŋo ni Nya Simu.
Anen go!
Ni gi simu abic.
Go cano simu pere iwi meza ka ocewi.
Manyatoŋgweno mere maluwo gi jo peco.
Matar mere ma luwo gi ji ma ka tic.
M'obokere mere ma luwo gi jo banjin pere.
Marakwaro mere ma luwo gi mere pere ma kacunye.
Ma olyewa meno maluwo gi ji ma rango bothe kony.
Nya Simu mito ni ji wosangala.
Go dak gorok.
Go yeyo nyithindho neno televison i duka pere.
Go limo jutwo gi jum'otegino i pecin pa jo.
Kis kama go kadho iye ikoko ni,  "Nya Simu!
Nya Simu!"
Go sangala aka waco ni,  "An Nya Simu aka e-e neni simu paran!"
Meno Nya Simu gi simu pere abic.
Mere paran Orudi gi an wamaro kiwaya neno piny,  aka waŋeyo ger mawan maber swa.
Paka wawok ka fonjirok,  wa wotho ka walyesa kwoŋ kama wano waya iye ndelo no.
Wayere to waŋado gi iyabar cegin gi i tyendi gari macon.
Kada oyido ba Orudi ogwoko wan ni wakir waluwo kenyo.
I hongo macek,  waneno nyicwo mabor m'oruko kabut macol wotho mothmoth yo ŋey wan.
To wa cako woth mothmoth ye ni aka wanen jal ago.
Obedo jal ma abirino opoŋ kwoŋe.
Dhoke oyido thin makinyal kada umo lake macol m'obuko.
Aka oyido nitye gi waŋ adhola ma p'omadho amadha waŋe gi pi.
Go oyido luwo wan!
Wayere cungo neno agem no.
Adundo paran kano gore tektek m'oyido aparo ni go winjo.
Aŋiyo aŋiya go swa to aneno cal gi ruk pere maber.
Go kuwinjo maber nwaŋo ni akaŋasa go tektek.
Okoko ni,  "Ineno aŋo,  nyiyac me?"
Gi kenyo,  to wawire gi ŋwec.
To aki bedo madwir odoco.
Ogamo sat paran to makan to ywayan yocen gi men.
Odiyan matek ma oyido aparo ni kedi ŋetan omwoc.
Mere paran Orudi onyalo kwalok.
Jal mabor no oyudhan pa nyaka papilla m'omin.
Obolan i motoka m'oyido ocungo iy abar.
To kidho to bedo i kom ma yo wiy motaka.
Jal man m'oyido nitye i motoka no otweyo waŋan to tweyo cingan yu ŋeyan.
To jagwey motoka to tugila motoka to motoka ringo pa geni motoka matiŋo jutwo.
Jal m'obedo thu bothan obedo munyo ketho oselo nanga m'odhyek i nyiman.
Pigi ma thon wok iy oselo oyido ŋwe kur,  aka oyido miyan nur gi wic awira.
Nindo okwalan.
Munyo acew anwaŋo ni anitye i kisika macol m'omore bumbu gi onywogo.
Kano nyaka waŋan oyido kutwey.
Thigo ma kisika macol oyawere gi derino,  to dhano manyicwo donjo gi sen i cinge.
Go obedo nyicwo ma otweyan to miyan nindo.
Jalo owaco ni,  "E-e cyemo.
Ripere i cyem rupir i kidho i woth mabor swa."
Oŋado woko thol m'otwey i cingan gi pala ma bith m'olyero i del pyer pale pere.
Ayere cyemo munyo awinjo ni 'woth mabor' rupir oyido ale mito meni ma bothrok.
Munyo acyemo,  jalo obedo piny to madho sigara.
Yiro sigara poŋ i kisika gi pi.
Cwo aryo meca jo donjo gi nyiyac man munyo jo ywayo aywaya.
Obedo Orudi!
Jo mako go bende.
Same wa jaryo je okan wan i kisika macol.
Abino anyaŋ ni jal ma bor ma rac no ama obedo jatel pa wadi.
Go ama miyo cik ri cwo aryo ca.
To neno pa jal m'okelo ran cyemo ki sangala gi gi ma jo timo.
Rumacen manok wa winjo ka jo pyemo woko.
Jatel okoko ni,  "Aki dew kada i ŋeyo dho ot pajo.
Iki nyal wiro paro perin sa me."
Pyem no omiyo wan ŋeyo ni acyel kwoŋ jo oŋeyo wan.
Aki nyaŋ ni ŋa.
Orudi owaco ni,  "Wa ripo nwaŋo nger ma kwalok.
Jonywol mawan jo ngoye gi pesa ma culo."
Agonyo mere paran to silwany bedo gi wan.
Cwo no jo medere ameda pyem to jo cako gorok.
Wa diyo thigo moth moth gi yu iye to wa cako rango nger ma kwalok.
Wa neno nyaka lero moro mathin wok gi kindi mbawin ma ogoy i kor ot.
Wa ywayo mbawo acyel nyuka musimali owok i kor ot ma be oyokere.
Wa ywayo mbawo man,  doko to wa ywayo man nyuka lero ma oyido mathin thin olokere mathoth.
Oyido nitye dirisa nyaka mathin m'otur ama ogeŋ gi mbawin no!
Wayere gir atima piyo piyo.
Orudi oyido thin loyan aka dwir,  go  nyalo ŋweco nwaŋo kony.
Akonyo go idho malo.
Orudi orure to wok gi dirisa.
Oyido piny ki bor gi yu woko,  to awinjo munyo go pye piny,  to ywe ywe mabor.
To leny.
Otundo hongo ma cwo no jo winjo derino ma gi mawa timo,  to jo cako gweyo thigo tofudhere kwoŋ peta mawa diyo gine.
Jo munyere i kisika pa mundu mu mwoc to jo cungo kutho ma hongo moro ka jo neno dirisa.
Doko to jo ŋweco woko munyo jo laro alara yo,  aka jo kuya ni jo wuluwi thenge mene.
Oyido jo ni gi nge m'oasere,  tek tek jatel marac rac mere.
Ogoyan ka koko ni,  "Junywol perin le culo gime!"
Jo goyo mbawin gi musimali i dirisa to jo cegan i kisika kendo.
Kada ameno oyido fodi jo kuyere i gir atima.
Awinjo awinja ka ju pyemo kendo.
Jal ma omadho sigara tekek oyido mito weyan akadhi.
Jagwey motoka oyido paro ni nyawotan nyalo nwaŋo royo to dok to kelo Jupolisi.
To jatel marac rac,  oyido mito wocul pesa.
Obedo ran pa oro kweth swa munyo fodi aki winjo dhano goyo dirisa m'otur moth moth gi woko.
Dwondi ŋata dwoŋ moro owaco ni,  "Ikir bwoki.
Polisi nitye ka.
Ryew cung piny,  um wiy.
Ikir idhire."
Aki poy gima otimere kendo.
To gimoro je otimere!
Polisi omwomere amwoma di cyel i kisika ma oyido jo nitye iye to podho kwoŋ cwo no ma jo ku ŋeyo kada.
Koko gi derino obedo mathoth aka mundu bende omwoc.
Polisi ma dhako oyawo thigo ma donjo i kisika ma oyido anitye iye.
Okwanyan wok piny idye ot to uman gi bilangit.
Owaco ran ni,  "Nyawotin ni gi silwany.
Onwaŋo ngudo madwoŋ cegin ka.
Oyido wa nitye i motoka wa kewera piny i hongo ma go oŋweco i ngudo.
Munyo wa cowo winjo wac pere wa lwoŋo wadi wan man bino medo wan men aka wabin wafonji jomareco me!"
Omak cwo adek no,  otwey cingijo gi pingo to ibolo jo i motoka ma Polisi.
Adonjo i motoka gi japolisi madhako.
To i dwokan peco both junyol paran ma oyido jo rembo.
Wok ndiri no Orudi gi an wa bedo ka wa gwokere swa ka wa waya neno piny.
Akigururu nitye gi tyende adi?
Winyin aŋwen nitye gi bwombe adi?
Lyec adumo nitye gi tunge adi?
Lyec nitye gi ithe adi?
Gwokere abiryo nitye gi ithe adi?
Oŋere adek nitye gi yiwe adi?
Pus aucel nitye gi waŋe adi?
Ogongolo nitye gi tyende adi?
Nyingan Jaŋiyo.
Anitie gi merin aŋwen.
I lwoŋo jo ni Gamit,  Alele,  Jakisa kodi Ayunda.
Mere paran Gamit omaro tuko mupira atiend.
Mere paran Alele omaro buko pi.
Mere paran Jakisa omaro tuko duu duu.
Mere paran Ayunda omaro kisoma kitabo.
To an?
Amaro timo kis gima jo maro timo.
Atuko mupira atiend gi Gamit.
Abuko pi gi Alele.
Atuko duu duu gi Jakisa.
Biye ka,  mere,  i maro aŋo?
Biye,  tuki gi wan mupira atiend.
Biye,  buki gi wan pi.
Biye,  tuki gi wan duu duu.
Biye,  soma gi wan kitabo.
Bul obedo thum maber swa i piny mawan wok con.
Wa maro bunde!
Wa kuro bunde ma kite ma opokere opokere: madongo, m'oripripo gi ma'dundo.
Wa goyo bunde gi ludhe kosa gi lweti wan.
Wa goyo bunde ndir je ri atoŋa ma opokere opokere, paka wer, miel, kalima kosa teko.
Bunde loko wer maloŋo, ico ji miel aka kelo siem i kalima.
Wagoyo bunde i kalima ma opokere opokere  paka cwoko nyingi nyithindho, nywomirok, camo misiya, kosa yawo rut.
Wa goyo bunde ma tito rem kodi lwoŋo ji ka liel opodho ri wan.
Wa goyo bunde ma lwoŋo ji yiko waŋ pi, doyo royo, kosa gero ot ri ŋat ma oti aka odamba.
Ka okwal dhok i piny mawan, i goyo bunde ma lwoŋo ji.
Ka romo le bedo i tindi pa rwoth bunde kworo ywak ma choko ji.
Bunde lwoŋo ji kidho i odi Were i hola je ma lamo paka ma Sabiti gi ndelo ma lamo man je.
Odoko wa goyo bunde ka wa wero i ka lamo Were aka wer bedo maloŋo.
Bul madwoŋ wero ni, "An a bul mba, an a bul mba, an a bul mba-mba-mba-mba bul."
To nyithindhi bunde liro dwondi jo ma thindho ni, "Tindiri, tindiri tindiri ti."
Aka jo kworo kany'acel ni, "Tindiri mba, tindiri mba, tindiri mba-mba-mba-mba, tindiri ti."
Aneno dhano to akaŋasa go tek tek.
To aneno dhako ma yac ma omako iye.
Jo calo mawan jo jolo dhako no to doŋ both wan.
I dyer wor dhako no okoko ni, "Nyathi!
Eno nyathi wok."
Dhako no to nywolo punda.
Ji jo penjere ni, "Wa no tim nedi?"
Ji jo ŋweco kwoŋ go.
To dhako no paro ni, "A la timere nedi gi nyathi me?"
Rumacen, dhako no oyere to maro nyathi pere.
Nyathi no odongo, obedo ma dwoŋ, ma odhyero kir min tiŋo.
Min obedo gi gut.
Nyathi pere bende omako nge to gweyo go.
Oŋweco woko munyo oneno min opodho piny.
Nyathi punda odoŋ kende, kec oneko, ool, to nindo kwalo.
Munyo nyathi punda ocew, oneno jal moro ocungo dho bothe.
Jalo otiŋo go to dok gine peco pere.
Nyathi punda otiŋo jalo i gongo munyo otegino.
Ndir acel, jo idho wi got moro kir malo, jo ol to jo podho nindo.
Munyo nyathi punda ocew, onwaŋo ni nitye kende kendo.
Nyathi punda obedo gi gut.
Owotho ka gi kaca rango min.
Nyathi punda oneno dhano moro to penjere ni, "Menowon ki mama?"
Wok i ndiri no nyahti punda gi min jo bedo ka nyacel.
Tiŋo min to wotho gi ne.
Cango,  cango,  cango gweno gi Ogongolo jo bedo mere.
Ndir acel jo kidho tuko mupira.
Gweno okuro gole.
Ogongolo ogoyo mupira to rwako gole!
To gweno mako nge.
Gi kenyo Gweno omwonyo Ogongolo.
Gweno oromo gi min Ogongolo.
To Ogongolo ywak ni,  "Mama konyan!"
To cuny gweno cako lem.
Ogongolo lemo cuny jo.
Gweno owolo to ŋoko Ogongolo.
To Ogongolo ŋweco.
Wok ndir no gweno gi Ogongolo jo bedo jo kwor.
Me Nyacok.
Go nitye gi wutumin aucel.
Jo nywol pere jo miyo go ayiga ma ŋon.
To maro swa.
Ndir acel Nyacok oyido ongoye.
To wutumin jo baro ayiga pere.
Nyacok ku nwaŋo ayiga pere munyo odwoko.
To cako ywak.
Nyacok oŋweco to kadho i lul.
To idho yath ma bor.
Jo nywol pere gi wutumin jo rango go to jo nwaŋo go.
Jo kwayo go ni wolori.
Wutumini jo wero ri go ni, “Nyacok di lori!
Nyacok di lori wa miyin ayiga.”
Nyacok ku loro.
Otimo atima tuko gi wer pa jo ayino.
Merin pere be jo bino to jo wero ri go ni, “Nyacok di lori wa miyn ayiga!”
Merin pa Nyacok jo wero awera nyuka go oloro.
Merin pa Nyacok jo dok gi go peco munyo jo sangala.
Kis dhano obedo gi syem munyo Nyacok odwoko.
To imiyo Nyacok ayiga man.
Cango congo, oyido ogwange jo ngoye gi tyendi gin.
Maguru oyido omiyo ji kende tyendi jo.
Maguru to bedo gi paro ma miyo kisi ogwaŋ tyende.
Ogwange oyido jo mito tyendi jo ma woth kodi ma ŋwec.
Oyido tek ri jo kirweta arweta ka jo wotho.
Munyo ndelo otundo, ogwange mupokere opokere jurweta kiri i ot pa Maguru.
Maguru opoko ogwange kodi winyini tyendi jo.
Ogwange megi jo myelo aka megi jo podho piny.
To jo waco gi kisangala ni, "Wa kila kirweta doko ka wa wotho."
Ongongolo oyido obedo macowe i bol.
Maguru omiyo Ongongolo tyendi mudoŋ jye.
Ongongolo okoko gi kisangala ni, "Ale wotho piyo piyo loyo ji je."
Thwol otundo munyo ocow poko tyendi je.
Oywakero ni womiy go tyendi moro.
Thwol owaco ri Maguru ni, "Agalo rupiri anindo tektek."
Maguru ku nyalo nwaŋo ri Thwol tyendi moro je.
Woki ndelo no, Thwoli fodi kuro nwaŋo tyende.
Cango,  cango,  cango obedo nyako moro ma i lwongo ni Nyakawululu.
Nyakawululu obedo nyako ma ja cut wac swa.
Min Nyakawululu ogwoko go kwoŋ cuto wac, to Nyakawululu ko winjo.
Ndir acyel two omako way Nyakawululu.
Peco pere oyido nitye yoloka ma koca.
Min Nyakawululu oyido nitye gi tic mathoth swa i ndelo no.
To meno miyo min Nyakawululu miyo go cyemo othieno de othieno tero ri way mere.
Munyo Nyakawululu otundo i royo oromo gi Otoyo.
Otoyo obedo ondyek m'olokere cal dhano.
Otoyo openjo go gima otiŋo.
Nyakawululu to dwoko ni, "Riŋo,  tongweno gi cak."
To so nende min Nyakawululu ogwoko go tel tel ni wokir wo wac ri dhano moro je gima go otiŋo.
To doko Nyakawululu waco ri Otoyo ni way mere two aka tero ri go cyemo.
Law ocako loro ri Otoyo ka oparo kwoŋ riŋo ma Nyakawululu owaco ni otiŋo.
Otoyo oŋweco piyo piyo to telo tundo ri Nyakawululu pa way mere.
Omwonyo way Nyakawululu to go ama umere gi bilangit.
Munyo Nyakawululu otundo, onwaŋo ot pa way mere oliŋ ni si.
Odonjo i ot to lwoŋo ni, "Waya, initye yo kune?"
Munyo Nyakawululu ku winjo dwondi way mere,  odonjo i kisika kama way mere nindo iye.
Obwok munyo oneno dhano o umere gi bilangit madwoŋ.
Nyakawululu openjo ni, "Waya, iraŋo ithin dwoŋ ama konon?"
Otoyo odwoko adwoka gi i bilangit ni, "Aka nyaka awinji gima i waco maber."
To doko Nyakawululu penjo ni, "Waya, iraŋo waŋin doko dongo adonga ama konon?"
Otoyo doko odwoko ni, "Aka nyaka anenin maber."
To Nyakawululu penjo macowe ni, "Waya, iraŋo dhokin dwoŋ tek tek ama konon?"
To Otoyo dwoko ni, "Aka nyaka a mwonyin woko."
Gikenyo to Otoyo pori wok iwi kitanda to mwonyo Nyakawululu.
To paka Nyakawululu oyido obedo jacut wac, omedere ameda cuto wac kir munyo nitye i iy Otoyo.
Openjo Otoyo penji kweth de kweth.
Cowe mere, Otoyo ooli gi penji pa Nyakawululu mar amen to jok ŋulo go woko.
Ju loka no jo dimo Nyakawululu gi way mere.
Wok ndir no Nyakawululu odoko ku cuto wac ri agem.
Heeeee!
Wan nitye gi dhyaŋ maŋon.
Dhyaŋ no nitye gi tunge acel kende,  aka ongoye gi yiwe.
Opoŋ,  aka iye dwoŋ.
Obedo dhyaŋ ma ni gi men.
Jakwath omaro dhyaŋ no m'oloyo.
Dhyaŋ me ki cem gi wadi,  cemo acema ka kende.
Dhyaŋ me ja gorok.
Wadi kitundi bothe.
Inyalo timo aŋo ka i romo gi dhyaŋ ngeri me?
I calo mawan nitye Jadwoŋ ma i lwoŋo ni Dibworo.
Dibworo nitye gi pus ma akol.
I lwoŋo ni Olonyo.
Ka Jadwoŋ Dibworo kidho tic, go weyo thigo ma ku cego.
Olonyo bedo i dho ot to kuro ot pa Jadwoŋ Dibworo.
Ka gwok pa jager obino, Olonyo neno ma omoro amora waŋe.
Ka gwok oneno ŋweco aŋweca ma doko ku ŋiyo cen.
Aka doko ki dwoki.
Jager ma olimbo, nwaŋo Olonyo pa nende oyikere ayika ma gwaro go.
Ka jager oneno ameno wire awira to ŋweco kadho.
Aka doko ki dwoki.
Ka Olonyo winjo kec neko, dhiro thigo gi lwete to diyo matek.
Go gik i ot to bedo piny to mwole.
Nyaka to camo cemo.
Ka Olonyo ocowo, por i kom ma yom to nindo.
Kenyo onyo iwinjo nyaka ka ywe ni, "Purr!
Purr!
Purr!"
Ka Jadwoŋ Dibworo odwoko, Olonyo twenyere gi kisangala to jolo go.
Jadwoŋ Dibworo kodi Olonyo jo bedo cegin gi mac to kis dhano soma papila.
Cango cango obedo Kere ma i lwoŋo ni Ranga.
Oyido bedo i tindi pere gi dhako pere kodi nyare ma i lwoŋo ni Nyajuria.
Nyajuria oyido obedo nyako ma ŋon ma kis nyicwo oyido mito nywomo.
To Kere oyido mito lim mathoth swa kwoŋ nyare no.
Oyido nitye rwoth ma dwoŋ swa ma i lwoŋo ni Sugulu.
Oyido kis dhano je winjo go.
Go oyido jakeme ma nyalo kada nekin ka i cayo go.
Cipa rwoth Sugulu otho aka oyido rango dhako man aywoma.
Rwoth oyido oti aka opoŋ.
Okidho both kere tero rigo lim kwoŋ nyare no.
Oyido kere nitye gi jatic ma i lwoŋo ni Nyaithe.
Nyaithe owinjo paka kere gi rwoth jo pido kwoŋ lim ma nywomo Nyajuria.
Nyaithe oyido omare gi Nyajuria swa.
Rwoth oyere miyo kere adec ma lim pere.
To yeyo kir medo go gi piso ma kwoyo nanga.
Can je ma miyo Nyajuria nywomirok gi rwoth otim nyaliŋ liŋ.
Kere oyido oŋeyo paka nyare ki le kisangala gi yeyirok pere no.
Munyo ndelo cegin tundo Nyaithe okidho both Nyajuria.
Nyaithe owaco ri go ni,  "Nyar kere ma amaro,  kere otyeko yiko can ni rwoth ma i lwoŋo ni Sugulu wo nywomin,  aka le timere ma yot yot won."
Nyajuria obwok aka kutho ku ŋeyo kada gir atima.
To waco ni,  "A ku nywomere gi Sugulu de be.
Jal ma opoŋ m'oti no.
Be de be!
Aripo redo akidhi both Owesa awac rigo wonen gir atima ma piyo piyo."
Owesa oyido obedo mbego pa Nyajuria.
Nyajuria okwale wor no wok i tindi.
Bamere kuŋeyo kama go okidho iye.
Di obedo gi keme ma thoth bedi ŋey.
Nyajuria oŋweco baro lul m'otwere,  macol kalo gote gi gote.
To tundo i ot pa Owesa munyo ool tektek.
"Owesa openjo Nyajuria ni,  "Mbego paran,  iraŋo i ŋweco wok ka mabor no je kendin aka i piny macol ama?"
Owesa ku nyalo bedo kanyacel ni wo kuri Nyajuria wo luwi."
Owesa openjo go ni,  "Nyar kere paran ma amaro,  teko aŋo?"
Nyajuria o omo ywe gi malo to waco gi gut ni,  "Baba riyan nywomirok gi Sugulu.
To akinyal nyomirok gi nger jalo.
Owesa,  amito nywomirok kod in kada i ja candi.
Ayeyo candirok kodin.
Amarin."
Owesa oywak to waco ni,  "Nyar kere,  i ŋeyo paka anyath jacandi,  angoye gi gimoro ma nywomin gine."
Nyajuria odwoko ni,  "Aŋeyo,  to in kende ama ale nywomere gine."
Nyajuria oparo to waco ni,  "Owe both Jakitoga,  wo cew wan loka ca.
Wakadhi kama baba ku nwaŋ iye wan."
Kere onyaŋ paka Nyajuria orwenyo.
To waco ri jegin pere rango go kis kamoro.
Jegin kodi kis dhano jo rango nyar kere,  to jo ku nwaŋo.
Jo gik to jo waco ri kere paka Nyajuria ongoye.
Kere owaco jo ni,  ''Kendo gik win wi rangi."
Oyido keme omako go moasere."
Nyajuria kodi Owesa jo redo kidho dho malawa.
Ponde ponde ocokere to umo polo munyo jo fodi jo ku tundo.
Koth oyido bino.
Aka oneno paka oyido le cwe koth mapek.
Jo nwaŋo munyo Jakitoga tweyo ye pere i thengi malawa.
Owesa okwayo Jakitoga cewo jo loka.
Jakitoga okwero munyo waco ni koth madwoŋ eno bino piyo piyo,  aka nyalo ŋolo jo i pi.
Owesa oriyo Jakitoga aka otito ri go iraŋo jo ripo por loka koca.
Gikenyo olutho cinge i migowa,  owodho dambula moromo to miyo Jakitoga.
Geregere omako Jakitoga munyo owinjo ywak pa jo to neno dambula ma omiy go.
Oyere cewo jo kalo malawa kada nende oyido koth obino ma rac.
Munyo kere kodi rwoth jo tundo i thengi malawa jo neno ji adek i ye.
Jo nyaŋ paka mbego jo kwale.
Asur obino,  oulo pi,  oyengo ye ma ye odhyero Jakitoga cewo.
Kere okoko ni,  "Nyujuria,  mondo dwoki!
A cwakin.
Aku miyin gir'acula.
Kiri Owesa je aku miy gir'acula."
Oyido ye otyeko mer.
Ye oluŋere to bolo mbego gin gi jacew je to jo podho i pi.
Wok ndir no,  kis dhano ma nitye i ker pa kere Ranga ocako nywomo anywoma ŋat ma go omaro.
Obedi ni ja ŋaŋo kosa ja candi.
Kweri pere oyido cek swa.
Dhi ot pere oyido ni pinyi swa.
Kitanda pere oyido cek swa.
Gali pere oyido cek swa.
Jal me oyido bor swa!
Go oyiko furi kweri ma bor swa.
Go oyiko thigo ma bor swa.
Go oyiko kitanda ma bor swa.
Go onyewo gali ma nitye malo swa.
Go obedo i kom ma bor swa.
To cemo gi wuma ma bor swa.
Go oweyo peco pere to cako bedo i lul.
Obedo ma oro kweth.
Cango i lul ma Rukul koro oyido nitie oŋer m'oyido kumo akuma.
Oyido nyithindhe tho atha kis k'onywol.
Litho ma tho nyithindho omiyo oŋer no por por.
Go oyido por wok i jangi yath man,  to doko por i man,  ka ywak ni,  "Kew ka!
Kew ka!
Kew ka!"
Oŋer no obedo gi geregere hongo je.
Oyido geregere pere medere ka go oneno oŋere man gi nyithindhi gin.
Oŋer ma ni gi geregere no oyido bole ka gi kaca.
Go oyido bole i jangi yath me gi meca!
Paka ndelo kadho apaka oŋer no omedo ameda ywak.
To nywol kendo.
Oyero tero nyathi pere i wangi yo ni jo maluwo kenyo jo woneni aka jo wokwayi ri go bero.
Oŋer oloro piny wok i jangi yath to ketho nyathi i waŋ yo.
Kareno jadwar moro oyido dok peco.
To neno nyathi oŋer onindo i thengi yo.
Jadwar no otiŋo nyathi oŋer to tero peco pere.
Munyo jadwar no otundo peco,  yac pere adek jo cako tuko gi nyathi oŋer.
Yac adek no kano jowero ama: "Bol go malo!
Bol go piny!
Boli ran!
Bol ri go!"
Obol oŋer wok bongi nyathi me kidho bongi ca.
Munyo yac adek no jo tuko gi nyathi oŋer,  min oŋer oyido opondo i wi yath ka neno jo.
Oyido rembo ni nyathi no bende le tho paka wadi.
Gi kenyo cipa jadwar obino aka oneno nyithindho pere jotuko gi oŋer mathin.
Owaco gi gero ni,  "Gwokere win!
Keli nyathi oŋer no ka.
Wi le redho!"
Otiŋo nyathi oŋer i cinge,  to miyo silwany.
Munyo cipa jadwar oketho nyathi oŋer piny,  min oŋer obino gi ŋwec munyo sangala.
Okwanyo nyathi pere,  oketho i kore to leny i wi yath.
Pus adi?
0 pus pee
Pus adi?
1 pus achiel
Pus adi?
2 pus ariyo
Pus adi?
3 pus adek
Pus adi?
4 pus angwen
Pus adi?
5 pus abich
Pus adi?
6 pus awuchiel
Pus adi?
7 pus abiryo
Pus adi?
8 pus aboro
meno ango ma waneno?
Pusi omoko i tiyendi yath!"
Ala konyin!"
"Mama, wa kani go?
wamedi achiel.
"Pus adi?"
Pusi abungwen
Obedo mukaga moro acel ma dwe mar'apar g'ario.
Piny olieth swa i mukaga no.
Min wan owaco ri wan ni,  "Dago,  Keko gi Arope kadhi win wituki.
Akimiti neno win dho bothan ka."
Waŋweco to wakadho.
Arope owaco ni,  "Owe win wakidhi i malawa.
Koro ŋic ŋic ye."
To Dago dwoko ni,  "Kole Mama okwero wan buko pi i malawa."
An Arope ni,  "Wakila buko pi.
Walatuko atuka i tipo ma dhu pi."
Tuko bende to bedo tic ma lieth kada waki tuko i tipo dhu pi.
Watelo lunyo ngatin mawan.
To fodi wawinjo lietho.
To walunyo sati gi rinda.
To fodi wawinjo awinja lietho.
Warwako tiendi wan i pi ma kweyo lietho.
To wa kirere pi kwoŋ wan.
Piyo piyo no won to wadhiek gi pi.
Keko owaco ni.
"Owe!
Wey wabuk pi.
Mama ku ŋey."
Wabuko pi de to wabuko to wiy wan wil gi hongo.
Waŋ ceŋ ocako nyakirok,  to piny cako lokere maŋic.
Kere nengin mawan nende nitie kune?
Warango i tiendi yen.
Warango i dudi.
To warango kis kamoro.
Dhoki moro oyido nitie cegin gi malawa,  jocamo lum ma lim lim.
Dago oŋiyo malo,  to waco ni,  "Anen dhiaŋ ca!
Aŋo ma nitie i dhoke?"
Arope to dwoko ni,  "Camo thiw yath m'obokere."
Ana Keko ni,  "Kobedo thiw yath m'obokere,  obedo sati perin!"
Waneno dhiaŋ man ma camo gimoro ma nyabululu.
To Dago koko ni,  "Kole meno sat paran!"
To wadok peco gi fungo kende,  munyo wakirin.
Ki rupiri nyaka ni oyido piny ŋic.
Waywak ni,  "Obedo dhoki.
Dhoki ocamo nengin mawan."
To lokere min wan oyeyo wac mawan?
Ma yot yot no madeko wan oowere.
Aka kubedo ni ceŋ ama owo.
I lwoŋo ni Nya Simu.
Anen go!
Ni gi simu abic.
Go cano simu pere iwi meza ka ocewi.
Manyatoŋgweno mere maluwo gi jo peco.
Matar mere ma luwo gi ji ma ka tic.
M'obokere mere ma luwo gi jo banjin pere.
Marakwaro mere ma luwo gi mere pere ma kacunye.
Ma olyewa meno maluwo gi ji ma rango bothe kony.
Nya Simu mito ni ji wosangala.
Go dak gorok.
Go yeyo nyithindho neno televison i duka pere.
Go limo jutwo gi jum'otegino i pecin pa jo.
Kis kama go kadho iye ikoko ni, "Nya Simu!
Nya Simu!"
Go sangala aka waco ni, "An Nya Simu aka e-e neni simu paran!"
Meno Nya Simu gi simu pere abic.
Me Nyacok.
Go nitye gi wutumin aucel.
Jo nywol pere jo miyo go ayiga ma ŋon.
To maro swa.
Ndir acel Nyacok oyido ongoye.
To wutumin jo baro ayiga pere.
Nyacok ku nwaŋo ayiga pere munyo odwoko.
To cako ywak.
Nyacok oŋweco to kadho i lul.
To idho yath ma bor.
Jo nywol pere gi wutumin jo rango go to jo nwaŋo go.
Jo kwayo go ni wolori.
Wutumini jo wero ri go ni, "Nyacok di lori!
Nyacok di lori wa miyin ayiga."
Nyacok ku loro.
Otimo atima tuko gi wer pa jo ayino.
Merin pere be jo bino to jo wero ri go ni, "Nyacok di lori wa miyn ayiga!"
Merin pa Nyacok jo wero awera nyuka go oloro.
Merin pa Nyacok jo dok gi go peco munyo jo sangala.
Kis dhano obedo gi syem munyo Nyacok odwoko.
To imiyo Nyacok ayiga man.
Amaro jafonji paran.
Go fonjan gi kipiny kweth.
Go jafonji maber.
Go jawor aka mwol.
Go okedo ye wiye maŋon swa.
Oketho tikin ma cal kweth i ye wiye.
Tikin pere ma nyaboke pendi,  matar,  m'obokere,  gi manyatoŋ gweno.
Mama,  i nu kedi ran wiyan paka apa jafonji paran?
A le ketho tikin i ye wiyan ka adongo.
A le bedo paka jafonji paran ka adongo!
Cango nitye hongo ma oyido ogwange je jo bedo kanyacel paka mere.
Ndir acel to ju yere bedo i romo ni jo wuyer kere.
Wodi Gweno omito ni wu bedi kere.
To twodo ri wadi.
Owaco ri jo ni,  "Kokoliro m'obokere ma nitye i wiyan me obedo mac!
Wi kir wi gey kokoliro ma nitye i wiyan!"
Ogwange jo yeyo gi ma Wodi Gweno owaco.
To jo dimo Wodi Gweno bedo kere pa jo.
Ogwange jo bedo gi geno ni mac pa Wodi Gweno oyido le konyo jo i ndir ma piny ŋic.
To bedo ndir acel ma koth ocwe.
To koth ocwe.
To piny oŋic.
Kis gimoro oyido odhyek aka ŋic.
"Wa nu nwangŋ kune mac ma wa nu oyi aka kwoŋ wan obedi ye malieth?"
Meno afoyo penjo ogwange wadi.
Oŋer to dwoko ni,  "Wa nyalo kwanyo mac kwong kokoliro ma wi Wodi Gweno."
To oŋer medo waco ni,  "Wodi Gweno obedo kere mawan rupir go nitye gi mac i wiye."
Ogwange joyere gi oŋer.
Jo oro kibwe kidho omo mac both Wodi Gweno.
Kibwe onwaŋo Wodi Gweno nindo m'otho atha.
To kwanyo akwanya mac ma ku penjo kada Wodi Gweno.
Kibwe ocoko lum m'othwo.
To ketho lum cegin gi kokoliro ma nitye i wiy Wodi Gweno.
Ongoye gima otimere.
Lum ku mako kada mac.
"Wodi Gweno ocewi!"
To kibwe okko ni,  "Wamito mac sa me won."
To Wodi Gweno ku nyalo miyo kibwe mac.
Kibwe to mako nge.
Ogik both ogwange m'oro go.
To waco ri jo gir'adyer ma mako kwoŋ kokoliro ma nitye i wiy Wodi Gweno.
Wok ndir no,  to ngoye nyatoro ma doko olworo Wodi Gweno.
Aka kibwe nyo camo acama woti gwendi kiri gi ju odi go.
Me Azizi.
Azizi obedo dole paran.
Amaro Azizi rupir go bwonjo i kisi sawa.
Ka acew alwoko waŋan.
To arango Azizi.
Ka anwaŋo Azizi agwaro rigo wiye.
Apidho Azizi bende ka acamo cemo m'odikin.
Ka acamo swit amiyo Azizi acel.
To Azizi ki cam swit pere.
Akuya ni iraŋo!
Awotho thoko dyedipo ka adimo thiw yen.
Amiyo Azizi thiw yen.
Go kiwac kada ni,  "Walwa!"
A lwoko Azizi m'olony ka fodi mama ku lwokan.
A ruko ri Aziz nanga m'obokere rupir amaro cal m'obokere.
Aketho Azizi dhu butan ka akidho nindo.
I calo mawan nityeJadwoŋ ma i lwoŋoni Dibworo.Dibworo nitye gipus ma akol.
Ilwoŋo ni Olonyo.
Ka Jadwoŋ Dibworokidho tic, go weyothigo ma ku cego.
Olonyo bedo i dhoot to kuro ot paJadwoŋ Dibworo.
Ka gwok pa jagerobino, Olonyo nenoma omoro amora waŋe.
Ka gwok onenoŋweco aŋweca madoko ku ŋiyo cen.Aka doko ki dwoki.
Jager ma olimbo,nwaŋo Olonyo panende oyikereayika ma gwaro go.
Ka jager onenoameno wire awirato ŋweco kadho.Aka doko ki dwoki.
Ka Olonyo winjokec neko, dhirothigo gi lwete todiyo matek.
Go gik i ot to bedopiny to mwole.Nyaka to camo cemo.
Ka Olonyo ocowo,por i kom ma yomto nindo.
Kenyoonyo iwinjo nyakaka ywe ni, "Purr!Purr!
Purr!"
Ka Jadwoŋ Dibworoodwoko, Olonyotwenyere gikisangala to jolo go.
Jadwoŋ Dibworokodi Olonyo jobedo cegin gi macto kis dhano soma papila.
Cango, cango, Ceŋ kodi Pi oyido jo mere.
Oyido j'aryo je jo bedo i Piny ka kanyacel.
Ceŋ oyido maro lyewo Pi radhik, to oyido Pi ki lyewi Ceŋ.
Rumacen Ceŋ openjo Pi gi ma miyo go ki lyewi ye jo.
Pi odwoko ni ot pa Ceŋ gin thin swa aka ka go obin gi wade pere nyalo ryemo woko Ceŋ.
To go waco ni, “Ka i yenyo ni alyewin, i ripo gero dye dipo ma lac.
Ji paran dit swa, aka jo tero ka bedo ma mathoth.” Ceŋ ociko ni le geto dye dipo ma lac swa.
Odok peco both dhako pere ma i lwoŋo ni Dwe.
Dwe ojolo go gi bwonjo m'oasere.
Ceŋ owaco ri Dwe gi ma go ociko Pi.
Yawere mere ocako gero dye dipo ma lac swa ma le kuro iye mere pere.
Munyo orumo, okwayo Pi bino lyewo jo yawere mere.
Munyo Pi otundo, openjo Ceŋ ka inen ongoye gi ma cero go donjo.
Ceŋ odwoko ni, “Ongoye!donji mere paran.”
To Pi cako mol donjo i ot gi jo kwaŋ pere: ngona, rec, ogwale, thwondhe, othyololo, kacwe, ofuk, kanyacel gi ogwange je ma Pi.
Pi opoŋ otundo i congi jo.
Openjo Ceŋ ka ineni fodi jo nyalo medere donjo to Ceŋ odoko yeyo.Ri ameno Pi omedere donjo.
Pi otundo mwonyo wic dhano.
To go penjo ceŋ ni, “Fodi imito ji paran man jo wo donji?” Ceŋ gi Dwe je to jo yeyo.
Ameno Pi omol amola tundo kuma Ceŋ gi Dwe jo ayi to jothundhere malo wikisul.
Ji pa Pi jo mula mula i ot.
Ma Piyo Piyo Pi otundo i kisul ot.
Ceŋ gi Dwe to jo idhere to jo kadho de i polo kama jo doŋ iye wok ndir no.
Lynne, Oupa Karel and Anton ido gyo panga ri mbaga ma nywole pa Lynne.
Anton gi Lynne ido gyo kitho tedo cake.
Oupa Karel soma ndiko ma tedo mere.
"Wa nwowi gikipinyi aora me i'bakuli madwongi", Lynne wacho.
Anton onwowo gikipiny aora ma cake to konjo kiri pinyi.
"Cake winjere pa pek pama," Oupa Karel to wacho.
"Merin peri gyo tundo," OUpa Karel owacho.
Anton oparo ni michii marapena ido peki ru'mbo mere.
Ido gi theno wiyijo ikanindo aka ido kipeki kada.
Anton oparo ni miichi mararyo d'obedo masewi rupiri ido thini.
Ido obedo tele mowiri rangi aka ido peki.
Nyithintho gyo wacho ni kilo 1 ma tele rom gi yer winyo ma kilo achieli.
Cake pa Lynne ido owangi.
Lynne owingyo remi.
Waya Mavis opengyo Anton kitewa peko pa gira miichi pere.
"Peko mere rom gi cake mo wangi" Anton to dwoko go.
Kisidhano to wacho, "mbaga ma nywole ma syemi, Lynne".
e do ngechi ni tiye gi ndelo ma duwongii suwa.
munyo go oneno ni go nyali furo kende to go kuwayo konyi pa ochulu.
e do go ongeyo ni ochulu ja tich matek.
ochulu e do chiyewu choni to katho e ndelo fur munyo ngech nindo.
ngechi e do nindo gi tiyende malo kisi ndelo munyo ochulu tiyo pigini go ja jera moro
ngechi o luwo ngo ochulu okonyi go.
ngechi edo la miyo ochulu michi ma konyo goo kajuni kechi
ji ariyo mee jutiyo teki teki.
ngechi otundo kamoro munyo go nyaka konyo ochulu gi weri kende
ochulu e do ja tich ma teki  e do go katho e ndelo fur choni suwaa to duwoko wor ka pinyi odisa
ndir achi yeli munyo chiyemo mee e do ondongo ochulu owacho ri ngechi nike go mito musara ma romo to ngechi kuwero nike goki nyai timo timi mingo noo
ngechi odoki pecho to paro gira tima ri ochulu rupiri e do go ongeyo ni ochulu ja tich ma tek suwaa
ngechi ogiki to paro suwaa munyo ochowo paree to wacho ri ochulu oteri adechi ma ndelo gi chiyemo.
ochulu bende toyeyo
ochulu okwero akwera tichi ma suwaa.
togo chako kwoti ri ngechi
gime o miyo ngechi ngee to riyemo woko ochulu e ndelo pere.
ochulu okuwero katho rupiri e do go ongiyo gi chiyemo ma noonoo.
Me kigana ma mako kwoŋ Jakur gi kakuro nyithindhi ogwange ma kic.
Dwe m'orumo tic odit ri Jakur kodi jokony pere i kakuro kic.
Nyaithe ma jaoro acel am'otelo tundo.
Okel go i lore m'oti ma nyabokependi.
Jakur gi jokony pere jowinjo malith swa ri nyathi Nyaithe.
Oyido mok aka ni gi rembo.
To i hongo macek Nyaithe onwaŋo meni.
Ocako tuko gi ogwange man.
Ndelo man elikopita opie kam'ikuro iye nyithindhi ogwange ma kic.
I elikopita no oyido nitie nyathi liec ma thin m'oum gi bilangit madwoŋ.
Obute oyido oum gi bilangit.
Oyido ja ndelo abic nyuka nywol.
Jakur omiyo go cemo i cupa.
Tundo pa Akor ocewo ji je wor moro acel.
Akor oyido ja dwe abic.
Oyido ool swa ru woth mabor.
Jakur oidho gi cupa malo aka nyaka opidho Akor ru ŋute mabor swa.
Kic ma jo tundo macowe i dwe m'orumo no obedo Akwile,  Acuta kodi Amwonya.
Nythindhi simbwor me oyido jo tieko sabiti ario.
Jakur gi jokony pere jomaro ogwange je,  kada ma kiriwidhi.
Ji ma kakuro nythindhi ogwange jo tiyo gi men.
Jo geno ni ndir moro kic no wegi jo le nyalo kurok.
Aka nyaka jo nyali gik i dudi.
Nyingi nyathi lyec oyido Golu.Go oyido onginere pa buuli.
Nyathi afwoyo oyido ilwongo ni Chhotu.
Go ochali pa mupira ma famba.
Ju tuko kanyachieli.Ndelo achieli, Golu owacho ni,' watuki tuko manyien kononi'.
Chhotu owacho ni 'bedi pinyi.
Ala pye idyo ngeyini ka aayi dichieli'.
Golu obedo pinyi.
Chottu okadho kama bori swa.
Thump!
opye idyongei Golu.
WOW!
Golu onyero towacho ni,' nyo safari paran.
Bedi pinyi ala pye idyongeini'.
Inii!Eeeyiii, anii.Chottu openjo ni,' inyalo nedi timo ngino'.
Golu onyutho go ni,' amma'.
Thud...thud...thud...Nazi kweth owki iwi Golu.
Go ongwecho woko gi tyende mupongi gi bwoki.
Nazi achieli mathini opodho iwi Chhotu.
Odongo gi Apiyo jobedo gi ba jo i tindi madwoŋ.
Jo bedo ka jo kiyo akiya ywomirok.
Ki rupir sikulu i lacego, to rupir jowanya kidho lyewo adha jo.
Go bedo yoloka pa jokitoga ger gi nam madwoŋ.
Odongo gi Apiyo jo sangala swa rupir hongo otundo ma kidho lyewo adha jo kendo.
Wor m'otelo jo tweyo  migugu pa jo to jo yikere ma woth ma kidho loka p'adha jo.
Nindo kumako waŋ jo aka jo luwo kwoŋ lyewo adha jo wor gi pi.
Jo mondo yawere mere kadho p'adha jo i mutoka pa ba jo.
Ogwey gi jo motoka kalo gote, ogwange ma dudi gi ndelin majan.
Jo kwano motokin aka jowero.
Rumacen nyithindho jo ol to jo podho nindo.
Ba jo ocewo jo munyo jo tundo loka ago.
Jo nwaŋo adha jo, Nyajaruya, ywomere i tyendi yath i par.
Nyajaruwa osangala gi jo, orwako jo i ot to mielo thoko dier ot.
Nyikwaye jo miyo go mic ma jo kelo wok i tindi madwoŋ.
Odongo owaco ni, "Tel yawo mic paran."
Apiyo bende owaco ni, "Be, tel g'aparan ayino!"
Munyo Nyajaruwa ocowo yawo mic je, omiyo nyikwaye silwany i kula ma nyanono pa jo.
Odongo gi Apiyo to jowok kadho tuko.
Jo riemo ombutuku gi winyin.
Jo idho yen to jo tuko i pi ma nam.
Munyo piny oyutho jo dok peco cemo m'othieno.
Jo podho nindo mafodi jo kucowo kada cemo!
Yawere mere ba nyithindho no ogweyo mutoka pere dok i tindi madwoŋ to weyo jo gi adha jo.
Odongo gi Apiyo jo konyo adha jo gi tic ma peco.
Jo kulo pi to jo dimo yen.
Jo coko toŋgwendi to joŋweto fufa.
Nyajaruwa ofonjo nyikwaye guro kwon mayom macamere gi fufa.
Onyutho jo kite matedo micere gi cak nazi ma camera gi rec abula.
Odikini acel Odongo okidho kwayo dhok p'adhamere.
Jo donjo i ndelo pa jager.
Won ndelo omako nge gi Odongo.
Obwoko go ni ladoŋ gi dhoki rupir jo camo cemo pere.
Wok ndelo no Odongo ogwoko dhoki timo banja kendo.
Ndelo man nyithindho jokidho i kisiya gi adha jo.
Go oyido nitie gi kitandilo m'atana iye fufa, sukari gi sabuni.
Apiyo omaro waco ri jonyew welo ma gigipiny.
Odongo oyido tweyo gigipiny m'otiek nyewo.
I cowe mere jo madho cai kanyacel.
Jo konyo adha jo gi kwano pesa m'olimo.
Mayot yot ywomirok orumo aka oripo ni nyithindho no jo wodoki i tindi pa jo.
Nyajaruwa omiyo Odongo junga to miyo Apiyo sweta.
Otweyo ri jo kit cemo ma camo iyo.
Munyo ba jo obino omo jo, oyido jo kumito dok.
Nyithindho jo kwayo adha jo dok gi jo i tindi madwoŋ.
Obwonjo to waco ni, "Aasa ti ma kidho i tindi madwoŋ.
Alabedo ka akur win bino thurin kendo."
Odongo gi Apiyo jopodho i kor adha jo ma joridho matek aka jo sewila go.
Munyo Odongo gi Apiyo jo dok i sikulu jo lyesa ri wadi gin kwoŋ kwo ma calo.
Nyithindho megi jo paro ni kwo ma tindi ber.
Megi jo paro ni calo ber loyo.
To m'oloyo aloya swa kis dhano oyeyo ni Odongo gi Apiyo jo nitie gi adha jo maber m'oasere!
Afoyo oyido nindo i tiendi mutundwa.
Mutundwa acel opodho wok malo.
Owinjo ka gimoro waco ni,  "Ringi Afoyo,  ringi!"
Go ocew piyo piyo to ŋweco ma dwir.
Oromo gi gweno.
To gweno penjo go ni,  "I ringo aŋo?"
Afoyo odwoko ni,  "Akuya ran.
Awinjo awinja gimoro podho to gimoro waco ni,  Ringi Afoyo ringi!"
Gweno obwok.
To cako ŋwec munyo owinjo gima Afoyo owaco.
Jo romo gi gwok.
Gwok openjo ni,  "Wiringo aŋo?"
Gweno owaco ni,  "Akuya ran.
Awinjo awinja gima Afoyo owaco,  aka go bende kuya.
Owinjo gimoro podho to gi moro waco ni,  Ringi Afoyo ringi!"
Gwok odhier kwoŋ gima owinjo.
To cako ŋwec gi afoyo kodi gweno.
Jo romo gi Kayina.
Kayina openjo Gwok ni,  "Wiringo aŋo?"
Gwok odwoko ni,  "Akuya ran.
Awinjo awinja gima gweno owaco,  aka go bende kuya.
Owinjo gima afoyo owaco aka be kuya.
Owinjo gimoro podho to gi moro waco ni,  Ringi Afoyo ringi!"
Kayina ocako ŋwec gi wadi no.
Joromo gi punda.
Punda openjo jo ni,  "Wiringo aŋo?"
Kayina odwoko ni,  "Akuya ran.
Awinjo awinja gima Gwok owaco,  aka go bende kuya.
Owinjo gima Gweno owaco aka bende kuya.
Owinjo gima Afoyo owaco,  aka go bende kuya.
Owinjo gimoro podho to gi moro waco ni,  Ringi Afoyo ringi!"
Gi kenyo Punda bende ocako ŋwec.
Joromo gi Dhiaŋ.
Dhiaŋ openjo jo ni,  "Wiringo aŋo?"
Punda odwoko ni,  "Akuya ran.
Awinjo awinja gima Kayina owaco,  aka go bende kuya.
Owinjo gima Gwok owaco aka bende kuya.
Owinjo gima Gweno owaco,  aka go bende kuya.
Owinjo gima Afoyo owaco,  aka go bende kuya.
Owinjo gimoro podho to gi moro waco ni,  Ringi Afoyo ringi!"
Cuny Dhiaŋ opodho to bende cako ŋwec.
Joromo gi Pus.
Pus openjo jo ni,  "Wi ringo aŋo?"
Dhiaŋ odwoko ni,  "Akuya ran.
Awinjo awinja gima Punda owaco,  aka go bende kuya.
Owinjo gima Kayina owaco,  aka go bende kuya.
Owinjo gima Gwok owaco aka bende kuya.
Owinjo gima Gweno owaco,  aka go bende kuya.
Owinjo gima Afoyo owaco,  aka go bende kuya.
Owinjo gimoro podho to gi moro waco ni,  Ringi Afoyo ringi!"
Pus bende ocako ŋwec gi ogwange no.
Jo romo gi nyath ma nyiyac ma gweyo gal to penjo jo ni,  "Wi ringo aŋo?"
To ogwange jodwokoi ni,  "Wakuya ri wan.
Wawinjo gima Afoyo owaco,  aka go bende kuya.
Owinjo ni gimoro podho to gi moro waco ni,  Ringi Afoyo ringi!"
Nyiyac no onyero to waco ni,  "Koyo oredho mutundwa.
To aŋata awaco ni Ringi Afoyo ringi."
Cango, cango, yo loka Paracam obedo jal m'ilwoŋo ni Otoyo.
Go omaro cemo swa.
Ma tektek mere go omaro camo riŋo.
Ndir acel, rwoth ma loka no olwoŋo jo piny pere je kidho i kalima ma nywomirok pa wode.
Otoyo doko owinjo ka ji luwo kwoŋ kalima ma nywomirok man ma nitie loka ma ger m'ilwoŋo ni Paracuc.
Otoyo oparo swa ni, “Kalima ario i ndelo acel!“
Otoyo won oluwere ni, “Aripo bedo i kalima ario je.“ “Kutho a le telo kidho Paracuc aka nyaka adwoki Paracam.“
Otoyo omondo cew odikini to wotho kidho Paracuc.
Munyo otundo oneno ni jotedo oyido nyaka jotedo.
To Otoyo yero ni, “A le gik cen Paracam aka anodwoki rumacen.“
Otoyo owotho dok Paracam munyo geno ni lanwaŋo riŋo ocek.
Kare no kec neko go.To munyo otundo onwaŋo jono bende fodi jotedo cemo.
To Otoyo paro ni, “Munyo nende aay Paracuc oyido jocako tedo.Ripo bedo ni cemo no otieko cek pama.“ Ameno Otoyo doko owotho to gik Paracuc.Kec oyido nyo neko go maa.
Munyo Otoyo otundo Paracuc kendo, ji oyido jocowo cemo.
Wendo yido jomiyo mweha gi jamweha mic.
Otoyo kobedo gi mic ma omiy.
Oyido go omito cemo kende.
Otoyo owinjo malith swa nwaŋo ni okeŋ cemo.
Owire gik yu Paracam.Owotho moth paka oyido kec neko aka doko ool.
Munyo otundo Paracam oyido ji jowero aka jo mielo.
Oyido jo tieko camo cemo je!
Munyo Otoyo owinjo ni cemo orumo, opodho to tho atha.Okeŋ riŋo ma kalima ario je.
Munyo ocerino omiy go nyuka nyaka mathin i kikombe.
Kir konon Otoyo fodi kec neko aneka.
Agowo rabwo.
Anyaro kabico.
Agweno karoti.
Alwoko bijanjali.
Aŋado nyaryeŋa.
Anyaro siku mawiki.
Mama ŋado katungulu.
Katungulu m'oŋadi lunga i waŋan.
Me jafonji mawan.
I lwoŋo go ni Agwera.
Go omaro wan swa.
Jafonji Agwera fonjo wan nyikuta.
Anyalo waco nyikuta a,  e,  i,  o,  u.
Jafonji Agwera otyeko fonjo wan paka i lwoŋo cal: mobokere,  nyabululu,  nyabokependi,  nyatongweno gi macol.
I hongo ma ywomirok,  Jafonji Agwera wero riwan.
Go wero wer ma rendo wan to wa nindo.
I tic acyel go gana riwan kwoŋ wasen macwo.
I tic acyel go gana riwan kwoŋ wasen mamon.
I tic adek go gana riwan kwoŋ gi woth.
I tic aŋwen go gana riwan kwong fur.
I tic abic Jafonji Agwera waco riwan ni wa gana ri wadi wan.
Jafonji mawan ber loyo jafonjii man je.
Amito ni abedi paka Jafonji Agwera ka adwoŋ.
Ndiri acel,  Oculu oyido wotho rango cemo.
Oromo gi Lyec otiŋo dak mo kic.
Oculu okwayo Lyec ni,  "Mondo tiŋan ye.
Angoye gi meni."
Lyec oyere to tiŋo Oculu.
Oculu oidho ŋey Lyec to mako matek.
To cako acaka naŋo mo kic pa Lyec.
Mo ocako mol i kwoŋ Lyec.
Munyo Lyec openjo ni aŋo ma mol kwoŋan,  Oculu odwoko ni adhola pere ama cwer.
Jo tundo i malawa to jonwaŋo Jow madho pi.
Oculu omito ŋeyo ni ŋa matek loyo,  Jow kosa Lyec.
Jo cako pyem.
Lyec owaco ni go tek loyo to Jow waco ni go ama tek loyo.
Oculu owaco ni oŋeyo nger ma nwaŋo ŋat matek loyo.
To waco ri jo kuro go kenyo.
Oculu odwoko gi thol mabor.
Otweyo kucel ma thol i pyer Lyec to tero go bor gi malawa.
Odwoko to tweyo kucel man ma thol i pyer Jow to weyo go dhu malawa.
Oculu oringo to pondo wiy yath.
To koko ni,  "Ere eno!
Acel,  aryo,  adek!
Yway!"
Jow gi Lyec jo yware.
Lyec oywayo Jow.
Jow oywayo Lyec.
To ngoye ŋat ma oloyo.
Oculu omedere ameda naŋo mo kic pa Lyec gi kama opondo iye.
Munyo mo kic orumo,  oŋado thol dhu cegin gi Jow.
Lyec opodho matek to goyo yath koro.
Oculu oringo both Jow to pako paka go tek,  loyo.
Cango, cango, yo loka Paracam obedo jal m'ilwoŋo ni Otoyo.
Go omaro cemo swa.
Ma tektek mere go omaro camo riŋo.
Ndir acel, rwoth ma loka no olwoŋo jo piny pere je kidho i kalima ma nywomirok pa wode.
Otoyo doko owinjo ka ji luwo kwoŋ kalima ma nywomirok man ma nitie loka ma ger m'ilwoŋo ni Paracuc.
Otoyo oparo swa ni, "Kalima ario i ndelo acel!"
Otoyo won oluwere ni, "Aripo bedo i kalima ario je."
"Kutho a le telo kidho Paracuc aka nyaka adwoki Paracam."
Otoyo omondo cew odikini to wotho kidho Paracuc.
Munyo otundo oneno ni jotedo oyido nyaka jotedo.
To Otoyo yero ni, "A le gik cen Paracam aka anodwoki rumacen."
Otoyo owotho dok Paracam munyo geno ni lanwaŋo riŋo ocek.
Kare no kec neko go.
To munyo otundo onwaŋo jono bende fodi jotedo cemo.
To Otoyo paro ni, "Munyo nende aay Paracuc oyido jocako tedo.
Ripo bedo ni cemo no otieko cek pama."
Ameno Otoyo doko owotho to gik Paracuc.
Kec oyido nyo neko go maa.
Munyo Otoyo otundo Paracuc kendo, ji oyido jocowo cemo.
Wendo yido jomiyo mweha gi jamweha mic.
Otoyo kobedo gi mic ma omiy.
Oyido go omito cemo kende.
Otoyo owinjo malith swa nwaŋo ni okeŋ cemo.
Owire gik yu Paracam.
Owotho moth paka oyido kec neko aka doko ool.
Munyo otundo Paracam oyido ji jowero aka jo mielo.
Oyido jo tieko camo cemo je!
Munyo Otoyo owinjo ni cemo orumo, opodho to tho atha.
Okeŋ riŋo ma kalima ario je.
Munyo ocerino omiy go nyuka nyaka mathin i kikombe.
Kir konon Otoyo fodi kec neko aneka.
Cango cango, Oculu kodi Ondyek oyido jo bedo mere ma thol gi tiko.
Jo timo gi kipiny ma thoth kanyacel.
Jo wero to jo myelo kanyacel.
Ndir acel Oculu owaco ri Ondyek ni, "Mere paran,  wa cak furo kanyacel aka waŋaŋ."
Ondyek odwoko ni, "Ey,  wanyalo furo cemo kweth, wakeci to wa tana ri ji man."
To Oculu penjo ni, "Wa le pidho aŋo?"
Ondyek owodho paro ni ber pidho duma.
Oculu to yeyo ayeya.
Oculu bende to waco ni ber ka jo konyere tic i ndelo.
Oculu owaco ri Ondyek ni, "Tic paran le bedo ryemo winyin i ndelo.
Aka in i le furo ndelo, i le pidho duma to i doyo."
Ondyek oŋunyaŋunya ni omiy go tic kweth.
To Oculu waco ri go ni tic ma ryemo winyin tek aka dwoŋ loyo.
Oculu otito ri Ondyek ni, "Tic paran ki yot.
A le idho wi yen to aryemo winyin odye ceŋ gi wor.
Aka i kinyal idho wi yath."
Gikenyo Ondyek oyeŋ gi wac pa Oculu.
Oyeyo furo ndelo go kende.
Obedo tic ma thoth swa.
Oculu ku konyo kada.
Munyo Ondyek ocowo furo ndelo,  opidho duma i ndelo gi pi kende.
Ondyek odoyo ndelo gi kwer.
Obedo tic mathoth swa.
Kano Oculu bedo abeda i wi tele aka wero ni:   "Mere paran obedo ja tic, Abedo ja miy go ryeko.
Tiyo pa kalikita, Abedo jagwey go.
Go ulo lowo, Go paro gote,  Go pidho kodhi,  Go doyo dudi,  Wa keco duma."
Munyo duma cegin cek i ndelo,  Oculu omedo wer munyo sangala ka ryemo winyin.
Ryemo winyin ku bedo kada tic matek.
Kwok ku cwer kwoŋ Oculu de be.
I chowe mere duma otundo fono.
Oculu owaco ri Ondyek ni jo le poko gi ma owok indelo.
Oculu owaco ni, "A le keco gi moro je ma onyak i wi lowo aka i le keco gimoro je ma onyak i lowo."
Ondyek oparo ni meno obedo paro maber.
Oculu owaco ni, "Kutho a le keco aparan aka nyaka i kec aperin."
Ameno Oculu to keco duma je ma nitye i ndelo to ketho i dero opere.
Ondyek to kidho keco gi ma nitye i low.
Ofuro munyo geno ni le nwaŋo keco maber.
To nwaŋo fuc tyendi duma kende i lowo.
Ofuro kisi kamoro.
Ku nwaŋo kada gi moro ma ni okeci.
Ondyek onyaŋ ni Oculu okwalo go.
Keme omako go.
Odok peco gi agono nono.
Okidho pa Oculu othieno gi nge mathoth.
Owaco ri Oculu ni, "Mere paran, wey waŋan wafur kanyacel kendo."
Ondyek owaco ri Oculu ni, "Waŋin me a le keco gimoro je ma nyak wi lowo aka I le keco gimoro je manyak I lowow."
Oculu oyeyo ayeya.
Owaco ri Ondyek ni di ber jo wowiri gi ma jo le pidho ka pa pidho duma.
Jo yere pidho rabwo.
Ondyek bende to ridho aridha ni waŋin me jo le furo jo je, to jo toŋo rabwo, to jo rwako, to jo doyo.
Oculu oyeyo ayeya.
To bende jo tiyo i ndelo kanyacel ka jo wero.
Munyo rabwo otegino, Oculu owaco ri Ondyek ni wo keci gi ma odongo wi lowo.
Ondyek okidho to rnago gi ma okeci.
To kunwaŋo kada gimoro.
Onwaŋo boke rabwo kende.
To dok peco gi agonin nono.
Oculu okeco rabwo madongo kweth.
Oketho i dero pere.
Munyo Ondyek oneno gi ma Oculu okeco, obedo gi nge swa.
Ondyek openjo Oculu ni, "I raŋo i kwalan?"
Oculu otito ni Ondyek won ama o yero ni le keco gi ma dongo wi lowo.
Keme mathoth omako Ondyek.
Ondyek oryemo Oculu ni wotimi ŋonge.
To Oculu ŋweco ma dwir.
Wok ndir no, Oculu kodi Ondyek doko jo ku bedo mere.
me Billy.
go dieli ma bamere Jan omiyogo pamichi.
kada nende Billy jawichitek, Jan omaro go swa tektek.
go tera nywolo nyithinthe maju chwe ma Jan GI bamere ju tana.
nyoro Billy okadho woko idiedipo kodi nyithinthe aryo.
Jan odaki gime rupiri inyalo kwalo nyithinthe kosa gwokere nyalo chamo jo.
Billy onyamo kitabini mayido nitye tichi ma pecho ma Ann otimo.
Ann omako nge ni jafwonji pere lagoyo go.
ogweyo Billy ma tek swa.
gime omiyo Jan mako nge.
ochegere ikisika pere to chako tuko kodi  gituko pere.
Jan nigi bwoki ni bamere lakitana Billy rugima otimo.
to kada nende.
jadwongi Tom, bamere kimiti miyo wode nge ma kitana woko Billy.
go ochiko kuro chuka nyithinthe ndongo nyaka onyali miyo Jan achieli.
Ndir acel waneno ponde ponde macol ma nyakare bino.
Obedo dwol bonyo,  ma oyido bino i calo mawan.
Bonyo opye i ndelin to camo cemo ni,  "Kata kata."
Watemo ryemo bonyo.
To ku kadho.
Watemo koko ni,  "Wuwi,  wuwi!"
To bonyo ku kadho.
Wa goyo madewe gi sapik.
To bonyo ku kadho.
Wa moko mac ni waryem gine bonyo.
To jo ku kadho.
Jo pye wi yen.
Bonyo oturo jangi yen ru peko pa jo.
Rumacen wapoyo ni bonyo i camo aka mit.
Dhano je to cako dimo bonyo ketho i gunin gi i katimbin.
Nyithindho jo ringo to jo kelo asandin to jo poŋo iye bonyo.
Wa malo bonyo to wa celo.
To wa moyo bonyo ma camo ndir ma piny ŋic.
Yawere mere wanwaŋo bonyo okadho.
Ponde ponde ma nyakare oweyo calo mawan.
Munyo jo fur jo lyewo ndelin pa jo,  jo goyo ndur ni,  "Bonyo onyeko ndelin mawan!"
Jo calo jo ywak ni,  "Wa le camo aŋo oro me?
Bonyo otimo riwan aŋo me?"
Me kere mupongi.
Kere mupongi kodi gwoki pere mathini ju kadho wothi.
Gwoki ngwecho kaluwo winyo.
Kere reimo gwoki.
To ju ngwecho angwecha ma ndelo muromo.
Kere tomako gwoki.
Nyo same kere mupongi nyo thini.
Odongo gi Apiyo jobedo gi ba jo i tindi madwoŋ.
Jo bedo ka jo kiyo akiya ywomirok.Ki rupir sikulu i lacego, to rupir jowanya kidho lyewo adha jo.
Go bedo yoloka pa jokitoga ger gi nam madwoŋ.
Odongo gi Apiyo jo sangala swa rupir hongo otundo ma kidho lyewo adha jo kendo.
Wor m'otelo jo tweyo migugu pa jo to jo yikere ma woth ma kidho loka p'adha jo.Nindo kumako waŋ jo aka jo luwo kwoŋ lyewo adhajo wor gi pi.
Jo mondo yawere mere kadho p'adha jo i mutoka pa ba jo.
Ogwey gi jo motoka kalo gote, ogwange ma dudi gi ndelin majan.
Jo kwano motokin aka jowero.
Rumacen nyithindho jo olto jo podho nindo.
Ba jo ocewo jo munyo jo tundo loka ago.
Jo nwaŋo adha jo, Nyajaruya, ywomere i tyendi yath i par.
Nyajaruwa osangala gi jo, orwako jo i ot to mielo thoko dier ot.
Nyikwaye jo miyo go mic ma jo kelo wok i tindi madwoŋ.
Odongo owaco ni, “Tel yawo mic paran.” Apiyo bende owaco ni, “Be, tel g'aparan ayino!”
Munyo Nyajaruwa ocowoyawo mic je, omiyonyikwaye silwany i kula manyanono pa jo.
Odongo gi Apiyo to jowokkadho tuko.
Jo riemoombutuku gi winyin.
Jo idho yen to jo tuko i pima nam.
Munyo piny oyutho jo dokpeco cemo m'othieno.
Jopodho nindo mafodi jokucowo kada cemo!
Yawere mere banyithindho no ogweyomutoka pere dok i tindimadwoŋ to weyo jo giadha jo.
Odongo gi Apiyo jo konyoadha jo gi tic ma peco.
Jokulo pi to jo dimo yen.Jo coko toŋgwendi to joŋweto fufa.
Nyajaruwa ofonjonyikwaye guro kwonmayom macamere gi fufa.Onyutho jo kite matedomicere gi cak nazi macamera gi rec abula.
Odikini acel Odongookidho kwayo dhokp'adhamere.
Jo donjo indelo pa jager.
Won ndelo omako nge gi Odongo.
Obwoko go ni ladoŋ gi dhoki rupir jo camo cemo pere.
Wokndelo no Odongo ogwoko dhoki timobanja kendo.
Ndelo man nyithindho jokidho i kisiya gi adha jo.
Go oyido nitie gi kitandilo m'atana iye fufa, sukari gisabuni.Apiyo omaro waco ri jonyew welo ma gigipiny.
Odongo oyido tweyo gigipiny m'otiek nyewo.
I cowe mere jo madho caikanyacel.
Jo konyo adha jogi kwano pesa m'olimo.
Mayot yot ywomirokorumo aka oripo ninyithindho no jo wodoki itindi pa jo.
Nyajaruwaomiyo Odongo junga tomiyo Apiyo sweta.
Otweyori jo kit cemo ma camo iyo.
Munyo ba jo obino omo jo, oyido jo kumito dok.
Nyithindho jo kwayo adha jo dok gi jo i tindi madwoŋ.Obwonjo to waco ni, “Aasa ti ma kidho i tindi madwoŋ.
Alabedo ka akur win bino thurin kendo.”
Odongo gi Apiyo jopodho ikor adha jo ma joridhomatek aka jo sewila go.
Munyo Odongo gi Apiyo jodok i sikulu jo lyesa ri wadigin kwoŋ kwo ma calo.Nyithindho megi jo paro nikwo ma tindi ber.
Megi joparo ni calo ber loyo.
Tom'oloyo aloya swa kisdhano oyeyo ni Odongo giApiyo jo nitie gi adha jomaber m'oasere!
Me Azizi.
Azizi obedo dole paran.
Amaro Azizi rupir go bwonjo i kisi sawa.
Ka acew alwoko waŋan.
To arango Azizi.
Ka anwa.o Azizi agwaro rigo wiye.
Apidho Azizi bende ka acamo cemo m'odikin.
Ka acamo swit amiyo Azizi acel.
To Azizi ki cam swit pere.
Akuya ni iraŋo!
Awotho thoko dyedipo ka adimo thiw yen.
Amiyo Azizi thiw yen.
Go kiwac kada ni, "Walwa!"
A lwoko Azizi m'olony ka fodi mama ku lwokan.
A ruko ri Aziz nanga m'obokere rupir amaro cal m'obokere.
Aketho Azizi dhu butan ka akidho nindo.
Cango,  cango,  cango i tindi moro obedo iye kere gi nyare maber swa.
Oyido peco pa lyec nitye yuthenge acel ma tindi no.
Aka Ŋokino oyido bende bedo yuthenge man.
I hongo no,  ceŋ olyel tektek swa i piny gi pi.
To kere bedo gi paro to lwoŋo jo ger pere aryo me bino i tindi pere.
Kere owaco ri Lyec gi Ŋokino ni,  "Amito wi nyon piny gi tyendi win nyuka pi wok."
Kere ociko ni le miyo nyare ri ŋat meno ma onyal wodho pi.
Ŋokino ku bedo gi geno paka go oyido thin swa.
Lyec osangala swa paka go oyido dwoŋ tektek aka nitye gi men.
Lyec okidho i ndelo to cako nyono piny.
Fukefuke mathoth oduny,  to pi ku wok.
Lyec onyono anyona piny to ol.
Pi oyido cegin wok!
To miyo Ŋokino silwany ni bende wo tem.
Ŋokino to cako nyono piny.
I hongo macek won,  to pi wok.
Ji jo kunyalo yeyo gi ma ju neno gi waŋ jo.
To kere miyo Ŋokino nyare.
Omiyo Lyec wotho munyo kumo.
obedo ndir achieli, oyido nitye chwo mathindho adek kodi nyako achieli.
ido jujye jubedo ichalo achieli ma ilwongo ni Nakwiga.
oyido jusoma isomero ma ilwongo ni Busolwe Glory of God primary school.
idhoyo munyo jukadho isomero oyido jutera winjo ka winyini juwero
ndelo acheili, chwo adek kodi nyako achieli jokeng kadho isomero to jukadho dwaar iluli mani chengin
winyo ochako weri ni, wii lwongani arachi; ani aki rachi *4.
aber tokiparo ni arachi alabedo marachi igike.
to nyithidho me jumako winyo no to judoki ngine pecho.
munyo jo tundo pecho to ju yango winyo no to ju chamo.
yawere mere jujye jutho.
rupiri winyo oyido nigi butwa.
Kisi odikini kachiewi aredo swa chamo mudikini
kacho chiemo aruko nanga parani manyabululu awoki iyot takatho rango mere paran Anyango.
Kanuango Anyango, wiwani willi gikisi gimoro gyie.
Anyango kodan wachako tuko tuko ma pondo, apondo yungetti olwa maduongi ka Anyango pondo yusimba.
Wayeere ni wakitho kisoma gimeni swa nuangoni wajujie wachowo kisoma tirukowani digiri.
too obedo ndiri achieli ma Anyango kubinno isomero, achungere idhioti na atemo ye kurugo to dhelo no Anyango kubinno.
Munyo adoki pecho ndeleno awachoye ri mama wacho pa Anyango.
Kada beni fodo a medere kisoma tosano chunyani fodi keng Anyango.
Kisi kakatho isomero fodi aranga ranga Anyango kisi kamoro gyie.
same nyo a thiki a dhako maduong tosano fodi chunyani yenyo aka keng Anyango.
Amara oyido ja oro abuŋwen.
Gookadho ka fonjirok ma i lwoŋo niKerema.
Go oyido omaro miti ŋeyokwoŋ dhu agem, sayanse, kodi sosholstade.Go oyido mito bedo mulambuzi kaodongo.
Amara omaro ogwange swa.
Bamere Amara otho munyo go ja oro abic.
Yoki mere oyido ilwoŋo ni Nyajuria.
Go oyido obedo dhako ma ni gi kineni itici ma ndelo.
Munyo Amara fodi ku cako kidho ka fonjirok, oyido kuro dyel ma gumo.
Oyido lwowo dyel pere no kama lum oloth iye.
Miyo go pi m'olony aka pedho ri go lum ma yom ama nindo iye.
Dyel no oyido olony swa.
Amara oyido bende nitye gi gwok pere ma ilwoŋo ni Ogero.
Oyido omaro tuko gi gwok no.
Yokimere oyeyo go kuro gwok kad oyido ku maro gwokere tektek.
Kisi ka Ogero ocando go, oyido koko rigo ni, “Ngoye ka mafwodi aki miyo waŋan gi yawo!” Amara waco ameno ka onyo winjo marac swa.
I mukaga acel, jo bedo gi wendo ma juwok i kitipa ma pa mon.
Amara obedo gi syem paka merini pa yokimere jo bino gi nyithindho pa jo.
Oyido jo le tuko mupira.
Yokimere otedo cemo ma kitipa me jo maro.
Yoki Amara opoyo go cego Ogero i ot.
Owaco ri go ni, “Ogero gwe ri ji kicar kicar.”Amara ku cego Ogero maber.
Wendo jo bedo gi bwok munyo jo neno gwok both jo i ot.
Wendo acel openjo ni, “I raŋo wi weyo gwok donjo i oti kama di ji?” Yoki Amara olwoŋo go to waco ri go tero gwok woko.
Amara ku winjo munyo yokimere lwoŋo go rupiri oyido jo tuko aka oyido jo koko.
To galo gi kidho tero gwok woko.
Munyo Amara okadho i ot, go olwoŋo Ogero woko.
Ogero omwole swa ri Amara.
Munyo ocow cemo, wendo jo waco ni jo bende jo le tero gwokere pa jo i ngeri ma Amara tero iye apere.
Jo waco ni jo cando gwokere aka jo ni gi kony.
Rumaceni, yoki Amara okwayo chwaki ma bedo gi gero ri Ogero.
Amara osagala munyo yokimere oyere gi gwoki pere i hongo ma cowe.
Ka Amara nitye ka fonjirok yokimere miyo Ogero cemo.
Merini pa yokimere bende jo fwonjere bedo maber gi gwokere pajo.
Cango, cango oyido Mor koth gi Lith koth jo bedo i piny ka gi ji.
Mor koth obedo min Lith koth.
Lith koth oyido obedo jange aka doko obedo ja kwinyo.
Kisi ka Lith koth omako nge oyido kidho kisi kamoro waŋo udi ni, “Piala- la-la, pia-la-la-la!” gi redho yen.
Go oyido nyeko kiri ndelin aka ruman neko ji.
Kisi ka Lith koth otimo kite gikipiny me, min go lwoŋo go gi koko ni, “Bumrambo- la-la-la, la-bum,” ka mito ni wogiki gi kenyo aka doko wokiri womedi nyeko gikipiny.
To Lith koth ku dewo kwoŋ gi ma min waco.
Go oyido onyo medo nyeko gikipiny tekin nge medi mako go.
Hongo ma cowe ji jo dhiro ywak pajo ri kere.
Kere owodho cik ni Mor koth gi wode, Lith koth, jo ripo weyo loka no jo wokadhi jo wobedi bor gi pecin pa ji.
Meno ku konyo tektek.
Ka Lith koth omako nge fodi waŋo awaŋa lule ni, “Piala- la-la, pia-la-la-la!”Aka ruman mac lak to waŋo kir ndelin.
Ji jo goyo koko ri kere kendo.
Kere oryemo woko lith koth gi mor koth i piny.
Omiyo jo bedo i polo, kama jo kunyali timo iye teko.
Woki ndirino ka Lith koth omako nge fodi go timo ni, “Pia-la-la-la, pia-la-la-la!” Aka fodi wawinjo yok mere, ka bwoko go ni, “Bum-rambo-la-la-la, labum!”
Adha wan okelo olemo kweth kweth wok gine i kisiya.
Oyido olemo neno maŋon tektek.
Omin wan Otal obedo gi woro to kayo kis olemo.
Ŋa ma okayo kayo olemo me ama?
Adha wan obedo gi keme ma thoth to koko.
Wa ŋico ni Otal ama okayo kayo olemo.
Ameno apaka wawaco ri adha wan.
Adha wan openjo go to yeyo.
Otal to cako winjo tuwo abwap.
To ŋweco i coron piyo piyo.
Ŋok gi dyewo obino ri go abwap.
Adha wan openjo gi ma wa fonjero kwoŋ tim p'Otal.
Cango,  cango oyido Mor koth gi Lith koth jo bedo i piny ka gi ji.
Mor koth obedo min Lith koth.
Lith koth oyido obedo jange aka doko obedo ja kwinyo.
Kisi ka Lith koth omako nge oyido kidho kisi kamoro waŋo udi ni,  "Pia-la-la-la,  pia-la-la-la!"
gi redho yen.
Go oyido nyeko kiri ndelin aka ruman neko ji.
Kisi ka Lith koth otimo kite gikipiny me,  min go lwoŋo go gi koko ni,  "Bum-rambo-la-la-la,  la-bum," ka mito ni wogiki gi kenyo aka doko wokiri womedi nyeko gikipiny.
To Lith koth ku dewo kwoŋ gi ma min waco.
Go oyido onyo medo nyeko gikipiny tekin nge medi mako go.
Hongo ma cowe ji jo dhiro ywak pajo ri kere.
Kere owodho cik ni Mor koth gi wode,  Lith koth,  jo ripo weyo loka no jo wokadhi jo wobedi bor gi pecin pa ji.
Meno ku konyo tektek.
Ka Lith koth omako nge fodi waŋo awaŋa lule ni,  "Pia-la-la-la,  pia-la-la-la!"
aka ruman mac lak to waŋo kir ndelin.
Ji jo goyo koko ri kere kendo.
Kere oryemo woko lith koth gi mor koth i piny.
Omiyo jo bedo i polo,  kama jo kunyali timo iye teko.
Woki ndirino ka Lith koth omako nge fodi go timo ni,  "Pia-la-la-la,  pia-la-la-la!"
Aka fodi wawinjo yok mere,  ka bwoko go ni,  "Bum-rambo-la-la-la,  la-bum!"
Awok Korobudi.
Korobudi obedo piny maŋon tektek.
Nyithindho mere jo maro kidho i sikulu fonjirok.
Wa maro kisoma.
Wamaro kwano ni,  1,  2,  3,  4,  5!
Wa maro tuko kodi merin mawan.
Wa maro gweyo mupira.
Wa maro camo malap i piny mawan.
Wa maro ryemo mbiji.
Mbiji golo ndelin mawan.
Wa maro tuko gi merin mawan.
Cango, cango, cango i tindi moro obedo iye kere gi nyare maber swa.
Oyido peco pa lyec nitye yuthenge acel ma tindi no.
Aka .okino oyido bende bedo yuthenge man.
I hongo no, ce.
olyel tektek swa i piny gi pi.
To kere bedo gi paro to lwo.o jo ger pere aryo me bino i tindi pere.
Kere owaco ri Lyec gi Ŋokino ni, "Amito wi nyon piny gi tyendi win nyuka pi wok."
Kere ociko ni le miyo nyare ri ŋat meno ma onyal wodho pi.
Ŋokino ku bedo gi geno paka go oyido thin swa.
Lyec osangala swa paka go oyido dwoŋ tektek aka nitye gi men.
Lyec okidho i ndelo to cako nyono piny.
Fukefuke mathoth oduny, to pi ku wok.
Lyec onyono anyona piny to ol.
Pi oyido cegin wok!
To miyo Ŋokino silwany ni bende wo tem.
Ŋokino to cako nyono piny.
I hongo macek won, to pi wok.
Ji jo kunyalo yeyo gi ma ju neno gi waŋ jo.
To kere miyo Ŋokino nyare.
Omiyo Lyec wotho munyo kumo.
Bul obedo thum maber swa i piny mawan wok con.
Wa maro bunde!
Wa kuro bunde ma kite ma opokere opokere: madongo, m'oripripo gima'dundo.
Wa goyo bunde gi ludhe kosa gi lweti wan.Wa goyo bunde ndir je ri atoŋa ma opokere opokere, paka wer, miel, kalima kosa teko.
Bunde loko wer maloŋo, ico ji miel aka kelo siem i kalima.
Wagoyo bunde i kalima ma opokere opokere pakacwoko nyingi nyithindho, nywomirok, camo misiya, kosa yawo rut.
Wa goyo bunde ma tito rem kodi lwoŋo ji ka lielopodho ri wan.
Wa goyo bunde ma lwoŋo ji yiko waŋ pi, doyo royo, kosa gero ot ri ŋat ma oti aka odamba.
Ka okwal dhok i piny mawan, i goyo bunde ma lwoŋo ji.
Ka romo le bedo i tindi pa rwoth bunde kworo ywak ma choko ji.
Bunde lwoŋo ji kidho i odi Were i hola je ma lamo paka ma Sabiti gi ndelo ma lamo man je.
Odoko wa goyo bunde ka wa wero i ka lamo Were aka wer bedo maloŋo.
Bul madwoŋ wero ni, “An a bul mba, an abul mba, an a bul mba-mba-mba-mba bul.” To nyithindhi bunde lirodwondi jo ma thindho ni, “Tindiri, tindiri tindiri ti.” Aka jo kworo kany'acel ni, “Tindiri mba, tindiri mba, tindiri mba-mba-mbamba, tindiri ti.”
Adha wan okeloolemo kweth kwethwok gine i kisiya.
Oyido olemo nenomaŋon tektek.
Omin wan Otalobedo gi woro tokayo kis olemo.
Ŋa ma okayo kayoolemo me ama?
Adha wan obedo gikeme ma thoth tokoko.
Wa ŋico ni Otalama okayo kayoolemo.
Ameno apakawawaco ri adhawan.
Adha wan openjogo to yeyo.
Otal to cako winjotuwo abwap.
To ŋweco i coronpiyo piyo.
Ŋok gi dyewoobino ri go abwap.
Adha wan openjogi ma wa fonjerokwoŋ tim p'Otal.
A nen mac!
Mac waŋo gi kipiny.
Watedo gi mac.
Mac kelo ri wan lyetho.
Mac miyo wan lero.
A nen mac!
Mac obedo gi maber.
Aka ni gi men.
Obedo ndelo ma ywomirok ri Amma.
Go oyido soma kitabo.
Anil oywomere bende.
Goyido mito timo .... gimoro!Anil owacho ni' Amma, amito neno gima nitye ibokisi manya bululu no'.Amma owacho ni 'Anil choni'.
Anil oketho situli iwi komi.
Go oyidho malo kwanyo bokisi agoni pinyi.Amma owacho ni'Anil, beee beee!
kimeno!
bokisere jye jula podho iwiyi wani!'
Anil omako nge swa.
Goyido omako nge gi mini.
Amma owacho ni,' biye wadhi ikatale anwangi rini gimoro'.
Anil odongi mumako nge kiri munyo ju kadho ikatale.Go owacho ni, 'amito meno,' munyo go kimo muchungwa.Jakitana duka owacho ni,' beee beee kimeno!
muchungwini jula podho pinyi.
Anil owacho ni,' amito kitabo no'.Jakitana duka owacho ni ' beee beee kimeno, teri me'.
Anil okoko ni,' amito meno noki oywayi sumbusa malo iki kitandalo.Jakitana duka owacho ni,' beee beee kimeno achikini teteli.Sumbusa parani jye jula podho ilowo!
Anil oluwo malo swa, amito meno!
Go nyo same winjo marachi swa.Jakitana bumuli owacho ni,' beee beee kimeno!
ikiri maki  jo!
jula neri'.
Onyo same, Anil oyido ywaki malo swa.
Kisi dhano moro jye oyido ngiyo Anil.
Cango, cango, Ceŋ kodi Pi oyido jo mere.
Oyido j'aryo je jo bedo i Piny ka kanyacel.
Ceŋ oyido maro lyewo Pi radhik, to oyido Pi ki lyewi Ceŋ.
Rumacen Ceŋ openjo Pi gi ma miyo go ki lyewi ye jo.
Pi odwoko ni ot pa Ceŋ gin thin swa aka ka go obin gi wade pere nyalo ryemo woko Ceŋ.
To go waco ni, "Ka i yenyo ni alyewin, i ripo gero dye dipo ma lac.
Ji paran dit swa, aka jo tero ka bedo ma mathoth."
Ceŋ ociko ni le geto dye dipo ma lac swa.
Odok peco both dhako pere ma i lwoŋo ni Dwe.
Dwe ojolo go gi bwonjo m'oasere.
Ceŋ owaco ri Dwe gi ma go ociko Pi.
Yawere mere ocako gero dye dipo ma lac swa ma le kuro iye mere pere.
Munyo orumo, okwayo Pi bino lyewo jo yawere mere.
Munyo Pi otundo, openjo Ceŋ ka inen ongoye gi ma cero go donjo.
Ceŋ odwoko ni, "Ongoye!
donji mere paran."
To Pi cako mol donjo i ot gi jo kwaŋ pere: ngona, rec, ogwale, thwondhe, othyololo, kacwe, ofuk, kanyacel gi ogwange je ma Pi.
Pi opoŋ otundo i congi jo.
Openjo Ceŋ ka ineni fodi jo nyalo medere donjo to Ceŋ odoko yeyo.
Ri ameno Pi omedere donjo.
Pi otundo mwonyo wic dhano.
To go penjo ceŋ ni, "Fodi imito ji paran man jo wo donji?"
Ceŋ gi Dwe je to jo yeyo.
Ameno Pi omol amola tundo kuma Ceŋ gi Dwe jo ayi to jothundhere malo wi kisul.
Ji pa Pi jo mula mula i ot.
Ma Piyo Piyo Pi otundo i kisul ot.
Ceŋ gi Dwe to jo idhere to jo kadho de i polo kama jo doŋ iye wok ndir no.
Ndir acel,  simbwor omito wok i dudi ni wo nwaŋi dhano wobedi gine mere.
Munyo simbwor owok onwaŋo jal moro to mako gine mere.
Jo cemo kanyacel to jo pokere kir riŋo.
Simbwor onyaŋ ni jalo omaro riŋo swa.
Lworo ocako mako go ni jalo nyalo neko go.
Simbwor oŋico ni jalo nyalo cwowo go gi toŋ pere.
Jalo bende oŋico ni simbwor nyalo camo go wor ka nindo.
Wor acel jalo oleko ni simbwor dhire bothe moth moth,  mito camo go.
Jalo ogwaro toŋ pere,  to koko ni,  "Ale cwowin ka imito caman."
Simbwor ocew to ringo woko ka waco ni,  "Aki waco ni jame le nekan ndir moro."
Wok ndir no,  mere pa simbwor gi dhano to tho.
Simbwor neko dhano ka oneno.
Dhano bende neko simbwor ka onyalo.
Cango,  cango oyido niye ŋat m'ilwoŋo ni Hupapa.
Oyido bedo yo Rukul koro.
Ndir acel to Tho bino lyewo go.
Lworo omako Hupapa munyo oneno wendo nger no.
Tho owaco ri go ni,  "A omin kidho neno were perin."
Hupapa oywakere ri go ni,  "Fodi akiyikere."
Tho to ridho ri Hupapa ni hongo pere otundo.
Hupapa oyiko cemo ma ber swa to orweyo Tho.
Tho ocemo to yeŋ to podho nindo.
Hupapa okwalo papila pa Tho to ndiko nyinge piny ma cowe.
Munyo Tho ocew,  ofoyo Hupapa swa gi rweyo go.
To cako lwoŋo nyingi ji cako gi ma piny icowe.
Silwany ma rac,  Hupapa oyido otyeko kowo nyinge i ma cowe.
Kis dhano oŋeyo paka liec jo nitie gi umi gin maboyo.
To cango con, umi liec oyido cek aka cwe.
Onywol nyathi liec moro.
Go oyido jakimega swa.
Go obedo gi penji ri kis ogwaŋ.
Go obedo gi kimega kwoŋ kol.
Openjo kol ni, "I raŋo initie gi ŋutin mabor?"
Obedo gi kimega kwoŋ liec adumo.
Openjo liec adumo ni, "I raŋo tungin bith?"
Obedo gi kimega kwoŋ ngona.
Openjo ni, "Cemo aŋo ma ngona jocamo othieno?"
Agak mariek owaco piyo piyo ni, "Luwan wakidhi i malawa.
Koro i la neno gima ngona camo m'othieno."
Gi kenyo nyathi liec oluwo agak kiri i malawa.
Orire i toko to cungo i thengi pi.
Oŋiyo pi.
Ni kune ngona?
Tele ma thengi malawa omotho go ni, "Yoga!"
Nyathi liec bende odwoko ni, "Yoga bende!"
To penjo ni, "I nyalo waco raye gima ngona camo m'othieno?"
To tele waco ri go ni, "Biye cegin."
To nyathi liec luŋere.
Tele owaco ni, "Medi bino cegin."
Nyathi liec omedo luŋirok.
Arwat ni kap!
Ngona ogamo umi nyathi liec gi lake.
Nyathi liec ogik acen to pidho tiende matek to ywayo.
To ywayo de ywayo.
Kada ameno ngona koweyo ume.
Umi nyathi liec otele de to tele.
To doko tele.
Tundo go opodho taro ni, "Bum!"
Umi nyathi liec ma oyido cek onyo otele olokere mabor.
Umi go obor swa ma nyalo gamo kiri olemo wok malo i jangi yen.
Aka kiri konon liec je jo ni gi umi gin ma boyo ma di kony.
ondyek kodi ochulu nwango jo mere to joyere nike weyi wa furi rabwo kanyacheli.
to jo tiyo gi meni indelo.
kisi kajo chowo tich ochulu gi ondyek ido jo tuko kanyacheli.
to ido ruman ondye omaro ryemo ochulu.
ochulu nwago tera ngwecho.
to di cheli ochulu penjo, "kineni imere paran irengo imaro ryeman?"
to ochulu penjo nike, kineni ikimere para irengo wa tiyo to watuko kanyacheli.
mere meno thano ma donga donga mere nin chil gi chil.
I chewi wori munyo awinjo riyo.
Amito nwango pii.
To achako rango sapato parani,
Awi were parani!
kworo nitye ityendi kitanda parani.
Nyo same atimi ango?
Alwongi mama?To ka kworo oywaki?
Akadhi anindi?To kole nindo ongoye iwangani doko.
Kikenyo to  dhano ketho machi.Mama ochungo idhioti.
Mama openjo ni,'ango mutimere amara parani, ilwongani?
To achimo yubongi kworo.
Mama ogungo to ywayo kworo woko woki ityendi kitanda!
Neni, me ki kworo.me sweta parani manitye gi rangi ma nya tongeno muruwere gi macholi.
Mapesini mere pilini pa wangi kworo.
Cango, cango, cango, Gweno kodi Ongongolo oyido jo bedo mere.
To oyido jo tera mito pyemwegi gi wegi.
Ndelo acel jo yiko tuko mupira aka nyaka jo woneni jatuko maber.
Jo kadho ikisya to jo cako tuko pajo.
Gweno oyido dwir to Ongongolo oyido dwir loyo.
Gweno ogweyo mupira bor to Ongongolo ogweyo bor swa.
Aka Gweno ocako winjo malith.
Jo yiko tuko ma kitewa gole aka onen ni ŋa m'oloy.
Ongongolo ama otelo mako gole.Gweno otewa to rwako gole acel.
Nyo to tundo weso pa Gweno ma kuro gole.
Ongongolo ogweyo mupira to tewa gole.
Ongongolo okata mupira to tewa gole.Ongongolo ogoyo mupira giwiye to tewa gole.
Ongongolo otewa gole abic!
Gweno omako nge ni go ki lim gole.
Go oyido obedo ŋat ma winjo marac swa ka ki lim.
Ongongolo ocako nyero rupiri mere pere oyido timo ginyero.
Gweno omako nge, oŋamo dhoke malac swa to mwonyo Ongongolo ni kwili.
Munyo Gweno oyido doki peco, oromo gi yoki Ongongolo.
Munyo yoki Ongongolo oneno goopenjo ni, “I neno raye nyathi parani?” Gweno to liŋ aliŋa.
Yoki Ongongolo bedo gi rembo.
Rumacen yoki Ongongolo owinjo dwonde moro mathin.
Dwonde no oywak ni, “Konyani Mama!” Yoki Ongongolo oŋiyo Gweno to winjo gi kikangasa swa.
Dwonde no kere owok iyi Gweno.
Yoki Ongongolo okoko ni, “Nyathi paran, ori men perin ma were omiyin!” Gi kenyo Ongongolo owodho ŋwece ma wac ma kikurere.
To Gweno cako kicirok pa two.
Gweno ocukere de to cukere.
Owolo to ŋulo law.
Owolo to giro.
Owolo pa Ongongolo oyido wac aka oyido waŋo dwonde.
Gweno owolo de owolo nyuka oŋok Ogongolo.
Yoki Ongongolo gi nyathi pere to jo rwetamalo wi yath to jo pondo.
Wok ndir no, Gweno kodi Ongongolo jo bedo jukwor.
Ka Gweno oneno Ogongolo codho acodha.
Aka ka Ogongolo oneno Gweno bende rango aranga ka pondo.
Me Nyacok.
Go nitye gi wutumin aucel.
Jo nywol pere jo miyo go ayiga ma ŋon.
To maro swa.
Ndir acel Nyacok oyido ongoye.
To wutumin jo baro ayiga pere.
Nyacok ku nwaŋo ayiga pere munyo odwoko.
To cako ywak.
Nyacok oŋweco to kadho i lul.
To idho yath ma bor.
Jo nywol pere gi wutumin jo rango go to jo nwaŋo go.
Jo kwayo go ni wolori.
Wutumini jo wero ri go ni, “Nyacok di lori!
Nyacok di lori wa miyin ayiga.”
Nyacok ku loro.
Otimo atima tuko gi wer pa jo ayino.
Merin pere be jo bino to jo wero ri go ni, “Nyacok di lori wa miyn ayiga!”
Merin pa Nyacok jo wero awera nyuka go oloro.
Merin pa Nyacok jo dok gi go peco munyo jo sangala.
Kis dhano obedo gi syem munyo Nyacok odwoko.
To imiyo Nyacok ayiga man.
Bul, Teke, Tongoli, Millege, Sos kodi Gwara jo bedo mere matek swa.
Jo bedo thum ma goyo wer.
Jo bedo kanyaciel Rugot moro de koro.
Jo je jo bedo jo ndijo matek swa i wer.
Lwo fore gi winjo wer pa jo kodi miel ka jo luwo mayindo wer.
Jo ndijo wer me jo mito yero jatel pajo.
Ŋat matek loyo ama obedi kere.
Yer ma ŋatatek loyo le cungo kwoŋ nyalo matimo tic ma opokere opokere kodi wer idwondi ma winjere cegin kiri gi bor.
Tongoli ama otelo luwo ka waco ni, "Aŋatatek loyo.
Awero dwondi mathindho gi madongo je.
Anigi fuc kweth ma ywak dwondi ma opokere opokere.
Anyalo wero kendan odoko anyalo wer i kitipa.
Ji mathindho gi ji mutegino jo maro miel wer paran.
Bende Akwano kir wer ri Fumbo."
Fumbo oyere ni, "Ojame Tongoli, i tire, to, i kiloyan.
Dwodin nipiny swa.
Aparan nimalo doko opye.
Derino paran winjere cegin kodi bor."
Fumbo omedere ka waco ni, "Ji jo mielo gi wer paran pa buti gin tur!
Amiyo ji miel kada obedo i siem kosa i teko!
Nyithindho jo maro poro dwondan ka jowero ni, 'coko manyoro no dwoki i daki.
Abom kelo tho'."
Millege oyere ni, "Wi jo je witek."
To medere ni, "An tic paran yot.
Jo miel jo tweyan iy odondo tyendi jo.
To jo jiewo tyendi jo piny luwo mayindo wer aka awodho wer paran.
Awodho aruwa ma dwondi ma nimalo kodi mabith.
Juwotan, akitek be?"
Ana Bul ni, "Meno dwoŋ swa!
An ocweyan nyaka gi pyen ma oteli to i kwoyo wikor yath mothuth.
Amiyo mayindo ri wer odoko dwondan nyutho gikipiny kweth.
To, akinyal wiro dwondi mathindho kosa madongo paka wi jo megi.
Akipari ni atek."
Gwara opyemo ni, "Bul, i timo gikipiny ma dongo!
I lwoŋo ji romo, lamo, timo tic makonyo piny, ka tho obedo kodi i teko man je.
I ywak i kisi cowirok aka i kelo miel iteko kodi isiem.
Aneno ni i ŋat i tek loyo."
Gikenyo Gwara okoko gi derino swa ka waco ni, "A winjere malo doko aywayo paro pa ji.
To kada ameno, akinyali loyo Bul.
Ri ameno, ayero Bul wobedi kere."
Jo ndijo ma wer jo ŋiyere waŋ ma jo liŋ gi dhyer.
To Tongoli waco ni, "Bul sisiri swa ma ki ripi bedo kere.
Aŋatatek loyo rupiri awero dwondi mapiny gi mamalo je aka i yoto."
Sos ma oyido oliŋ aliŋa be to luwo.
Owaco ni, "Jo wotan, ndir je a wero gi win.
Wi joje wi bedo jo ndijo ma wer.
To kada ameno, Bul ama ripo gi bedo kere."
Sos omedo waco ni, "Ŋat ma ki winji dwondi Bul meno calo kasik!
Bul ywayo ji kabute aka thyelo jo gi wer pere i teko kodi i siem."
I cowe mere, jo ndijo ma wer jo yero Bul bedo kere pa jo.
Woki ndir no, Bul ama obedo kere ma wer je.
Meno am omiyo kir pama Bul nwaŋere i kis peco ma Rugot agono.
Okuna pidho le.
Go pidho dhyaŋ.
Go pidho dyel.
Go pidho kayina.
Go pidho mbiji.
Go pidho gweno.
Go pidho gwok.
Okuna otiŋo cak.
