Mamajwe Koki ekihunda makaḅeji kwa wiki nzima.
Dona, Maya na Duki wanakaa na kumusaidia mamajwe Koki hukuḍe nkondeni kula nsiku ya handahu magura.
Yeo wana mbwakut̯ala na kupakia makaḅeji.
Babajwe Koki njwa kuyapfiika ha masanḍuku yadzaieyo makaḅeji sokoni akayaguze.
Teksi iwapfikisa hawana langoni mwe nkonde.
Waona rundo kuu dya makaḅeji geri ye gari ya Babajwe Koki.
"Kiih!
Makaḅeji menji ḍugha!"
Maya kamaka.
"Ḅila shaka kuna makaḅeji elfu modza hapfo," Duki katseka.
"Ah hat̯a!
Pfangine ni Magana mawii t̯u," Dona kampinga.
Mamajwe Koki ekiwainda hapfaḍe langoni.
"Ntamuuntu, nitsekea kumuona."
Kawakethya hawana.
"Haya nahuḍabveni kazi.
Mnat̯ala na kungiza makaḅeji kumi na wawii kwa kula sanḍuku.
Nina masanḍuku 20.
Wawii kahi yenu mnapakia kwa masanḍuku 7 kula mmodza.
Abakiyee, anapakia kwa masanḍuku 6."
Hawana wadiyowa hiḍi rundo dya makaḅeji.
Wagumacha njia t̯ofaut̯i t̯ofaut̯i za kuyat̯ala ha makaḅeji.
"Mimi nat̯ala hayangu mawii mawii," Maya kanena.
"Natsaka kut̯ala mane mane.
Niharaka," Duki kajiḅu.
"Mimi nayat̯ala hayangu mahahu mahahu niwe garagara nanywi!"
Dona kawajiḅu.
Hawana wayadzaza masanḍuku yotse 20.
"Kazi nyema!"
Mamajwe Koki kawasifu.
"Tayowani hizi kaḅeji ziḅaki.
Nguyuwe wangu wazitsaka.
T̯aḅee huwagawie," Mamajwe Koki kaamua.
"Mpakia jumla ya makaḅeji menga kwa masanḍuku yotse?
Ni makaḅeji menga yaḅakieo?"
kawauza hawana.
Wora bei kwa kula sanḍuku.
Makisa wamsaiḍia Babajwe Koki kuyapakia humu garini.
Waweka nusu ya masanḍuku yupfande mmodza.
Na nusu yupfande jwa pfii ili huuziho uwe sawasawa.
"Karibu hujwakuisa hikazi!"
Babajwe Koki kanena.
"T̯a nahuyoweni ni masanḍuku mengaa hunahit̯aji kuweka kula yupfande."
Kapfachu baaḍaye, masanḍuku yotse 20 yapakijwa humu garini.
Babajwe Koki kanuka kuchia sokoni.
Kat̯ara, "Nikifanikijwa kuguza hamasanḍuku yotse, ninapata fwedha za kut̯osa.
Ninaweza kuwamakisa hawana nidzepfo ḍirekeḅisha hiḍi zizi dya hawa nguyuwe!"
Nyumbani, Mamajwe Koki na hawana wanyunyuzia hi mimea madzi na kuundukiza ntakantaka.
Kufikia saa nt̯andahu, wotse wewa watsoka.
Mamajwe Koki kawamba, "Niwakat̯i wa jila yenu.
Dze, mmanya niwaanḍaliecho yeo?"
Kanjia kuzimu kuwayehya hikiḍe awaandaliecho.
Hawana wat̯eya kwa umpowe huku wakibahat̯isha wandecho yehejwa.
Epfogala, waona himifuko ya kimori chakwe idzaa!
"Haya nahuyoweni ikwa kwamba mḅahat̯isha sawa!
Niwat̯ayarishia kintu ga yeo?"
Mamajwe Koki kayaweka hamat̯ofaa mezani.
"Niḅahat̯isha sawa!"
Duki kanena kwa tsekea.
Mamajwe Koki kawambia hawana, "Kumbukani ahaḍi!
Gawanani sawa kwa sawa ili kula mmodza apate hachi yakwe.
Kutsewa na yuḍe jwotse adzepata vinji ambu viḍoḍo kuliko mwenziwe!"
Ḍura hawana wat̯ala mat̯ofaa mawii mawii.
Wat̯ala: 2, 4, 6, 8, 10, 12, 14, 16, na t̯ofaa modza ḍibaki.
Yotse kwa pfamodza yewa mat̯ofaa 17.
Wagawana haya mat̯ofaa sawa kwa sawa na yabaki mat̯ofaa mawii.
Makisa hawana wayaweka hamat̯ofaa humufukoni mwao ili waipfiike madzumbani mwao.
"T̯a na huyahune ha mat̯ofaa mawii yaḅakiyeo ili hugawane kahi yehu," Duki kawauza.
"Kula mmodza jwenu anapata vipande vyenga vya t̯ofaa?"
Maya kanena.
"Nimanya hiḍi jiḅu!"
Dona kamwemweheka.
Huwo huwo wakat̯i, Babajwe Koki kagala nyumbani kuyawa sokoni.
Hi gari iwantupfu nae ekimwemweheka.
"Niziguza tswe hizi kaḅeji.
Sasa naweza kuḍirekeḅisha hiḍi zizi dya nguyuwe.
Pia naweza kumugwiia huḍe mpwira wamaguu muutsakieo."
Hawana wapiḅiga vihoihoi wamba, "Hoe!"
Subo katsaka mpaka.
Kuna mpaka wenji humu nyumbani mwakwe.
Subo ana mpaka mmodza mweusi.
Huyu mpaka anadya nyama nyinji.
Subo ana mpaka munono mmodza.
Huyu mpaka anadya kila kintu.
Huyu mpaka jwahahu, anaḍarama akipfaa muhini.
Subo kapfaa dzuu ya muhi.
Kat̯uruma huko dzu jeje na huyu mpaka jwa hahu.
Iḅid̯i mamajwe Subo awasaiḍie kusuka.
Subo ana mpaka wawii ambao ni malafa.
Wanat̯ambaara dzuani nsiku nzima.
Subo ana mpaka wahahu wewo nahiḍu.
Wanagija mpanya dzikoni nanasiku.
Subo ana chunghe mmodza.
Hiḍi saridye ni Lirafi.
Lirafi nkaḅamu hat̯a mmodza.
Hawa mpaka wa Subo wamut̯ukia Lirafi.
Wanamfukuza nzee ya hii nyumba.
Lirafi naye anaḍarama akayawa.
Subo anamulacha Lirafi nakumugalicha nyumbani.
Hawa mpaka ntawakutsekezwa.
Ntawakutsaka kumuona Lirafi kawii.
Ayu Subo ana mpaka wengaa?
Ana mpaka wanane.
Ayu Subo ana chughe nyengaa?
Ana chughe mmodza.
Ayu Lirafi kakuu sasa?
Una mpaka wengaa ako nyumbani?
Una chughe nyengaa ako nyumbani?
Hapfokae, hukuḍe baḍani kuzimu, Mfalme Nat̯odhe kaḍabva kut̯aria hamaisha yakwe ya usoni.
Kat̯ara, "Nimakujarabi na nsiku modza nidzafwa.
Haju mkaro anatsana muḍala hangu ujanani mwakwe akiwa na nguvuze."
Lakini Haju Nat̯odhe andetsana ga?
Ewa kawatsaka binensa wonse vimodza!
Haju Nat̯odhe kadzijwa ni t̯aro.
Kawahuma hawa humizi wakwe hukuḍe baḍani.
Kawamba wawambie hawa binensa wewonsii ya huu uhaju wakwe wadze kwa hi balabala ya haju.
Kapanga kuwa na jila nkuu na ewa kapanga kubiga lalabva muhimu.
Hawa ntumi wad̯arama wachia kwa hizi ḍanda zonse za hi baḍa.
Huwo usiku wa hi jila, hawa binensa wonse wewa kwa hi nyumba ya haju.
Wakwimba na kuvina na hi nsiku iyoka.
Hu mwezi wipfo yangaa dzu urembo, Mfalme Nat̯odhe kadza kasumama pfantu tswee.
Hawa binensa wayatsa kwimba na kuvina.
Wamsikia huyu haju kwa umpfoe akwakuḍawani.
Kaḍikola hiḍi gororo jakwe na kamba, "Nikit̯ara kwamba ni wakat̯i wangu wakutsana muḍala.
Lakini kwa kwamba niwatsaka nyonse vimodza, kuhenda uamuzi kwamba ni ga kahi yenu ni muhimu zaiḍi.
Kwa hivyo niamua kupanga hi jila ili inisaiḍie kuniamuiya."
Haju Nat̯odhe kagija fumo.
Kambaa, "Huyuḍe jwa ḍura adze fat̯ula hiḍi fumo dzuu mbinguni na kut̯ala mpaka kumi kabla ntaḍidza hora humutsanga, ndiye adzewa muḍala jwangu."
Huyu Haju Nat̯odhe epfo kwisa kuḍawa t̯u, hawa binensa wasikia chara kuu nyuma yao.
Wepfo kwira waona Nzovu kakulampani kahi kahi ya hu umat̯i kudza usoni.
"Tsegeyani hapfa njiani.
Mimi ndimi mkuu jwa wonse, ndimi jwa kuwa haju," Nzovu kanena.
Nzovu kaḍihwaa hiḍi fumo na kaḍigija na humbe jakwe.
Kakiweka hikitswache nyuma na kaḍirusha hiḍi fumo dzu mbinguni.
"Modza!
Mbii!
Ntahu!
Mmm!"
Nzovu kaḍibaa idzwi.
Hiḍi fumo ḍigwa mutsangani epfo t̯ala nee.
Nzovu kareja kaḍabva kuranga ranga hu mutsanga na nguvu.
Haju Nat̯odhe kamwamba, "Hi nafasi yako kwisha kuitumia."
Ibiḍi Nzovu achie zakwe.
Nzovu epfo chia, hawa binensa waḍabva kuḍawa natsekea wao kwa wao.
Wahuswa kawii na chara ḍingine ḍiyawiyejyo nyuma ya hu umat̯i.
Nguyuwe kadza mbiyo akinena, "Tsegeyani hapfa njiani.
Mimi ndimi nidzewa haju.
Nina makano maku.
Ndimi nie na nguvu kuwaliko.
Ndimi jwakuwa haju."
Nguyuwe kaegemea nyuma, kaḍigija hiḍi fumo, na kaḍirusha yuwinguni.
"Modza!
Mbii!
Ntahu!
Nee!
Tsano!
Oo!"
kabaa idzwi.
Hiḍi fumo ḍigwa nsii epfo t̯ala mpaka ntandahu.
Kareja muno.
Kaḍuguma na kaḍabva kurusha vitsola basibasi.
Nat̯odhe kamwamba, "Nguyuwe, kuḍirusha hiḍi fumo mwedha mmodza na ndio hi nafasi yako."
Imbiḍi Nguyuwe achie zakwe.
Baaḍaye, hawa binensa waḍabva kuḍawa mambo dza haya, "Haya mashindano yewa momu!
Nzovu kashindwa, ingawa ni mkuu.
Nguyuwe naye pia kashindwa, ingawa ana nguvu.
Ntakumntu adze weza kushinda haya mashindano!"
Kapfa chuchu, wasikia idzwi ḍingine nyuma ya hu umat̯i.
Wepfo yowayowa, ntawakuamini hamatso yao.
Waona sokwe mku eekudza usoni.
Sokwe kenenda huku akikwimba, "Ninaweza.
Nimanya ninaweza.
Ninaweza."
Sokwe kaḍihwa hiḍi fumo na kadzikutsa kuyowea dzu.
Kauvuta hu mkono wakwe nyuma, katsegea usoni, katsumpa dzu angani na kapfat̯ula hiḍi fumo yuwinguni.
"Modza!
Mbii!
Ntahu!
Nee!
Tsano!
Ntandahu!
Fungahe!
Oo!"
Sokwe kaia.
Hiḍi fumo ḍigwa nsi epfo t̯ala mpaka nane.
Sokwe nkakutsekezwa.
Kareja muno mpaka kaḍabva kuzunguka, kulalamika na kuyavya kila aina ya vikwazo.
Lakini Haju Nat̯odhe kamwamba, "Hat̯a, Sokwe, hi napfasi ni modza tu."
Hapfo ibiḍi Sokwe achie zakwe.
Binensa wangine wanuka na waḍabva kuchia madzumbani.
Wepfo ḍabva kuchia, wat̯ongana na Nt̯opfe mḍoḍo eekudzana kahi kahi ya hu umat̯i.
Akwakutsumpani tsumpani, kamba, "Teyani, Teyani.
Hebu ni ḍeme.
Nina weza.
Nina weza.
Hebu ni ḍeme."
Hawa binensa wepfo sikia hi vyuo vyakwe, wonse waḍabva kutseka.
Haju Nat̯odhe katsumpa dzu na kabaa idzwi dya ngoro, "Yatsani!
Sidzoni mumutseke Nt̯opfe!
Ni ga ande kwamba binensa waḍoḍo ntawaweza kuhenda hayaḍe ambayo binensa wakuu wana weza kuyahenda?
Ikona Nt̯opfe anatsaka kupfegwa napfasi ya kuḍema anapfegwa dza wapfegwejevyo hawa binensa wangine.
Kwa hivyo kani geri na mumuyatse Nt̯opfe arushe hiḍi fumo."
Nt̯opfe kamwinamia huyu haju jwakwe, kaperuka na kaḍigija hiḍi fumo na hi miyomu.
Kadzihegea dzu, na kwa nguvu zakwe zones za hu mwii wakwe mḍoḍo kaḍaḅva kuḍarama.
Epfo fika kahi kahi ya hu upeno, katsumpa dzu.
Kanuha nsoho, kaḍirusha hiḍi fumo na kabaa idzwi, "Tsano na tsano ni kumi."
Hiḍi fumo ḍihora humutsanga.
Hawa binensa wonse wanyama mya.
Watsanganyikijwa.
Haju Nat̯odhe kaeleza, "Ni sawa, Nt̯opfe!
Tsano ongeza tsano ni njia ingine ya kupata kumi.
Kuna njia zaiḍi ya modza ya kut̯ala mpaka kumi."
Haya mashindano yewa si yakupata binensa mku ambu ee na nguvu kuliko wangine.
Iwa nza kupata binensa ee mukaro jwa mwisho!
Hivyo ndivyo Nt̯opfe akiwa haju mke wakat̯i nat̯odhe efofwa.
Hidirinda dya huyu imbu jwangu nikuu kwangu!
Hi fulana ya huyu ndugu yangu pia nayo ninkuu kwangu.
Humu fuko wangu nimkuu.
Lakini simkuu muno!
Humkanda wakae nimfuufi kwangu.
Hi ni nkofia ya huyu sanamu jwangu.
Hizi sokisi zangu za ḍaa.
Ela hiranji siyo!
Hivi ni viyahu vyangu vipfya.
Vinanit̯osa ḍaa.
Hi ni ngano ya Mfugadyi na zizi dya wana binensa wachiwa.
Agasti wiwa mwezi wa kazi nyinji kwa Mfugadyi na wasaiḍizi wakwe hapfa pfeḍi zizi dya kuyeya.
Mkite ekuwa na mwaka mmodza kafika d̯ura.
Kayehegwa na gari ya kidyani kiwitsi.
Mfugadyi na wasaiḍizi wakwe wamusikit̯ikia sana Mkite.
Ewa kakonda na ewa na masikit̯iko.
Ḅaad̯aye kachuchu, Mkite kapata nguvu.
Kaḍabva kutseza na hawa binensa wengine hapfo zizini.
Nsiku ingine ya mwezi wa Agasti, helikopita ihama hapfo pfeḍi zizi dya kuyeya.
Mfugadyi na wasaiḍizi wakwe wayawa mbio hukunze.
Humu mwe hi helikopita kwiwa na mwana nzovu kafunikizwa bilanket̯i.
Ekihanwa Ndiwa.
Kavyajwa nsiku nsano tu zichiyezo.
Mfugadyi ekimuisa Ndiwa na nt̯upa.
Mwana mchiwa jwa hahu huo mwezi ewa Malea.
Kayehegwa hapfo pfa hiḍizizi dya kuyeya na trakita nkundu.
Ewa na umri wa miezi mihandahu.
Kifwaru Malea mwedha mmodza kagijana na urafiki na Enkare, mwana jwa nyahi.
Kula pfantu wewa pfamodza.
Nanasiku modza, kula mmodza kayamuswa na kudza kwa Ambia.
Ambia ewa na umri wa miezi mitsano.
Ewa katsoka ḅaaḍa ya safari ndeya.
Kwa adyili ya ot̯iwe muyeya, imuḅiḍi Mfugadyi kuinusa hi nt̯upa dzuu kumuisa Ambia.
Vyana mpatsa Abei na Moit wafika kahi kahi ya mwezi wa Agasti.
Hivi vyana ntopfe viwa vivyajwa masaa machuchu yachiyeo.
Viwa vijwazi muno.
Kula mmodza ewa na masikit̯iko wakat̯i Abei afwiyeo baaḍa ya wiki modza kudza kwakwe hapfa pfeḍi zizi dya mayezi.
Ela huyu Mfugadyi na wasaiḍizi wakwe wamupfonya Moit.
Wana wachiwa wa mwisho kufika hu mwezi wa Agasti wewa ni Kopi, Kepi na Keji.
Hivi vyana viwa na wiki mbii hangu kuvyajwa.
Viwa na nzaa muno vipfofika.
Mfugadyi na wasaiḍizi wakwe wawatsaka hawana binensa wonse.
Hat̯a hawaḍe wafudyo.
Mwana mfudyo jwa mwisho ewa Lobolia.
Lobolia ewa katsaka kudzifitsa kwa hivi kombe vyo Mfugadyi.
Hawa hendadyi kazi wa hapfo zizini wewa na ḅiḍii ya kuwat̯unza hawana binensa.
Wewa na mat̯umaini ya kwamba nsiku modza hawana binensa wadza dzisumamia wao.
Ḅaaḍaye wadza kagala yuwandani.
Nzovu mmodza kendanwa madzi.
Sot̯oa wawi wendanywa madzi.
Nyahi wahahu na nsongo wane pia wendanwa madzi.
Nt̯opfe watsano na nguyuwe mbango wahandahu wakwendendani kunywa madzi.
Mpunda milia wafungahe wakuyad̯aramiani hamadzi.
Vyuya vinane nanswi kenda wogeani madzini.
Nsimba mmodza kanguruma.
Pia anatsaka kunwa madzi.
Ni ga e namshoga nsimba?
Kuna nzovu mmodza ekunwani madzi na nsimba.
Subo katsaka mpaka.
Kuna mpaka wenji humu nyumbani mwakwe.
Subo ana mpaka mmodza mweusi.
Huyu mpaka anadya nyama nyinji.
Subo ana mpaka munono mmodza.
Huyu mpaka anadya kila kintu.
Huyu mpaka jwahahu, anaḍarama akipfaa muhini.
Subo kapfaa dzuu ya muhi.
Kat̯uruma huko dzu jeje na huyu mpaka jwa hahu.
Iḅid̯i mamajwe Subo awasaiḍie kusuka.
Subo ana mpaka wawii ambao ni malafa.
Wanat̯ambaara dzuani nsiku nzima.
Subo ana mpaka wahahu wewo nahiḍu.
Wanagija mpanya dzikoni nanasiku.
Subo ana chunghe mmodza.
Hiḍi saridye ni Lirafi.
Lirafi nkaḅamu hat̯a mmodza.
Hawa mpaka wa Subo wamut̯ukia Lirafi.
Wanamfukuza nzee ya hii nyumba.
Lirafi naye anaḍarama akayawa.
Subo anamulacha Lirafi nakumugalicha nyumbani.
Hawa mpaka ntawakutsekezwa.
Ntawakutsaka kumuona Lirafi kawii.
Ayu Subo ana mpaka wengaa?
Ana mpaka wanane.
Ayu Subo ana chughe nyengaa?
Ana chughe mmodza.
Ayu Lirafi kakuu sasa?
Sam ewa t̯ayari kwenda dzidzini haya haya magura.
"Hi ḅasi inafika saa ntahu," mamajwe kamwemweheka.
Sam ewa t̯ayari masaa mawii mapfema!
Sam na mamajwe wafika hapfa pfa kuiinda hi ḅasi saa 2:45 magura.
Wantu zaid̯i wafika kwe kituo cha ḅasi kaḅila ya saa ntahu za magura.
Hat̯a ḅaad̯a ya nusu saa ḅaḍo wekit̯ea.
Sam kanjia wasi wasi.
"Mnamba e ḅasi iharibika," kat̯ara.
"Pfangine yeo ntahu kwakwenda dzidzini.
Ambu sikwakupata hii yunifomu yangu pfya ya sikuli."
Saa 3:45 magura wantu wangine wafwa myojo na wachiya madzumbani.
Sam kaḍabva kuiiya.
"Hujwa kuiinda muda muyeya kachuchu," mamajwe kanena.
Ghafla, wasikia saut̯i!
Hi ḅasi ifika saa nee magura.
"Njiyani!
Njiyani!"
huyu d̯ereva kawahana.
"Huchelewa muuno yeo!"
Njiyani humu ḅasini na mukae chihako.
Hi basi inanuka kituoni saa nee na dakika kumi za magura.
"Eeḅasi inagala saa nyenga humusikahi?"
mamajwe Sam kauza.
"Hi ḅasi ya zambarau inanuka dzidzini saa nane na nusu musikahi," huyu d̯ereva kadyibu.
Sam kat̯ara, "Hunafika dzidzini saa nsano magura."
"Hunawa na muḍa gaa dzidzini kabila ye ḅasi kugala?"
Sam kamaka t̯u.
Hiḍi gembe dyakwe ni fufi.
Hi miimo ya himijango yakwe yansi muno.
Hiki ntanḍa chakwe niki fufi muno.
Hi basikili yakwe ni fufi muno.
Huyu muyume ewa muyeya muno.
Kalekanya mumpfini muyeya wa gembe.
Kalekanya miimo miyeya ya mijango.
Kalekanya kintanḍa kiyeeya.
Kaguya basikili ndeya muno.
Kaka dzuu ya kiti kiyeeya.
Kadya na kijiko kiyeeya.
Kaiyatsa hi nyumbaye kenda kuishi bad̯a nkuu.
Kaishi myaka minji.
Huyu ni Mpaka.
Huyu ni Chughe.
Mpaka na Chughe wayowa nzee yeḍi dyarisha.
Wayowa nzee yeḍi dyarisha.
Huyu Mpaka na Chughe waona kipfepfeyo!
Hikipfepfeyo cha ranji ya kitweo.
Mpaka na Chughe wanatsaka kukigija hikipfepfeyo.
Mpaka na Chughe wakiuḅa hikipfepfeyo.
Wakiuḅa hikipfepfeyo.
Mpaka na Chughe wakiuḅa hikipfepfeyo na maguu.
Wakiuḅa hikipfepfeyo.
Ela hikipfepfeyo kikichiya mbio.
Hikipfepfeyo kinambio muno hali Mpaka na Chughe niwampowempowe.
Niwampowempowe muno.
Mpaka na Chughe wakiuḅa hikipfeopfeyo na basikili.
Wapfiika kukiuḅa hikipfepfeyo.
Ela hikipfepfeyo kiwa na mbio.
Hikipfepfeyo kiwa na mbio muno, hali  Mpaka na Chughe niwampowempowe.
Niwampowempowe muno.
Mpaka na Chughe wakiuḅa hikpfepfeyo na gari.
Wavuruma kukiuḅa hikipfepfeyo.
Ela hikifepfeyo kiwa na mbio.
Hikipfepfeyo baḍo kinambio muno, huyu Mpaka na Chughe niwampowempowe.
Amale niwampowempowe muno.
Mpaka na Chughe wakiuḅa hikipfepfeyo na ḅoti.
Watsuunya kukiuḅa hikipfepfeyo.
Ela hikipfeopfeyo kiwa na mbio muno.
Hikiipfepfeyo kiwa na mbio za adyaḅu, huyu Mpaka na Chughe wampowempowe.
Ḅaḍo wewa mpowempowe adyaḅu.
Mpaka na Chughe wakiuḅa hikipfepfeyo na baluna.
Waguuka kukiuḅa hikipfepfeyo.
Ela kipfepfeyo kiwa na mbio.
Hikipfepfeyo ḅaḍo kina mbio nyinji muno za maadyaḅuni, hali Mpaka na Chughe wewa mpowempowe.
Wewa mpowempowe viwi muno.
Mpaka na Chughe wasumama.
Wasumama na wakaa chihako.
Wakaa nsii ya muhi.
Wakaa chihako nsii ya muhi mkuu.
Lakini baaḍaye…
Waona kipfepfeyo kimodza muhini.
Waona vipfepfeyo viwii muhini.
Waona vipfepfeyo vihahu muhini.
Waona vipfepfeyo gana!
Kaa naghea Mpaka.
Kaa naghea Chughe.
Kaa naghea vipfepfeyo.
Mamajwe Koki ekihunda makaḅeji kwa wiki nzima.
Dona, Maya na Duki wanakaa na kumusaidia mamajwe Koki hukuḍe nkondeni kula nsiku ya handahu magura.
Yeo wana mbwakut̯ala na kupakia makaḅeji.
Babajwe Koki njwa kuyapfiika ha masanḍuku yadzaieyo makaḅeji sokoni akayaguze.
Teksi iwapfikisa hawana langoni mwe nkonde.
Waona rundo kuu dya makaḅeji geri ye gari ya Babajwe Koki.
"Kiih!
Makaḅeji menji ḍugha!"
Maya kamaka.
"Ḅila shaka kuna makaḅeji elfu modza hapfo," Duki katseka.
"Ah hat̯a!
Pfangine ni Magana mawii t̯u," Dona kampinga.
Mamajwe Koki ekiwainda hapfaḍe langoni.
"Ntamuuntu, nitsekea kumuona."
Kawakethya hawana.
"Haya nahuḍabveni kazi.
Mnat̯ala na kungiza makaḅeji kumi na wawii kwa kula sanḍuku.
Nina masanḍuku 20.
Wawii kahi yenu mnapakia kwa masanḍuku 7 kula mmodza.
Abakiyee, anapakia kwa masanḍuku 6."
Hawana wadiyowa hiḍi rundo dya makaḅeji.
Wagumacha njia t̯ofaut̯i t̯ofaut̯i za kuyat̯ala ha makaḅeji.
"Mimi nat̯ala hayangu mawii mawii," Maya kanena.
"Natsaka kut̯ala mane mane.
Niharaka,"  Duki kajiḅu.
"Mimi nayat̯ala hayangu mahahu mahahu niwe garagara nanywi!"
Dona kawajiḅu.
Hawana wayadzaza masanḍuku yotse 20.
"Kazi nyema!"
Mamajwe Koki kawasifu.
"Tayowani hizi kaḅeji ziḅaki.
Nguyuwe wangu wazitsaka.
T̯aḅee huwagawie," Mamajwe Koki kaamua.
"Mpakia jumla ya makaḅeji menga kwa masanḍuku yotse?
Ni makaḅeji menga yaḅakieo?"
kawauza hawana.
Wora bei kwa kula sanḍuku.
Makisa wamsaiḍia Babajwe Koki kuyapakia humu garini.
Waweka nusu ya masanḍuku yupfande mmodza.
Na nusu yupfande jwa pfii ili huuziho uwe sawasawa.
"Karibu hujwakuisa hikazi!"
Babajwe Koki kanena.
"T̯a nahuyoweni ni masanḍuku mengaa hunahit̯aji kuweka kula yupfande."
Kapfachu baaḍaye, masanḍuku yotse 20 yapakijwa humu garini.
Babajwe Koki kanuka kuchia sokoni.
Kat̯ara, "Nikifanikijwa kuguza hamasanḍuku yotse, ninapata fwedha za kut̯osa.
Ninaweza kuwamakisa hawana nidzepfo ḍirekeḅisha hiḍi zizi dya hawa nguyuwe!"
Nyumbani, Mamajwe Koki na hawana wanyunyuzia hi mimea madzi na kuundukiza ntakantaka.
Kufikia saa nt̯andahu, wotse wewa watsoka.
Mamajwe Koki kawamba, "Niwakat̯i wa jila yenu.
Dze, mmanya niwaanḍaliecho yeo?"
Kanjia kuzimu kuwayehya hikiḍe awaandaliecho.
Hawana wat̯eya kwa umpowe huku wakibahat̯isha wandecho yehejwa.
Epfogala, waona himifuko ya kimori chakwe idzaa!
"Haya nahuyoweni ikwa kwamba mḅahat̯isha sawa!
Niwat̯ayarishia kintu ga yeo?"
Mamajwe Koki kayaweka hamat̯ofaa mezani.
"Niḅahat̯isha sawa!"
Duki kanena kwa tsekea.
Mamajwe Koki kawambia hawana, "Kumbukani ahaḍi!
Gawanani sawa kwa sawa ili kula mmodza apate hachi yakwe.
Kutsewa na yuḍe jwotse adzepata vinji ambu viḍoḍo kuliko mwenziwe!"
Ḍura hawana wat̯ala mat̯ofaa mawii mawii.
Wat̯ala: 2, 4, 6, 8, 10, 12, 14, 16, na t̯ofaa modza ḍibaki.
Yotse kwa pfamodza yewa mat̯ofaa 17.
Wagawana haya mat̯ofaa sawa kwa sawa na yabaki mat̯ofaa mawii.
Makisa hawana wayaweka hamat̯ofaa humufukoni mwao ili waipfiike madzumbani mwao.
"T̯a na huyahune ha mat̯ofaa mawii yaḅakiyeo ili hugawane kahi yehu," Duki kawauza.
"Kula mmodza jwenu anapata vipande vyenga vya t̯ofaa?"
Maya kanena.
"Nimanya hiḍi jiḅu!"
Dona kamwemweheka.
Huwo huwo wakat̯i, Babajwe Koki kagala nyumbani kuyawa sokoni.
Hi gari iwantupfu nae ekimwemweheka.
"Niziguza tswe hizi kaḅeji.
Sasa naweza kuḍirekeḅisha hiḍi zizi dya nguyuwe.
Pia naweza kumugwiia huḍe mpwira wamaguu muutsakieo."
Hawana wapiḅiga vihoihoi wamba, "Hoe!"
Hidirinda dya huyu imbu jwangu nikuu kwangu!
Hi fulana ya huyu ndugu yangu pia nayo ninkuu kwangu.
Humu fuko wangu nimkuu.
Lakini simkuu muno!
Humkanda wakae nimfuufi kwangu.
Hi ni nkofia ya huyu sanamu jwangu.
Hizi sokisi zangu za ḍaa.
Ela hiranji siyo!
Hivi ni viyahu vyangu vipfya.
Vinanit̯osa ḍaa.
Ayu mpaka jwangu kaa kuu?
Ambu kaa nsii ya hiki ntanda?
Ambu kaa dzuu ya hiḍi kabat̯i?
Ambu kaa nyuma ya hi kiti?
Ambu kaa hiḍanda ya hiḍi simo dya ntaka?
Ambu kaa kuzimu ya hiki kapfu?
Ambu kaa nze ya hi nyumba?
Huyu hapfa!
