Gbekɛbii hii kobɔlɔi komɛi hi shi yɛ Okaishi maŋ lɛ mli heko banee.
Amɛbɛ ninaa ko kɛha nɔyaa,  jetsɛremɔ gbɛ kɛkɛ amɛ kpaa.
Leebi ko lɛ,  oblahii nɛɛ miikota amɛ sai kɛjɛ kpo nɔ ŋanii lɛ,  he ni amɛwɔ lɛ.
Bɔ ni afee ni fɛi akaye amɛ fe nine lɛ,  amɛsha jwɛi kɛfee kɔɔyɔɔ lɛ mli kulɔɔ.
Gbekɛbii hii lɛ ateŋ mɔ kome ji Ankamafio.
Lɛ ji gbekɛ kwraa ni yɔɔ amɛ teŋ.
Be ni Ankamafio fɔlɔi shi jeŋ lɛ,  eye afi enumɔ pɛ.
Ekɛ etsɛkwɛ yahi shi.
Nuu nɛɛ kwɛɛɛ gbekɛ lɛ jogbaŋŋ.
Ehaaa Ankamafio niyenii jogbaŋŋ.
Ehani gbekɛ lɛ tsu nii deŋdeŋ.
Kɛji Ankamafio wie nitsumɔ lɛ he lɛ,  etsɛkwɛ lɛ yiɔ lɛ.
Be ni Ankamafio bi etsɛkwɛ lɛ kɛji ebaanyɛ eya skul lɛ,  etsɛkwɛ lɛ yi lɛ ni ekɛɛ,  "Olu tsɔ kɛha nɔ ko kasemɔ."
Afii etɛ sɛɛ lɛ,  Ankamafio nyɛɛɛ nyafimɔ nɛɛ dɔŋŋ hewɔ lɛ ejo foi kɛjɛ etsɛkwɛ lɛ ŋɔ.
Eyabɔi gbɛjegbɛ lɛ nɔ hii.
Gbɛjegbɛ lɛ nɔ shihilɛ wa naakpa.
Gbekɛbii hii lɛ gboɔ deŋme dani amɛ naa niyenii.
Bei komɛi lɛ amɔmɔɔ amɛ ni bei komɛi lɛ ayiɔ amɛ.
Kɛji amɛheye lɛ,  mɔ ko bɛ ni yeɔ buaa amɛ.
Shika ni amɛnaa kɛjɛɔ nibaa mli kɛ nibii bibii hɔɔmɔ mli lɛ ni amɛkɛlɛɔ amɛ he.
Kui krokomɛi ni miitao amɛye amɛ nɔ kɛ amɛbanɔɔ.
Enɛ haa ni shihilɛ lɛ mli waa diɛŋtsɛ.
Gbi ko be ni Ankamafio miikwɛ jwɛi tsɛnsi lɛ mli lɛ,  ena adesa wolo momo ko.
Etsumɔ wolo lɛ he muji lɛ,  ni ekɛ wolo lɛ wo ekotoku lɛ mli.
Kɛjɛ nakai gbi lɛ,  daa nɛɛ lɛ ekɔɔ wolo lɛ ni ekwɛɔ mfonii ni yɔɔ mli lɛ.
Eleee bɔ ni akaneɔ emli wiemɔi lɛ.
Mfoniri lɛ wieɔ gbekɛ nuu ko ni ebatsɔ kɔɔyɔɔŋ lɛlɛ kudɔlɔ.
Shwane fintiŋŋ po ankamafiolaa ni eji kɔɔyɔɔŋ lɛlɛ kudɔlɔ.
Bei komɛi lɛ,  enaa ehe akɛ lɛ ji gbekɛ nuu niyɔɔ adesa lɛ mli lɛ.
Je lɛ mli ejɔ ŋanii ni Ankamafio damɔ gbɛjegbɛ lɛ he eeba shika.
Nuu ko nyiɛ banina lɛ ni ekɛɛ,  "Helo,  atsɛɔ mi Tɔmas,  mitsuɔ nii yɛ biɛ nɔɔŋ,  yɛ he ni obaana niyenii ni oye."
Etsɔɔ lɛ shia ko ni asha he wuɔfɔ ni abu yiteŋ kɛ ziŋle bluu.
"Miheɔ miyeɔ akɛ obaaya na niyenii yɛ jɛmɛ?"
ekɛɛ.
Ankamafio kwɛ nuu lɛ,  ni ekwɛ shia lɛ,  ni ekɛɛ,  "Ekolɛ," kɛkɛ ni eho etee.
Nyɔji babaoo sɛɛ lɛ,  gbekɛbii hii kobɔlɔi nɛɛ bayɔse Tɔmas jogbaŋŋ.
Esumɔɔ mɛi kɛwiemɔ,  titri mɛi ni yɔɔ gbɛjegbɛ lɛ nɔ.
Tɔmas bo mɛi awala mli saji toi.
Ehiɛ ka shi ni eyɛ mɛi ahetsui,  enyafiii mɔ ni ebuɔ mɔ.
Gbekɛbii lɛ ekomɛi bɔi shia ni asha he wuɔfɔ kɛ bluu lɛ mli yaa kɛha amɛ shwane niyenii.
Ankamafio ta shi eekwɛ mfoniri wolo lɛ mli kɛkɛ ni Tɔmas bata emasɛi.
"Mɛni adesa lɛ kɛɔ?"
Tɔmas bi lɛ.
"Ekɔɔ gbekɛ nuu ko ni batsɔ etsɔ kɔɔyɔɔŋ lɛlɛ kudulɔ ko he," Ankamafio here lɛ nɔ.
"Mɛni ji gbekɛ nuu lɛ gbɛi?"
Tɔmas bi lɛ.
"Mileee,  mileee bɔ ni akaneɔ nii," Akamafio wie blɛoo.
Be ni amɛkpe lɛ,  Ankamafio bɔi lɛ diɛŋtsɛ ehe sane gbaa kɛtsɔɔ Tɔmas.
Egba lɛ etsɛkwɛ lɛ he sane kɛ bɔ ni ejo foi kɛjɛ eŋɔ.
Tɔmas ewieee tsɔ ni ekɛɛɛ Ankamafio nɔ ni efee hu shi ebo lɛ toi jogbaŋŋ.
Bei komɛi lɛ amɛgbaa sane be ni amɛyeɔ nii yɛ shia ni akɛ ziŋle bluu ebu yiteŋ lɛ.
Be ni Ankamafio ye efɔmɔ gbijurɔ ni ji nyɔŋma lɛ,  Tɔmas ha lɛ adesa wolo hee ko.
Adesa ni yɔɔ wolo lɛ mli lɛ wieɔ akrowa gbekɛ nuu ko ni da ni ebatsɔ bɔɔlutswalɔ kpanaa ko he.
Tɔmas kane adesa lɛ etsɔɔ Ankamafio bei saŋŋ kɛyashi gbi ko ni ekɛɛ,  "Efeɔ mi akɛ eshɛ be ni obaaya skul ni oyakase bɔ ni akaneɔ nii.
Te osusuɔ tɛŋŋ?"
Tɔmas gbala mli akɛ ele he ko ni gbekɛbii baahi shi yɛ kɛya skul.
Ankamafio susu shihilɛhe nɛɛ kɛ skulyaa lɛ he.
Esusu akɛ ekolɛ etsɛkwɛ lɛ sane ja akɛ elu tsɔ kɛha nɔ ko kasemɔ?
Esusu akɛ ekolɛ abaayayi lɛ yɛ shihilɛhe hee nɛɛ?
Eshe gbeyei.
"Ekolɛ ebaahi kwraa akɛ mahi gbɛjegbɛ lɛ nɔ," ejwɛŋ.
Ekɛɛ Tɔmas enaagba nɛɛ.
Daa gbi lɛ nuu nɛɛ woɔ gbekɛ nuu nɛɛ hewalɛ akɛ shihilɛ yɛ shihilɛhe hee lɛ baahi fe he ni eyɔɔ lɛ.
Enɛ hewɔ lɛ Akamafio fa eyahi tsu ko mli yɛ shia ni abu yi eŋɔli lɛ.
Ekɛ gbekɛbii enyɔ komɛi ni hi tsu lɛ mli.
Gbekɛbii nyɔŋma ni yɔɔ shia lɛ mli.
Kɛfata amɛ he lɛ,  Nyɛkwɛ Sisi kɛ ewu,  gbeei etɛ,  alɔnte kome kɛ abotia momo ko hu hi shia lɛ mli.
Ankamafio bɔi skul yaa.
Nikasemɔ lɛ wa naakpa ejaakɛ nibii pii yɛ ni kpaako ebaakase.
Bei komɛi lɛ enijiaŋ jeɔ wui.
Shi esusuɔ kɔɔyɔɔŋ lɛlɛ kudɔlɔ kɛ bɔɔlotswalɔ lɛ ni ekane amɛ sane yɛ adesa wolo lɛ mli lɛ ahe.
Tamɔ amɛ fee lɛ,  lɛ hu enijiaŋ ejeee wui.
Ankamafio ta yale lɛ mli yɛ shia ni abuyi eŋɔli lɛ mli eekane adesa wolo ni ekɛjɛ skul lɛ.
Tɔmas bata emasɛi kpaakpa.
"Mɛni adesa lɛ kɛɔ?"
Tɔmas bi.
"Ekɔɔ gbekɛ nuu ko ni batsɔ tsɔɔlɔ he," Ankamafio here nɔ.
"Mɛni ji gbekɛ lɛ gbɛi?"
Tɔmas bi.
"Egbɛi ji Ankamafio," Ankamafio kɛɛ ni eŋmɔ mugɛɛ.
Adesa lɛ kɔɔ gbekɛ nuu ko ni sumɔɔ adesai kanemɔ naakpa he.
Esumɔɔ akɛ etaa
Misumɔ ni makane nii.
Namɔ makane maha?
Minyɛmi yoo lɛ ewɔ.
Namɔ makane maha?
Minyɛ awo kɛ minaa bɛ deka.
Namɔ makane maha?
Mitsɛ ataa kɛ minii bɛ deka.
Namɔ makane maha?
Makane maha midiɛŋtsɛ mihe!
Eji Aharabata jeŋdɔlɛ gbi ko yɛ koo lɛ mli.
Tstatsu Bibioo naaa nu fe gbii babaoo nɛ.
"Miishwe nu kɔi kome, aleenɔ kɛji eetsere kɛjɛ baa ko nɔ po," Tsatsu Bibioo hao ekɛɛ.
Shi bɔ lɛ po egbi wesewese momo.
"Kɛji minaaa nu lɛ, magbo," Tsatsu Bibioo fo.
"Esa akɛ maya faa ni minu he sane lɛ naa."
"Faa lɛ eyi grigri.
Ebaasha bo kɛya," Opoloŋ bɔ kɔkɔ ekɛɛ.
Shi kuma miiye Tsatsu Bibioo waa diɛŋtsɛ.
"Magbo, kɛji minaaa nu manu."
Hewɔ lɛ, Tsatsu tee faa lɛ taomɔ.
.
Eho jwɛi kushabii kɛ gbiji ni egbigbĩĩ ahe.
Enyiɛ kɛyashi be ni enu nugbɛɛmɔ he.
Faa lɛ ni!
Enu faakemɔi lɛ ahe.
Tsatsu Bibioo to etsui shishi enu nu ŋanii lɛ saaŋ.
Emii shɛ ehe aahu akɛ, enaaa faake ko ni baa lɛ.
Tstasu Bibioo ka jwɛi ko ni etɛŋ faa lɛ hiɛ lɛ mlimɔmɔ.
Shi faa lɛ sha lɛ kɛho jwɛi lɛ he.
"Mɔko abawami.
Mɔko awami ko!"
ebo ekɛɛ.
"Tuu osɔ nɔ, mramra," Okpo kɛɛ, be mli ni ehiɛ gbine ko yɛ enaabu.
.
"Mahi biɛ kɛyashi be yinɔ ni mana mada Okpo shi," Tsatsu Bibioo to eyiŋ.
"Mamɛ keyashi be mli ni ebaaku esɛɛ ebanu nu.
Gbi ko be mli ni emɛɔ lɛ, gbekɛbii hii enyɔ ko ba faa lɛ naa.
Amɛhiɛ aklontai.
"Okpo yɛŋ agbo ko baa biɛ daa ebanuɔ nu," gbekɛnuu kome kɛɛ.
"Wɔbaahoo lɛ wɔkpe gbɛkɛnaashi nɛɛ."
.
"Minyɛɛɛ makwɛ ni gbekɛbii hii lɛ agbe Okpo," Tsatsu Bibioo susu ekɛɛ.
"Shi midaaa kwraa.
Mɛni po manyɛ mafee?"
Etsɛɛɛ ni Okpo filiki ejɛ tso lɛ yiteŋ koni ebanu nu.
.
Tsatsu Bibioo na ŋaa ko.
Etu edamɔ gbekɛnuu kome nane nɔ.
Tsatsu Bibioo kɛ ehewalɛ fɛɛ kɔmɔ gbekɛnuu lɛ.
Gbekɛnuu lɛ tu amrɔ.
"Ao!"
ebo.
Okpo hɛle shi ni efiliki oyayaaya etee shwee mli.
Nɛkɛ tsɔ ni Tsatsu Bibioo da Okpo shi kɛha eyi ni ehere lɛ.
Misumɔɔ mitsɔɔlɔ lɛsane.
Ehe yɛ fɛo.
Tsɔɔlɔkpakpa ni.
Emli jɔni eyɛ wɔhe tsui.
Ehɔ eyitsɔi lɛ fɛfɛo.
Ekɛ ashinabii fɛfɛjiehɔlɔ eyitsɔi lɛ mli.
Eshinabii lɛ su jieŋɔli, yɛŋ, tsuru kɛwuɔfɔ.
Nyɛ awo, ofainɛ aniobaahɔ miyitsɔitamɔ mitsɔɔlɔ lɛ nɔ lɛ?
Kɛji mida lɛ, mihumikɛ ashinabiibaahɔlɔ miyitsɔi lɛ mli.
Mibada tamɔmitsɔɔlɔ lɛ pɛpɛɛpɛ!
Ekɔi lɛ yɛ kpitioo tsɔ.
Eshinaa gbɛ lɛ yɛkpitioo tsɔ.
Esaatso lɛ ekɛɛɛkwraa.
E'kɔɔkpe lɛ ekwɔɔɔkwraa.
Nuu nɛɛ kɛ kwraatsɔ.
Efee kɔi kɛ ninekakadaŋŋ.
Ekpɛ shinaatsokakadaŋŋ.
Ekpɛ saatso ni kɛwaa diɛŋtsɛ.
Ehe okɔɔkpe ni kwɔwaa diɛŋtsɛ.
Eta sɛi ni kwɔ gojoonɔ.
Ekɛ faka ni kɛwaa ye nii.
Eshi eshia lɛ ni eyahi koo agbo komli.
Ehi shi afii babaoo.
Sara yɛ lɛlɛ.
Elɛlɛ lɛ da.
Ema faa lɛ naa.
Yei komɛi ba faa lɛ naa.
Mᴐ kome hiɛ gagba ni aduawai yɛ mli.
Yoo kroko hu hiɛ wuᴐ.
Mᴐ kroko hu hiɛ too abotia.
Ni Mᴐ kroko hu hiɛ abotiai enyᴐ.
Amɛ bi Sara akɛ, "Te wᴐbaafee tɛŋŋ wᴐyashɛ faa lɛ sɛɛ?"
Sara kɛɛ, "Nyɛ botea milɛlɛ lɛ mli!"
No mli nᴐŋŋ ni hii komɛi hu bashɛ shi.
Hii lɛ ateŋ mᴐ kome hiɛ loo.
Mᴐ kome hu hiɛ okᴐᴐkpe.
Mᴐ kroko hu hiɛ abele kɛ kotoku.
Nuu kroko hu hiɛ abele kɛ kotokui enyᴐ.
Amɛ bi Sara akɛ, "Te wᴐbaafee tɛŋŋ ni wᴐyashɛ faa lɛ sɛɛ?"
Sara here nᴐ ekɛɛ, "Nyɛ botea milɛlɛ lɛ mli!"
Kooloi komɛi ba faa lɛ naa.
Amɛ bi Sara akɛ, "Te wᴐbaafee tɛŋŋ wᴐbaafo faa lɛ?"
Sara kɛɛ, "Nyɛ botea milɛlɛ lɛ mli!"
Kooloi lɛ bote lɛlɛ lɛ mli.
Gbee lɛ bote lɛlɛ lɛ mli.
Alᴐŋte lɛ bote lɛlɛ lɛ mli.
Aduŋ lɛ bote lɛlɛ lɛ mli.
Kpɛŋkpɛ̃lɛ̃ lɛ bote lɛlɛ lɛ mli.
Gosaŋe lɛ bote lɛlɛ lɛ mli.
Baayelᴐ lɛ bote lɛlɛ lɛ mli.
Shwuᴐ hu bashɛ faa lɛ naa.
Ebi akɛ, "Te mafee tɛŋŋ ni mashɛ faa lɛ sɛɛ?"
Sara kɛɛ, "Botemᴐ milɛlɛ lɛ mli!"
Shwuᴐ lɛ bote lɛlɛ lɛ mli.
Lɛlɛ lɛ yi kɛ nu.
Lɛlɛ lɛ yɛ bibioo tsᴐ.
Gbɛ faa yɛ mli nakai.
Sara kɛɛ, "Nyɛ mɛa!
Klɛŋklɛŋ lɛ, mi kɛ yei lɛ baaya."
Sara kɛɛ, "No sɛɛ lɛ, mawo hii lɛ kɛya."
Sara kɛɛ, "Naagbee kwraa lɛ, mawo kooloi lɛ."
Shwuᴐ lɛ kɛɛ, "Mi lɛ manyiɛ moŋ kɛkɛ!"
Be ko ni eho jeeŋmɔ lɛ,  maŋtsɛ ko hi shi ni atsɛɔ lɛ maŋtsɛ Okaija.
Ekɛ maŋnyɛ lɛ kɛ ebiyoo Oboshi hi shi yɛ maŋtsɛ we lɛ.
Oboshi hefɛo sɔɔŋ hewɔ lɛ,  hii fɛɛ sumɔɔ akɛ amɛkɛ lɛ ahi shi.
Shi yinii ni maŋtsɛ Okaija heɔ lɛ jara wa tsɔ.
Maŋtsɛ ko hi shi yɛ maŋtsɛ Okaija we lɛ masɛi ni atsɛɔ lɛ Nii Obodai Kpeteŋkple.
Atsɛɔ lɛ "Kpeteŋkple" ejaakɛ mɔ fɛɛ mɔ yeɔ ewiemɔ nɔ yɛ akutso lɛ mli.
(Enyafiɔ mɛi ni yeee ewiemɔ nɔ!)
Nyɛsɛɛ nɛɛ,  atridii gbe maŋtsɛ Obodai ŋa hewɔ lɛ eetao ŋa kroko.
Enɛ hewɔ lɛ,  maŋtsɛ nuumo tɔbɔɔ lɛ tee maŋtsɛ Okaija ŋɔ koni eyaha maŋtsɛ biyoo fioo lɛ yinii.
Be ni hii enyɔ lɛ yeɔ yinii lɛ naa lɛ,  abaawa Lajɛ nu sane lɛ.
Enaanyo jogbaŋŋ ji maŋtsɛ biyoo Oboshi.
Maŋtsɛ Obodai kplɛ nɔ akɛ ekɛ enɔbaa lɛ mlijaa fa,  kɛ abui ko ni fata yinii lɛ he lɛ baaha maŋtsɛ Okaija.
Ato gbɛjianɔ kɛha maŋtsɛ Obodai kɛ maŋtsɛ biyoo Oboshi gbalamlibotemɔ nigii.
Maŋtsɛ lɛ le faŋŋ akɛ ebiyoo lɛ banaŋ nifeemɔ nɛɛ he miishɛɛ.
Be ni eshɛ otsi kome kɛha ablade yoo kpeemɔ nɛɛ,  abaawa Lajɛ tee Oboshi ŋɔ.
"Minaanyo kpakpa maŋtsɛ biyoo,  otsɛ ataa eto gbɛjianɔ kɛha okɛ maŋtsɛ Obodai ayɛmfrofeemɔ otsi nibaa nɛɛ," Lajɛ kɛɛ.
Sane lɛ fee maŋtsɛ biyoo Oboshi naakpɛɛ ni enaaa bɔ ni efeɔ ehe ehaa.
Kɛkɛ ni ejwɛŋ,  "Mikɛ maŋtsɛ Obodai ehiii shi kɔkɔɔkɔ,  nakai nuumo tɔbɔɔ lɛ.
Sua!
Mafee oya kɛyana Taki ni makwɛ nɔ ni ebaafee nɔŋŋ."
Taki lɛ,  maŋtsɛ biyoo Oboshi shwɛbilɔ nuu ni.
Nakai gbɛkɛ lɛ,  Oboshi shi maŋtsɛ we lɛ nigii.
Etsɛ ataa mli baafu kɛji eyɔse he ni eyaa.
Ewo foi kɛtsɔ koo gbidii kabitii lɛ mli.
Etsɔmɔ tɛsai kɛ tsei amli kɛyashi naagbee lɛ eyashɛ Taki ŋɔ.
Be ni eshɛ Taki shia lɛ etɔ lɛ,  hɔmɔ miiye lɛ ni kuma hu miiye lɛ.
"Misuɔlɔ,  mɛɛba okome ojofoi gbɛ kakadaŋŋ nɛɛ kɛtsɔ duŋ nɛɛ mli be nɛɛ mli?"
Taki bi.
Eyɛ nu eha lɛ ni ehani ejɔɔ ehe.
Taki fee hahaaha be ni emɛɔ Oboshi ni ebɔ lɛ amaniɛ lɛ.
"Minaanyo kpakpa maŋtsɛ biyoo,  mɛni sane eba?"
Taki bi.
Oboshi mu waa ni ekɛ awerɛho wie,  "Mitsɛ ataa miitao ni ekɛ mi aha Obodai wulu gbala.
Shi minyɛɛɛ mikɛ nakai nuu gbeyeigbeyei lɛ ahi shi.
Taki,  bo nɔŋŋ mikɛ baahi shi kɛji ohiafo tete ji bo.
Mifee klalo akɛ mananɔ.
Misumɔ bo."
"Shi maŋtsɛ biyoo,  mibɛ nɔ ko nɔ ko ni mikɛbaayafee ohe nii," Taki wie kɛ yaafo.
Oboshi here nɔ,  "Mile,  shi bo pɛ mikɛ baahi shi."
Ejwɛŋ be saŋŋ ni ekɛɛ,  "Ha wɔya Kwao,  lɛlɛkudɔlɔ lɛ ŋɔ koni ekɛwɔ afo faa lɛ kɛya faa lɛ sɛɛ.
Wɔbaashi biɛ kwraa ni mitsɛ ataa enaŋ wɔ dɔŋŋ."
Yɛ maŋtsɛ we lɛ,  maŋtsɛ Okaija yɔse akɛ ebi yoo Oboshi ejo foi hewɔ lɛ,  etsu etsulɔi lɛ ni amɛyatao lɛ yɛ akrowa lɛ mli he fɛɛ he.
Maŋtsɛ hebulɔi lɛ,  asrafoi kɛ maŋbii lɛ fɛɛ yatao Oboshi shi amɛnaaa lɛ.
Amɛku amɛsɛɛ kɛtee maŋtsɛ lɛ ŋɔ ni amɛ hani ele akɛ amɛnaaa Oboshi yɛ he ko he ko.
"Kɛ nakai lɛ,  nyɛ yaa jwɛiaŋ nyɛyataoa lɛ," maŋtsɛ Okaija fa.
Emli efu diɛŋtsɛ.
Be ni Oboshi kɛ Taki yaa faa lɛ naa lɛ,  atatu tuŋ komɛi bɔi amɛhe naabuamɔ yɛ ŋwɛi.
Ahum wulu ko miiba.
Taki kɛ Oboshi yanina Kwao,  lɛlɛkudɔlɔ lɛ ni eeŋmɛ sɛkɛ bɔ ni afee ni lɛlɛ lɛ adamɔ shi.
Taki kɛɛ Kwao ni ekɛ amɛ afo faa lɛ.
Kwao ekpɛlɛɛɛ.
Ehani amɛle akɛ ahum wulu ko miiba kɛ foi hewɔ lɛ,  gbɛfaa nakai beiaŋ baafee ablaŋ.
Taki bi Kwao ekoŋŋ ni ekɛɛ lɛ nɔ hewɔ ni etaoɔ ni amɛfo faa lɛ.
Ekɛ enine wo ekotoku lɛ mli ni ejie terema kɛha Kwao.
Be ni Kwao nu sane lɛ ni ena terema fɛfɛo lɛ,  amɛhenii fee lɛ mɔbɔ.
No hewɔ lɛ ekpɛlɛ akɛ ekɛ amɛbaafo faa lɛ bɔ fɛɛ bɔ ni je lɛ mli etsake eha.
Ahum wulu ko tswa bɔ ni Kwao nyɛɛɛ ewiri lɛlɛ lɛ dɔŋŋ.
Maŋtsɛ Okaija bo waa,  "Oboshi,  ofainɛ kuu osɛɛ oba!
Mikɛ o eshai eke bo,  ni migbalaaa nyɛ toi."
Kwao gbala lɛlɛ lɛ kɛba faa lɛ toi ni eha amɛbote mli.
Ekɔ tablɔ lɛ ni ebɔi lɛlɛ lɛ wirimɔ.
Be ni maŋtsɛ Okaija kɛ Obodai shɛ faa lɛ toi lɛ,  ena mɛi etɛ lɛ tara lɛlɛ lɛ mli.
Amɛyɔse akɛ suɔlɔi lɛ ejo foi.
Shi ewiemɔ nɛɛ kpesɛɛ kwraa tsɔ.
Lɛlɛ lɛ butu ni mɛi etɛ lɛ nyɔ yɛ nu himahima lɛ mli.
Amɛ fɛɛ amɛ nyɔmɔ yɛ nu lɛ shishi.
Kɛjɛ nakai gbi lɛ,  gbɛ gbele kɛha mɔ fɛɛ mɔ ni yɔɔ maŋtsɛ Okaija we lɛ mli akɛ,  amɛkɛ mɔ ni amɛsumɔ abote gbalashihilɛ mli; shikatsɛ jio,  ohiafo jio.
Ekɔi lɛ yɛ kpitioo tsɔ.
Eshinaa gbɛ lɛ yɛ kpitioo tsɔ.
Esaatso lɛ ekɛɛɛ kwraa.
E'kɔɔkpe lɛ ekwɔɔɔ kwraa.
Nuu nɛɛ kɛ kwraa tsɔ.
Efee kɔi kɛ nine kakadaŋŋ.
Ekpɛ shinaatso kakadaŋŋ.
Ekpɛ saatso ni kɛ waa diɛŋtsɛ.
Ehe okɔɔkpe ni kwɔ waa diɛŋtsɛ.
Eta sɛi ni kwɔ gojoo nɔ.
Ekɛ faka ni kɛ waa ye nii.
Eshi eshia lɛ ni eyahi koo agbo ko mli.
Ehi shi afii babaoo.
Be ko lԑ duade kԑ tԑŋ bↄ naanyo.
Amԑhi shi yԑ akrowa ko ni atsԑↄ lԑ Koowa.
Okwaafoi ji amԑ.
Amԑtsuↄ nii jogbaŋŋ.
Daa gbi lԑ amԑyasraa amԑhe.
Afi ko nↄ lԑ, nugbↄ enԑԑԑ yԑ Koowa akrowa lԑ mli.
Ŋmↄshi nibii ekwԑԑԑ.
Hↄmↄ kple ko ba.
Anaaa niyenii aye.
Gbi ko be ni duade eyasra tԑŋ lԑ, amԑto amԑyiŋ akԑ amԑbaafa gbԑ koni amԑyatao nitsumↄ kroko amԑtsu.
Be ni amԑfaa gbԑ lԑ, amԑkԑ yoo ko kpe.
"Minaokoo Awo."
Duade kԑ tԑŋ ŋa yoo lԑ.
Yoo lԑ here amԑ nↄ ekԑԑ, Naejↄ anyԑmimԑi, "Nԑgbԑ nyԑyaa ni etↄ nyԑ nԑkԑ?"
"Wↄmiiya wↄyatao nitsumↄ yԑ akrowa kroko nↄ wↄtsu.
Bԑ ole akԑ hↄmↄ eba," Tԑŋ kԑԑ.
Yoo lԑ bi amԑ akԑ, "Mԑni nitsumↄ nyԑbaasumↄ ni nyԑtsu?"
Amԑhere nↄ akԑ, "Wↄbaaha oweku kԑ okooloi niyenii."
Yoo lԑ bi akԑ, "Mԑni nyԑbaahia kԑha nitsumↄ nԑԑ tsumↄ?"
Amԑkԑԑ lԑ akԑ, "Wↄbaahia shikpↄŋ kpakpa, nu kԑ nↄkwԑmↄ kpakpa."
Yoo lԑ kԑ amԑtee shia ni ekԑ amԑyahi shi jogbaŋŋ.
Shwane ko lԑ, duade mlifu Tԑŋ.
Amԑnↄ jogbaŋŋ.
Duade kԑԑ ehe yԑ sԑԑnamↄ fe Tԑŋ.
Tԑŋ hu kԑԑ ehe yԑ sԑԑnamↄ fe duade.
Yoo lԑ nu nↄmↄ lԑ he.
Ejekpo yԑ tsu lԑ mli ni ebabi amԑ akԑ, "Mԑni eba ni nyԑnↄↄ?"
Duade wie klԑŋklԑŋ.
Ekԑԑ, "Mihe yԑ sԑԑnamↄ fe Tԑŋ.
Mi mihaa bo duade ni okԑfeↄ niyenii srↄtoi tamↄ fufui, gali, duade agwao kԑ agbilima."
Kԑfatahe lԑ, oduↄ mitsei lԑ.
Mibai kԑ mihetotoi lԑ hu lԑↄ okooloi lԑ.
Nitsumↄi enyiԑ sↄŋŋ Tԑŋ tsuↄ ehaa bo?
Tԑŋ ŋmↄ mugԑԑ, ehoso eyitso ni ekԑԑ, "Awo, mile akԑ osumↄↄ ŋme wonu jogbaŋŋ."
"Ole hu akԑ mi mihaa bo ŋme ni okԑhoↄ wonu.
Mutsuru ni okԑhoↄ kpokpoi lԑ jԑ mi mli.
Ŋmԑmu ni okԑshiↄ loo lԑ hu mi mikԑbaa."
Agbԑnԑ hu, mibԑlԑo lԑ okԑhaa agbai ni yↄↄ shia nԑԑ mli lԑ ayiteŋ: amԑ haa bo hↄↄ yԑ agbai lԑ ashishi.
Asaŋ, onuↄ daa dↄkↄdↄkↄ ni jԑↄ mimli lԑ okԑjↄↄ otsui he.
No ji Tԑŋdaa kpakpa kԑ ehiԑ afui, ni oshwԑԑԑ he lԑ.
Enԑԑmԑi fԑԑ asԑԑ lԑ, bↄlↄi ni okԑbԑↄ shia mli kԑ agbo naa lԑ, mi mihaa bo.
Hmmmm!
Yoo lԑ mu fuaa ni ekԑԑ, "Yoo!
Minu nyԑ sane lԑ."
"Nↄ ni makԑԑ nyԑ ji, nyԑ fԑԑ nyԑhe yԑ sԑԑnamↄ kԑha mi.
Minyԑԑԑ maye duade folo.
Minyԑԑԑ maye ŋme hu folo.
Nyԑ yi enyↄ lԑ fԑԑ haa mi niyenii srↄtoi.
Enԑ hewↄ mikԑԑ nyԑ fԑԑ nyԑhehiaa naakpa lԑ."
Yoo lԑ kԑ duade shi fufui.
Enu ŋme lԑ ni ekԑhoo wonu.
Eŋmԑ okpↄlↄ ni efↄ nine etsԑ enanemԑi.
Amԑbaye fufui kԑ ŋme wonu lԑ.
Amԑmiishԑ niyenii lԑ he jogbaŋŋ.
Kԑjԑ nakai gbi lԑ nↄ lԑ, duade kԑ tԑŋ naanyobↄↄ lԑ mli bawa kpeŋ.
Moi nɛ.
Moi sumɔ ni ekane woji.
Pendo nɛ.
Pendo sumɔ ni eye karɔti.
Moi haa Pendo yakpeɔ jwɛi kɛji ekpa skul.
Ehaa Pendo nu ni mli tse.
Tsɛ ataa haa Pendo ŋmaa.
Eŋaa Pendo fufɔ mli nu daa gbi.
Pendo haa fufɔ mli nu pii.
Tsɛ ataa hɔɔ Pendo fufɔ mli nu lɛ.
Moi nuɔ fufɔ mli nu daa gbi.
Ekɛɛ,  "Pendo Oyiwaladɔŋŋ!"
Ajao, aputupata ko, he baye be ko.
Ekã hela saa mli yɛ eshia lɛ.
Mɔ ko bɛ ni kwɛ enɔ.
Ajao bagbo.
Ajao henɔi lɛ kɛɛ, "Ajao egbo.
Esa ni wɔyatsɛ ewebii lɛ ni amɛba koni amɛbafũ lɛ."
Henɔi lɛ tee amɛyatsɛ loofɔji lɛ amɛkɛɛ, "Nyɛwekunyo ko egbo."
Loofɔji lɛ ba ni amɛbana akɛ Ajao ni.
Amɛkɛɛ, "Kooloo nɛɛ fataaa wɔweku lɛ he."
"Wɔweku nɛɛ mli mɛi fɛɛ yɛ tsɛji.
Ajao bɛ eko.
Hewɔ lɛ, jeee wɔteŋ mɔ kome ni."
Henɔi lɛ susu sane lɛ he.
Amɛkpã gbee amɛkɛɛ, "Loofɔji lɛ asane ja.
Ajao bɛ tsɛji.
Hewɔ lɛ, jeee amɛwekunyo ji Ajao."
Henɔi lɛ ateŋ mɔ kome kɛɛ, "Ajao baafee obishii lɛ awekunyo.
Eje amɛ."
Henɔi lɛ tee amɛyatsɛ obishii lɛ amɛkɛɛ, "Nyɛwekunyo ko egbo."
Obishii lɛ ba ni amɛbana akɛ Ajao ni.
Amɛkɛɛ, "Kooloo nɛɛ egbeee wɔweku lɛ yi."
Wɔweku nɛɛ mli mɔ fɛɛ mɔ yɛ lei.
Ajao bɛ lei."
Obishii lɛ hu tee.
Anaaa mɛi pɔtɛɛ ni ji Ajao webii.
Enɛ hewɔ anaaa afũ Ajao lɛ.
Hey TigerMan, want to play?
Be ko in eho jeeŋmɔ lɛ,  nuu ko ni atsɛɔ lɛ Saki hi shi yɛ Kweimaŋ.
Eyeɔ ŋmaa naakpa.
Esumɔɔ milɛ loo titri.
Gbi ko lɛ,  akrowa lɛ mli maŋtsɛ lɛ fɔ nine kɛtsɛ akrowa lɛ mli bii lɛ fɛɛ kɛba ebinuu lɛ yookpeemɔ.
Saki nu ni mɛi komɛi miiwie akɛ ayɛ yookpeemɔ paati kroko ko hu yɛ akrowa nitsa amɛ nɔ ni atsɛɔ lɛ Adomaŋ lɛ.
"Paatii enyɔ yɛ gbi kome nɔ!"
Saki jwɛŋ he.
"Esani maya enyɔ lɛ fɛɛ," Saki kɛɛ ehe.
Klɛŋklɛŋ lɛ,  manyiɛ kɛya Adomaŋ kɛkɛ lɛ miku misɛɛ kɛba Kweimaŋ.
Saki te shi leebi maŋkpa ni enyiɛ kɛtee Adomaŋ akroma lɛ mli.
Be ni eshɛ jɛmɛ lɛ,  ena akɛ nihoolɔi lɛ miihoo niyenii lɛ lolo.
"Maku misɛɛ kɛya Kweimaŋ ni maba be kroko," Saki fee eyiŋ.
Saki nyiɛ kɛtee Kweimaŋ ekoŋŋ belɛ eekpa gbɛ akɛ milɛ loo lɛ baabe.
Agbɛnɛ hɔmɔ miiye lɛ.
Shi be ni eshɛ jɛmɛ lɛ,  jɛmɛ nihoolɔi lɛ hu miihoo niyenii lɛ loloolo.
Ekɛɛ yɛ eyiŋ akɛ,  "Be ni mishi Adomaŋ lɛ amɛmiije niyenii lɛ hoomɔ lɛ shishi.
Be nɛɛ lɛ ebe."
Hewɔ lɛ,  Saki nyiɛ ekoŋŋ kɛtee Adomaŋ.
Agbɛnɛ,  hɔmɔ miiye lɛ jeee shwɛmɔ.
Be ni Saki shɛ Adomaŋ lɛ gbɔmɛi lɛ eye niyenii lɛ momo.
Gbɔi lɛ miike ayɛmfro kɛ ayɛmfrowu lɛ nibii.
Saki bɛ nikee ko.
Niyenii pɛ etaoɔ ni eye.
Edɔ Saki jogbaŋŋ akɛ aye niyenii lɛ ashi lɛ.
Efee eyiŋ akɛ ebaaku esɛɛ kɛya Kweimaŋ akrowa lɛ mli ekoŋŋ.
Akɛni etɔ lɛ ni hɔmɔ hu miiye lɛ hewɔ lɛ,  enyiɛ blɛoo.
Be ni eshɛ Kweimaŋ akrowa lɛ mli lɛ,  gbɔmɛi lɛ miila ni aajo.
Amɛye niyenii lɛ fɛɛ momo!
Be ni Saki nu akɛ niyenii bɛ lɛ,  nɔ nyɔ enɔ.
Enaaa loo yɛ paatii enyɔ lɛ fɛɛ.
Be ni ehiɛtsɛ lɛ,  aha lɛ akasa yɛ kɔɔpoo bibioo ko mli.
Saki nyiɛ kɛtee shia ekoŋŋ kɛ hɔmɔ.
Tsuutsu yɛ maŋ ko ni atsɛɔ lɛ Hulumaŋ lɛ nɔ lɛ, gbekɛ yoo ko kɛ naji kakadaŋŋ hi shi.
Atsɛɔ gbekɛ nɛɛ Aku.
Aku jwɛɔ nibii babaoo ahe.
Be komɛi lɛ etsɛ, Ataa Ankra, wuolɛinyo ko, haa Aku kɛ lɛ yaa faa lɛ naa koni amɛya sha loo yɛ elɛlɛ lɛ mil.
Beni Aku miisha loo lɛ, ejwɛɔ nɔ hewɔ ni hulu lɛ kwɛɔ lɛ yɛ ŋwɛi lɛ.
Be komɛi lɛ, Aku waa enyɛ, A'anua, kɛ nihoomɔ.
Aku jwɛɔ nɔ hewɔ ni mutsuru hiɛ tsuɔ yɛ tsene mli shi eyɛ wuɔfɔ su yɛ kpɔtɔmkpɔtɔ mli lɛ.
Ni Aku jwɛɔ nɔ hewɔ ni Oti, enyɛminuu lɛ, kɛ gbekɛbii hii krokomɛi lɛ hãaa ni ekɛ amɛ atswa bɔɔlo.
Be ko lɛ, Aku bi gbekɛbii hii lɛ nɔ hewɔ.
Amɛ ŋmɔ lɛ kɛkɛ ni amɛkɛɛ lɛ akɛ ekɛ gbekɛbii yei lɛ ayashwɛ.
Gbekɛbii yei lɛ tete taooo Aku kɛ shwɛmɔ.
"Onaji kɛlɛ tsɔ," gbekɛbii yei lɛ kɛɔ daa.
Aku he fee shoo.
Enaaa mɔko ekɛ susu ejwɛŋmɔi babaoo lɛ ahe.
Shi Aku kɛ hulu lɛ babɔ naanyo.
Daa leebi kɛji ete shi lɛ, ekpaa hulu lɛ gbɛ.
Wuɔ gbɛɛmɔ shiɛɔ hulu lɛ shitee.
Aku sumɔɔ ni ejo yɛ leebi maŋkpa hulu lɛ mli, be mli ni esusuma hu joɔ.
Loofɔji agbɛɛmɔ lɛ haa wuɔ gbɛɛmɔ lala lɛ ŋɔɔ soro.
Hulu lɛ hã Aku yi obɔ kɛ miishɛɛ.
Hulu lɛ hã Aku ŋmɔ bibiibii babaoo.
Gbi ko lɛ, hulu lɛ eteee shi.
Aku mɛ wuɔgbɛɛmɔ.
Wuɔ ebooo.
Loofɔji lɛ hu laaa.
Ni kɛji hulu bɛ lɛ, Hulumaŋbii lɛ nyɛɛɛ amɛ daa kɛ daa nifeemɔi lɛ eko afee.
Okwaafoi nyɛɛɛ amɛ ŋmɔji ashi amɛyasaa.
Ni ŋwɛi fee lamulu su kɛ awerɛho.
Ataa Ankra nyɛɛɛ faa mli looshamɔ eya.
Gbekɛbii nyɛɛɛ amɛnaa amɛbua koni amɛya skul.
Ni yei nyɛɛɛ jaji lɛ anɔ amɛya, kɛha samala kɛ grasin naa jarayeli.
Aku shwe enɛmɛi fɛɛ.
Aku shwe wuɔ kɛ loofɔji agbɛɛmɔ hu.
Ni eshwe hulushitee lɛ po tsɔ.
Mɔ fɛɛ mɔ tao ni ele he ni hulu lɛ etee.
Mɛi komɛi kɛɛ, "Eko lɛ hulu lɛ egbo."
Fã bii hu kɛɛ, "Hulu lɛ efã gbɛ."
Aku kpãaa gbee ekɛɛ, "Daabi, hulu lɛ gboko.
Hulu lɛ efãko gbɛ hu.
Kulɛ ebaakɛɛ mi dã."
Mɛi komɛi ye Aku wiemɔ lɛ he fɛo.
Shi Aku tee nɔ ewie akɛ, "Anɔkwa.
Minaanyo ji hulu lɛ.
Egboko.
E–"Shi mɔ fɛɛ mɔ kpa Aku toi boo.
Mɔ fɛɛ mɔ hiɛ kpa hulu lɛ nɔ.
Amɛŋmɔ Aku jogbaŋŋ.
Gbekɛbii lɛ hu ŋmɔ.
Gbekɛbii lɛ aŋmɔlɔ lɛ dɔ Aku fe fɛɛ.
Kɛ awerɛho tamɔ ŋwɛi lɛ nɔ lɛ, Aku sha ehe ebote eshia lɛ mli.
Yɛ gbɛ lɛ nɔ lɛ, ejeee gbɛ ni enane tswa enyɛmi nuu lɛ bɔɔlo lɛ.
Bɔɔlo lɛ kokro etee kpata lɛ shi.
Tsene kɛ emli mutsuru ma kpata  lɛ koŋ kome mli.
Bɔɔlo lɛ tswa tsene lɛ.
Tsene lɛ kpa.
Mutsuru lɛ shwie.
Mutsuru lɛ kpa bɔɔlo lɛ he.
Oti kɛ enaanyo ko bote shia lɛ mli koni amɛyakɔ ebɔɔlo lɛ.
Ena tsene ni ekpa lɛ, mutsuru ni eshwie lɛ.
Ena ebɔɔlo ni ewu mutsuru lɛ hu.
Dani eeejo foi ni eyakɛɛ A'nua nɔ ni Aku efee lɛ, Aku kɔ bɔɔlo lɛ ni ewo foi.
Gbekɛbii hii lɛ nyiɛ Aku sɛɛ.
Amɛ fɛɛ amɛ kɛ A'anua kpe yɛ agbo lɛ naa.
A'nua na ni Aku hiɛ bɔɔlo lɛ.
Dani eeetsɛ Aku ni ekã ehiɛ lɛ, Aku jo foi eho ehe.
Oti, A'anua kɛ Hulumaŋbii lɛ fɛɛ kwɛ Aku yisɛɛ be mli ni Aku jo foi lɛ.
Amɛ kpa amɛ yitsei amli nɔ ni Aku kɛ bɔɔlo ni ewu mutsuru lɛ yaafee.
Aku wa edamɔ shi be mli ni eshɛ maŋ blohu lɛ teŋ tutuutu.
Ekɛ bɔɔlo lɛ fɔ shikpɔŋŋ.
Aku sha eniji kɛ naapkɛɛ hekãa, esha enane kakadaŋŋ kome fitirifitiri ema ekome sɛɛ, kɛkɛ ni etswa bɔɔlo lɛ.
Bɔɔlo lɛ kokro ebɔle shi yɛ shikpɔŋŋ, ni eyi mli kɛ tee blohu lɛ koŋ afã.
Bɔɔlo lɛ yatswa ŋme tso ni ma blohu lɛ afã lɛ fãji ashishi.
Kɛkɛ ni bɔɔlo lɛ fã etee ŋwɛi tasuu lɛ mli.
Amɛnaa ni ekpɛ amɛhe sɔŋŋ hewɔ lɛ Hulumaŋbii lɛ gbɛ amɛdaaŋ, be mli ni amɛkwɛ bɔɔlo lɛ yisɛɛ gãã kɛtee ŋwɛi shɔŋŋ.
Bɔɔlo lɛ filiki eho atatui lɛ ahe, eho heni hiŋmɛi aaana.
Nɔ fɛɛ nɔ shɔ.
He fɛɛ he fee dioo.
Trukaa lɛ, ŋwɛi tse.
Atatui lɛ fee futaa, koklobii kɛ funyafunya.
Kɛkɛ ni bɔɔlo wulu ko fã kpo kɛjɛ atatui lɛ asɛɛ.
Bɔɔlo nɛɛ kpɛ haŋŋ.
Bɔɔlo lɛ etsu ni eyɛ wuɔfɔ su tamɔ mutsuru pɛpɛɛpɛ.
Bɔɔlo lɛ ji hulu lɛ.
Aku hulu lɛ.
Nɔ fɛɛ nɔ fɛne.
Dioofeemɔ lɛ tee.
Be kukuoo sɛɛ lɛ, mɔ fɛɛ mɔ bɔi shiayaa kɛha gbi lɛ nifeemɔi agbɛjiianɔtoo.
Ataa Ankra tao eloo goga lɛ.
Okwaafoi kɔlɔ amɛ kɔii.
Gbekɛbii ju amɛhe ni amɛsaa amɛhe, ni amɛfee skulyaa he kralo.
Yei fimɔ kapɛji kpɔ yɛ amɛ nɔhaa mamai lɛ anaa.
Amɛtere amɛ gagbai kɛ kɛŋtɛŋi lɛ ni amɛ sha amɛhe kɛtee jarayeli.
Hulu kusɛɛ eba Hulumaŋ.
Aku ni fee.
Gbi hee je shishi...
Sowa kɛ Laye kɛ amɛ tsɛ ataa hi shi yɛ maŋ ko mli.
Amɛkpa gbɛ akɛ aha skul gbɛ koni amɛyasara amɛ naa.
Ehi akrowa ko ni bɛŋkɛ kpaakpo agbo ko he.
Sowa kɛ Laye miishɛ amɛhe ejaakɛ be eshɛ kɛha amɛnaa saramɔ ekoŋŋ.
Gbɛkɛ dani je baatsɛre kɛha amɛgbɛfaa lɛ, amɛto amɛ nibii fɛɛ kɛwo amɛ bagii amli ni amɛsaa amɛhe kɛha gbɛfaa kakadaŋŋ lɛ.
Nakai gbɛkɛ lɛ, amɛ wɔɔɔ.
Amɛgba gbijurɔ lɛ he sane aahu.
Be ni jetsɛre leebi maŋkpa lɛ, amɛshi kɛtee akrowa lɛ mli kɛ amɛtsɛ ataa tsɔne lɛ.
Be ni amɛyaa yɛ gbɛjegbɛ lɛ nɔ lɛ, amɛtsɔne lɛho gɔji, kooloi kɛ ŋmɔji komɛi ahe.
Amɛkane tsɔji ni amɛla lalai.
Be saŋŋ sɛɛ lɛ, etɔ gbekɛbii lɛ hewɔ lɛ amɛkamɔshi ni amɛwɔ yɛ tsɔne lɛ mli.
Tsɛ ataa tsiɛ Sowa kɛ Laye be ni amɛshɛ akrowa lɛ mli lɛ.
Amɛna amɛnaa, Naa Momo ka saa ko nɔ yɛ tso ko shishi ni eejɔɔ ehe.
Naa Momo kɛ lala kɛ joo nya amɛhe kɛbote shia lɛ mli.
Enabii lɛ kɛ miishɛɛ ha lɛ nikee nibii ni amɛkɛba lɛ.
"Gbelemɔ minikee lɛ naa klɛŋklɛŋ," Sowa kɛɛ.
"Dabi, minɔ lɛ klɛŋklɛŋ," Laye kɛɛ.
Be ni Naa Momo gbele nibii lɛ anaa lɛ, ejɔɔ enabii lɛ.
Kɛkɛ ni Sowa kɛ Laye jekpo kɛtee agbo lɛ naa amɛyashwɛ.
Naa Momo kɛ ebinuu lɛ gba amɛweku lɛ he sane kɛ jeŋ saji komɛi ahe sane.
Be ni duŋ wo lɛ, Sowa kɛ Laye ku amɛsɛɛ kɛtee shia lɛ mli ni amɛyaye gbɛkɛ niyenii.
Amɛgbeee niyeli lɛ naa ni wɔnyɔmɔ amɛ nɔ!
Ni je tsɛre lɛ, gbekɛbii lɛ atsɛ ataa shi amɛ yɛ Naa Momo ŋɔ ni etee maŋ wulu lɛ mli.
Sowa kɛ Laye ye bua amɛ naa kɛ shia nitsumɔ.
Amɛfo nu ni amɛ lɛ lai.
Amɛya kɔlɔ wɔji yɛ wuɔi lɛ ashishi ni amɛtserɛ yelibai yɛ abɔɔ lɛ mli.
Leebi ko lɛ, Sowa kɛ enaa tsina yei lɛ tee jwɛikpemɔ.
Amɛjo foi kɛtee ŋmɔ ko ni bɛŋkɛ amɛ mli.
Okwaafonyo lɛ mli fu.
Eto eyiŋ akɛ ebaatsi tsinai lɛ anaa ejaakɛ amɛye eŋmɔshi nibii lɛ.
Kɛjɛ nakai gbi lɛ,  Sowa bɔɔ mɔdeŋ akɛ tsinai lɛ yataooo sane kɛbaaa dɔŋŋ.
Gbi kroko lɛ, Naa Momo kɛ gbekɛbii lɛ tee jara lɛ nɔ.
Eyɛ agba ko ni ehɔɔ yelibai, sikli kɛ samala yɛ mli.
Laye sumɔɔ ni etsɔɔ nihelɔi lɛ nibii lɛ ajara.
Sowa baato nibii ni nihelɔi lɛ he lɛ kɛhaa amɛ.
Gbɛhamɔ be lɛ eba naagbee.
Esa ni gbekɛbii lɛ aku amɛsɛɛ kɛya skul yɛ maŋ wulu lɛ mli.
Naa Mono ha Sowa fai ni eha Laye Suwɛta.
Eto niyenii kɛha amɛgbɛfaa lɛ.
Be ni amɛtsɛ ataa ba amɛwolemɔ lɛ, amɛ sumɔɔ ni amɛyaa.
Gbekɛbii lɛ kpa Naa Momo fai koni efata amɛhe kɛya maŋ wulu lɛ mli.
Eŋmɔ mugɛɛ ni ekɛɛ, "Migbɔ fe maŋ wulu mli shihilɛ.
Mamɛ nyɛ yɛ biɛ koni wɔsɛɛ skul gbɛhamɔ lɛ hu nyɛbasara mi."
Be ko lԑ duade kԑ tԑŋ bↄ naanyo.
Amԑhi shi yԑ akrowa ko ni atsԑↄ lԑKoowa.
Okwaafoi ji amԑ.
Amԑtsuↄnii jogbaŋŋ.
Daa gbi lԑamԑyasraa amԑhe.
Afi ko nↄ lԑ, nugbↄ enԑԑԑ yԑ Koowa akrowa lԑ mli.
Ŋmↄshi nibii ekwԑԑԑ.
Hↄmↄ kple ko ba.
Anaaa niyenii aye.Gbi ko be ni duade eyasra tԑŋ lԑ, amԑto amԑyiŋ akԑ amԑbaafa gbԑ koni amԑyatao nitsumↄ kroko amԑtsu.
Be ni amԑfaa gbԑ lԑ, amԑkԑ yooko kpe.
"Minaokoo Awo."
Duadekԑ tԑŋ ŋa yoo lԑ.
Yoo lԑ here amԑnↄ ekԑԑ, Naejↄ anyԑmimԑi, "Nԑgbԑ nyԑyaa ni etↄ nyԑ nԑkԑ?
""Wↄmiiya wↄyatao nitsumↄ yԑ akrowa kroko nↄ wↄtsu.
Bԑ ole akԑ hↄmↄ eba," Tԑŋ kԑԑ.
Yoo lԑ bi amԑ akԑ, "Mԑni nitsumↄnyԑbaasumↄ ni nyԑtsu?"
Amԑherenↄ akԑ, "Wↄbaaha oweku kԑokooloi niyenii.
"Yoo lԑ bi akԑ, "Mԑni nyԑbaahia kԑha nitsumↄ nԑԑ tsumↄ?"
Amԑkԑԑ lԑ akԑ, "Wↄbaahia shikpↄŋ kpakpa, nu kԑ nↄkwԑmↄ kpakpa."
Yoo lԑ kԑ amԑtee shia ni ekԑamԑyahi shi jogbaŋŋ.
Shwane ko lԑ, duade mlifu Tԑŋ.Amԑnↄ jogbaŋŋ.
Duade kԑԑ eheyԑ sԑԑnamↄ fe Tԑŋ.
Tԑŋ hu kԑԑ eheyԑ sԑԑnamↄ fe duade.
Yoo lԑ nu nↄmↄ lԑ he.
Ejekpo yԑtsu lԑ mli ni ebabi amԑ akԑ, "Mԑnieba ni nyԑnↄↄ?"
Duade wie klԑŋklԑŋ.
Ekԑԑ, "Miheyԑ sԑԑnamↄ fe Tԑŋ.
Mi mihaa boduade ni okԑfeↄ niyenii srↄtoitamↄ fufui, gali, duade agwao kԑagbilima."
Kԑfatahe lԑ, oduↄ mitsei lԑ.
Mibaikԑ mihetotoi lԑ hu lԑↄ okooloi lԑ.Nitsumↄi enyiԑ sↄŋŋ Tԑŋ tsuↄehaa bo?
Tԑŋ ŋmↄ mugԑԑ, ehoso eyitso niekԑԑ, "Awo, mile akԑ osumↄↄ ŋmewonu jogbaŋŋ."
"Ole hu akԑ mi mihaa bo ŋme niokԑhoↄ wonu.
Mutsuru ni okԑhoↄkpokpoi lԑ jԑ mi mli.
Ŋmԑmu niokԑshiↄ loo lԑ hu mi mikԑbaa."
Agbԑnԑ hu, mibԑlԑo lԑ okԑhaa agbai ni yↄↄ shia nԑԑ mli lԑ ayiteŋ: amԑ haa bo hↄↄ yԑ agbai lԑ ashishi.
Asaŋ, onuↄ daa dↄkↄdↄkↄ ni jԑↄ mimli lԑ okԑjↄↄ otsui he.
No ji Tԑŋdaa kpakpa kԑ ehiԑ afui, ni oshwԑԑԑ he lԑ.
Enԑԑmԑi fԑԑ asԑԑ lԑ, bↄlↄi niokԑbԑↄ shia mli kԑ agbo naa lԑ, mi mihaa bo.
"Hmmmm!"
Yoo lԑ mu fuaa ni ekԑԑ, "Yoo!
Minu nyԑ sane lԑ."
"Nↄ ni makԑԑ nyԑ ji, nyԑ fԑԑ nyԑhe yԑ sԑԑnamↄ kԑha mi.
Minyԑԑԑ maye duade folo.
Minyԑԑԑ maye ŋme hu folo.
Nyԑ yi enyↄ lԑ fԑԑ haa mi niyenii srↄtoi.
Enԑ hewↄ mikԑԑ nyԑ fԑԑ nyԑhehiaa naakpa lԑ."
Yoo lԑ kԑ duade shi fufui.
Enuŋme lԑ ni ekԑhoo wonu.
Eŋmԑokpↄlↄ ni efↄ nine etsԑ enanemԑi.Amԑbaye fufui kԑ ŋme wonu lԑ.
Amԑmiishԑ niyenii lԑ he jogbaŋŋ.
Kԑjԑ nakai gbi lԑ nↄ lԑ, duade kԑ tԑŋ naanyobↄↄ lԑ mli bawa kpeŋ.
Tsuutsu yɛ maŋ ko ni atsɛɔ lɛ Hulumaŋ lɛ nɔ lɛ, gbekɛ yoo ko kɛ naji kakadaŋŋ hi shi.
Atsɛɔ gbekɛ nɛɛ Aku.
Aku jwɛɔ nibii babaoo ahe.
Be komɛi lɛ etsɛ, Ataa Ankra, wuolɛinyo ko, haa Aku kɛ lɛ yaa faa lɛ naa koni amɛya sha loo yɛ elɛlɛ lɛ mil.
Beni Aku miisha loo lɛ, ejwɛɔ nɔ hewɔ ni hulu lɛ kwɛɔ lɛ yɛ ŋwɛi lɛ.
Be komɛi lɛ, Aku waa enyɛ, A'anua, kɛ nihoomɔ.
Aku jwɛɔ nɔ hewɔ ni mutsuru hiɛ tsuɔ yɛ tsene mli shi eyɛ wuɔfɔ su yɛ kpɔtɔmkpɔtɔ mli lɛ.
Ni Aku jwɛɔ nɔ hewɔ ni Oti, enyɛminuu lɛ, kɛ gbekɛbii hii krokomɛi lɛ hãaa ni ekɛ amɛ atswa bɔɔlo.
Be ko lɛ, Aku bi gbekɛbii hii lɛ nɔ hewɔ.
Amɛ ŋmɔ lɛ kɛkɛ ni amɛkɛɛ lɛ akɛ ekɛ gbekɛbii yei lɛ ayashwɛ.Gbekɛbii yei lɛ tete taooo Aku kɛ shwɛmɔ.
“Onaji kɛlɛ tsɔ,” gbekɛbii yei lɛ kɛɔ daa.
Aku he fee shoo.
Enaaa mɔko ekɛ susu ejwɛŋmɔi babaoo lɛ ahe.
Shi Aku kɛ hulu lɛ babɔ naanyo.Daa leebi kɛji ete shi lɛ, ekpaa hulu lɛ gbɛ.
Wuɔ gbɛɛmɔ shiɛɔ hulu lɛ shitee.
Aku sumɔɔ ni ejo yɛ leebi maŋkpa hulu lɛ mli, be mli ni esusuma hu joɔ.
Loofɔji agbɛɛmɔ lɛ haa wuɔ gbɛɛmɔ lala lɛ ŋɔɔ soro.Hulu lɛ hã Aku yi obɔ kɛ miishɛɛ.
Hulu lɛ hã Aku ŋmɔ bibiibii babaoo.
Gbi ko lɛ, hulu lɛ eteee shi.
Aku mɛ wuɔgbɛɛmɔ.
Wuɔ ebooo.
Loofɔji lɛ hu laaa.
Ni kɛji hulu bɛ lɛ, Hulumaŋbii lɛ nyɛɛɛ amɛ daa kɛ daa nifeemɔi lɛ eko afee.
Okwaafoi nyɛɛɛ amɛ ŋmɔji ashi amɛyasaa.
Ni ŋwɛi fee lamulu su kɛ awerɛho.
Ataa Ankra nyɛɛɛ faa mli looshamɔ eya.
Gbekɛbii nyɛɛɛ amɛnaaamɛbua koni amɛya skul.
Ni yei nyɛɛɛ jaji lɛ anɔ amɛya, kɛha samala kɛ grasin naa jarayeli.Aku shwe enɛmɛi fɛɛ.
Aku shwe wuɔ kɛ loofɔji agbɛɛmɔ hu.
Ni eshwe hulushitee lɛ po tsɔ.
Mɔ fɛɛ mɔ tao ni ele he ni hulu lɛ etee.
Mɛi komɛi kɛɛ, “Eko lɛ hulu lɛ egbo.” Fã bii hu kɛɛ, “Hulu lɛ efã gbɛ.” Aku kpãaa gbee ekɛɛ, “Daabi, hulu lɛ gboko.
Hulu lɛ efãko gbɛ hu.
Kulɛ ebaakɛɛ mi dã.”Mɛi komɛi ye Aku wiemɔ lɛ he fɛo.
Shi Aku tee nɔ ewie akɛ, “Anɔkwa.
Minaanyo ji hulu lɛ.
Egboko.
E–”
Shi mɔ fɛɛ mɔ kpa Aku toi boo.
Mɔ fɛɛ mɔ hiɛ kpa hulu lɛ nɔ.
Amɛŋmɔ Aku jogbaŋŋ.
Gbekɛbii lɛ hu ŋmɔ.
Gbekɛbii lɛ aŋmɔlɔ lɛ dɔ Aku fe fɛɛ.
Kɛ awerɛho tamɔ ŋwɛi lɛ nɔ lɛ, Aku sha ehe ebote eshia lɛ mli.
Yɛ gbɛ lɛ nɔ lɛ, ejeee gbɛ ni enane tswaenyɛmi nuu lɛ bɔɔlo lɛ.
Bɔɔlo lɛ kokro etee kpata lɛ shi.
Tsene kɛ emli mutsuru ma kpata lɛ koŋ kome mli.
Bɔɔlo lɛ tswa tsene lɛ.
Tsene lɛ kpa.
Mutsuru lɛ shwie.
Mutsuru lɛ kpa bɔɔlo lɛ he.
Oti kɛ enaanyo ko bote shia lɛ mli koni amɛyakɔ ebɔɔlo lɛ.
Ena tsene ni ekpa lɛ, mutsuru ni eshwie lɛ.
Ena ebɔɔlo ni ewu mutsuru lɛ hu.
Dani eeejo foi ni eyakɛɛ A'nua nɔ ni Aku efee lɛ, Aku kɔ bɔɔlo lɛ ni ewo foi.
Gbekɛbii hii lɛ nyiɛ Aku sɛɛ.
Amɛ fɛɛ amɛ kɛ A'anua kpe yɛ agbo lɛ naa.
A'nua na ni Aku hiɛ bɔɔlo lɛ.
Dani eeetsɛ Aku ni ekã ehiɛ lɛ, Aku jo foi eho ehe.
Oti, A'anua kɛ Hulumaŋbii lɛ fɛɛ kwɛ Aku yisɛɛ be mli ni Aku jo foi lɛ.
Amɛ kpa amɛ yitsei amli nɔ ni Aku kɛ bɔɔlo ni ewu mutsuru lɛ yaafee.
Aku wa edamɔ shi be mli ni eshɛ maŋ blohu lɛ teŋ tutuutu.
Ekɛ bɔɔlo lɛ fɔ shikpɔŋŋ.
Aku sha eniji kɛ naapkɛɛ hekãa, esha enane kakadaŋŋ kome fitirifitiri ema ekome sɛɛ, kɛkɛ ni etswa bɔɔlo lɛ.
Bɔɔlo lɛ kokro ebɔle shi yɛ shikpɔŋŋ, ni eyi mli kɛ tee blohu lɛ koŋ afã.
Bɔɔlo lɛ yatswa ŋme tso ni ma blohu lɛ afã lɛ fãji ashishi.
Kɛkɛ ni bɔɔlo lɛ fã etee ŋwɛi tasuu lɛ mli.
Amɛnaa ni ekpɛ amɛhe sɔŋŋ hewɔ lɛ Hulumaŋbii lɛ gbɛ amɛdaaŋ, be mli ni amɛkwɛ bɔɔlo lɛ yisɛɛ gãã kɛtee ŋwɛi shɔŋŋ.
Bɔɔlo lɛ filiki eho atatui lɛ ahe, eho heni hiŋmɛi aaana.
Nɔ fɛɛ nɔ shɔ.
He fɛɛ he fee dioo.
Trukaa lɛ, ŋwɛi tse.
Atatui lɛ fee futaa, koklobii kɛ funyafunya.
Kɛkɛ ni bɔɔlo wulu ko fã kpo kɛjɛ atatui lɛ asɛɛ.
Bɔɔlo nɛɛ kpɛ haŋŋ.
Bɔɔlo lɛ etsu ni eyɛ wuɔfɔ su tamɔ mutsuru pɛpɛɛpɛ.Bɔɔlo lɛ ji hulu lɛ.
Aku hulu lɛ.Nɔ fɛɛ nɔ fɛne.
Dioofeemɔ lɛ tee.
Be kukuoo sɛɛ lɛ, mɔ fɛɛ mɔ bɔi shiayaa kɛha gbi lɛ nifeemɔi agbɛjiianɔtoo.Ataa Ankra tao eloo goga lɛ.
Okwaafoi kɔlɔ amɛ kɔii.
Gbekɛbii ju amɛhe ni amɛsaa amɛhe, ni amɛfee skulyaa he kralo.
Yei fimɔkapɛji kpɔ yɛ amɛ nɔhaa mamai lɛ anaa.
Amɛtere amɛ gagbai kɛ kɛŋtɛŋi lɛ ni amɛ sha amɛhe kɛtee jarayeli.
Hulu kusɛɛ eba Hulumaŋ.
Aku ni fee.
Gbi hee je shishi...
