Nitaj ne' naj, nitaj ne' manj.
Ne'  ga'anj naj un.
Nitaj rian ne' nachraj ruo.
Nitaj riki si naa ne' éj.
Nitaj nun rua chrú un.
Nitaj riki si neku yugue ne'ej.
Nitaj ta riki sa 'nij ahui ato'.
Nitaj nu rua siga'an.
Wa,wa, ne' ga'anj naj un.
Ga' nana'hui rua da'hua nge hue'e, ga' nana'hui siganj daran nej ñaj ahio'.
Ga´ nana'huí riki nej chrún gane' sani nitaj.
Ne' ga'anj naj un.
Ga' doj  numan  ná yí gisij ga'an gache en.
"Ni'hiaj so hua sa nari'i ga'an" taj ná yí.
"Yinun man, nanikoj ni aniká rian nanee.
ja-ja, ji-ji" Nda a'nga' chre ná yi dan nata'an.
¡Ya'so' ga' man na li'!
¡Uta gurua rá!
¡So' ganari' sa gachrin  anikaj uta 'ï ruaj ni'in a!
"Gachrin anikaj aj, ¡Ya' si nihia' gu'naj ya' 'ngo dan ga´un!
¡Uta nihia' huaj nej a!
¡Dukúj doj ngaj dadin' uta nihia' ruaj 'hiaj gachrin li nan an!"
Uta a'nga', ni a'nga',  ni a'nga' ná yí  duku un nga gachrin anikaj aj.
¡Nugui 'chre en ganee ngáj!
Ñunj gu'naj Bechraj.
Na huin  rê ni ané na nikïn' nî.
Na huin yugui Yikaj, ni na huin yugue Yikû.
'Ngà guyuman yî rej nî, ni huej sachij ne na huin yî rej rê.
Hua gua'nij yuguij nî, hue ni 'ngà guyuma na.
﻿Ni ga'anj diní rê hua.
Ni ga'anj yuguej rê hua nej, gisij tinj dugui' ni.
Siganij nej dugui' ñunj ni 'un' ran' ñun hua lij.
Ni ûta hue'ê nikaj duhui' daran' ñunj.
¡Ni'iaj suj!
¡Ûta nìko dugui' ñunj huin ân!
¡Si ga'man ruhuat mán!
Gini'ñûn 'ngē ganataj si na huin dán yuhue Rîtu'.
¿Nusaj hua kuan yata'a ra'aj?
Sani se niko' huaj hua kuan ma má.
¿Nusaj hua marrē ra'à koj o ra'aj?
Sani se niko' huaj hua marrē ma mâ.
¿Nusaj hua mahiaj natoo ra'aj?
Sani se daran' diu hua mahiaj ma mâ.
¿Nusaj hua marrū nakaj arán ahui' ra'aj?
Sani se dara'anj hui sa marrū maj.
¿Nusaj hua mare tun ra'aj?
¿Nusaj hua mare mansâna ra'aj?
¿Nusaj hua gatsī ñan ra'aj?
¡Ey!
Guruat ga'nat dukuá.
Hué hiuj nan né 'nga nín, re nin Rosa.
'Nga sij hora gane ñuj nin hué ri' chrun yila sa' doj.
Uta nihia' ruhuaj gané riña hio'óo.
¡Dugunaj ta'u huaj!
Nikaj dugui' hue'é nga Rosa.
Nin daran' guii duku nguej ñunj 'nga numaj gisij gan'anj hue' digi'ñuj.
Nitaj si rasun nee dadin' ánan man'án riñaj.
Nitaj  si ni'ñia  nee 'nga mi'in  daj run'  ran' Mecu.
Si natat si 'nikinj  hiuj nan manj.
'ngoj, huí, gua'nín... !guiri'í so' yutuli!
Ran' nín ñun.
'nga duguatuj rahue'é nej sa nari'í ua'an ye'ej.
Ñunj nin a'hue síj ráa chrun.
A'hue huéj yakanj.
Nin ni'ín dane' tá daran' nej rahue' ga'hué gahui nin gatu dukuá.
Yi'ní dukuá ne Luí nin man ninanj si ran'ñun'unj  'nga nin'in ñunj.
Da'aj nin nachej ruhuaj ni'ín man.
Gi'iaj 'ngo sunuj u nin gataj gunín si dugui'í huin xni'ió.
Nin uta hua rá sitín nin ga'ué gatïnj riñanj.
Hua ñán' nin uta dugue'e nej dugui'í ye'ej run'minj.
Sani ñunj nin uta sa' atoj 'nga rahue'é yi'ní Rosa.
¿Ni'ín so' nuj huin si gatá ruhuaj 'nga nanikïn' dune' nej yuku a?Daj run nej yuhue nin nanikïn' dune' yu nin dusiki' yu man 'nga namin nihia' ruhua yu nari' yu riki' yu.
Sani nej yilu nin nanikïn' dune' yu 'nga na'an ruhua yu.A'ngo gui 'nga ginarit amin go'ngo nej yuku nan, nin nihiat daj hua dune' yu,  da' nin ga'ué  giradan'nga' ruhuat daj 'hia ruhua niman yu a.
¿Gini'injt ñunj anj?.
Ñunj huin sa ga'anj 'na' dukuán na ân.Ne' chrin', ne' huo', ne' chrin', ne' huo'.
Dukuanj che aché ñunj ân.
Ûta nun huín da' giriraj 'ngō aga' ruguñu'unj da' hìo doj guchij riña hua dadin' se si hua dako li ma.
Nitaj si yu'ui' huin du'ua ñunj run'uin du'ua a'ngō da'aj yuku sani ûta sa' gïn' dakín ñunj ânj.
Hue dakín ñunj ataj na'anj si hua hiuj 'ngaj 'ngō dasu nihia guenda yà ñunj ânj.
Ni hue dakín ñunj ataj na'anj si 'na' nichrun' 'ngō sañùu riñan ñunj.
Ûta nia' ruhuaj ni'ín rachrún ni daran' sa tsi'ij.
Si ruhuaj ni, ¿Nia' ruhuat ni'injt sitsi'ij nej a'?
﻿¿Ruat gini'înt daj nukua âj?
Nitaj gakïn' hua si arán rahue'ej má.Ñunj ni ga'ue gatu si'iô' si 'ngō hiu'uj sukui' li nanj ân.
Gurina'anj hue' ni uchij ma 'ngonaj xi ñun ân, ni nitaj damā nanî ruhua ñunj ni nitaj si ùni' ñunj mâ.
Gahuin chrun' nuguan' nakāa.Lij - YachijNika' - YakānSika' - NinajNuhuij - ña'anGan' - Nichrun'Garasun nej nuguan' nu yata' na da' gachrunt 'ngo sa anin ruat.
'Ngō yukua ni hua lij yu ni 'ngō elefântej e ni yachij yu.
Ñunj huin 'ng﻿o﻿ sin' achij i ni nitaj si yu'uí gache gurín.
¡Uta rumi' naj án!
¿Ahuin si 'n﻿a﻿' danj ra'aj?
﻿An, 'ng﻿o﻿ yilu li huin.
Nitaj si yu'uí má.
¿Nujhuin 'ngo sa yachij xi nikïn' ye' manj ra'aj?
An, 'ng﻿o﻿ hiu'uj ne huin naj án.
Nitaj si yu'uí má.
¿Nuhuin saj uta gara'aj a'ún?
Yugui nu r﻿i﻿  nee ruhua hiu'uj naj án.
Nitaj si yu'uí má.
¿Ahuin dugui' 'n﻿a﻿' daj ra'aj?.
Ra'ng﻿a﻿ chre huin aché ni án.
Ní huin naj án.
Hiaj numaj ga'an ra'ue naj án?
'Ng﻿o﻿ sin' achij ta'u huin hiaj á.
¡Nitaj a'ngo sa 'iaj yu'ui' mán!
﻿Ûta unaj 'ngò yutaj li huaj yu riki  kïj ï
Nari' yu 'ngò yato li nī gata' ña yu
Ne'ña doj nī nari' yu 'ngò elefântej ni gata' ña yu nej
Huej 'ngè yu nī gachin yu ané yinée
Nī dugu'ni' yu unaj ta'u yu
Sani 'ngaj gè 'ngò hiëj yachij xi ni ge'ej 'ngè dakó yu ni nayichru' yu
Hue dan nī dugue'e ta'u yu
Hue dan nī gunin 'ngò gurui li nī ga'anj nachinikaj yô' yu
Gunin 'ngò yuku ôso' li nī ga'anj nani'ñan yu yutaj li, sanī hua nanj dugu'ni 'yu dugue'e yu
Hue dan nī guyuma nî yutaj li nī gataj yu: "Si dugue'et a'manj, hua nī ga'uit hiëj xi na guendâ nakajt niman raj"
O' ni gataj yutaj li dan guni nî yu: "Si ga'uí ma dàdin' dugue'e ma naj nâ".
Hue dan nī ûta ga'ngā' huej ni yu nī na' huej yu dukua yu.
Ñunj gu'naj Lorī.
Na huin dán yuhue Rîtu'.
Ûta nihia' ruhuaj dukuj 'ngà dán yuhue Rítu', ni hue dan hua yu nej.
Natá gunin yu si ñu' guìi ni nū dakïn', hue dan ni yi'ñanj yu, "Guau, guau" taj yu, gatà ruhuaj si nū dakín yu nej.
Natá guni yu si ñu' guìi ni nū raki', hue dan ni yi'ñanj yu , "Guau, guau" taj yu, gatà ruhuaj si nū rakij yu nej.
Natá gunin yu si ñu' guìi ni nū rune ñun', hue dan ni yi'ñanj yu "Guau, guau" taj yu, gatà ruhuaj si nū rune ñan yu.
Natá gunin yu si ñu' guìi ni nū dako' hue dan ni yi'ñanj yu, "Guau, guau" taj yu, gatà ruhuaj si nū dakó yu nej.
Natá gunin yu si ñu' guìi ni hua hio', hue dan ni yi'ñanj yu, "Guau, guau" taj yu, gatà ruhuaj si hua hia yu nej.
Natá gunin yu si ñu' guìi ni hua kúhui' hue dan ni yi'ñanj yu, "Guau, guau" taj yu, gatà ruhuaj si hua kúhui yu nej.
Natá gunin yu si ñun' guìi ni hua dej ro'o', hue dan ni nu giyi'ñanj yu, gatà ruhuaj si nitaj dej ra'à yu hua.
Ûta ì ruhuaj ni'ín dán yuhue Rîtu'.
Ga'ninj 'ngō gachrin riña digân ni rune ñun' dej ro'o', dakïn' dako' ni raki'.
¿Ahuin si huin nej kolô nikaj yukuá gu'lûj nanj?
Sa mare
Yuguej sin' na nu 'ngō gatô mare.
Sa riña yirakaa
Yanā na nikaj 'ngo chruj tsi'i ni 'ngò yilu kolô yirakaa.
Sa mahiaj a
Yanā na nu 'ngò atsij mahiaj a.
'Ngò hiaj mahiaj a tá riñaj.
Sa marēe
Nej rihiàa na 'ngā yuku yirikïj na ni sa marēe huin.
Sa kuaan
Dà kuan chre hua yata'aj.
Yanā na nun 'ngò atsij kuaan.
Narinu yukuá gu'lûj.
Da'aj ni achín na'ân ma'án si hua a'ngò yuku hua ngē ru'uaj.
A'ngo yuku hua ngē ru'uaj.
A'ngō sa dugue'e 'ngē run' dugue'é.
Ni ga dunej ru'ua duné nej.
Ni ga ngë chruj rune ñanj ni raki ru'uaj nej.
Ni ru'ua ngë na'án ga ña'anj nej.
Ni ga'ue gi'ia ru'ìa nej.
Da'aj ni nanîn ruhuaj dadin' na'ue gie'ia ru'iaj a'ngō da'aj yuku li ma riki kïj ï.
Ûta huin ruhuaj gahuij rā chrun sani 'ngā doj na'ue gahuij.
Ni'iâ yatā'a ni nikā, sani daran' nej yuku li dan ninī hua nej yu 'ngà da'á.
Ni'iâ riña daran' nej yuku dan,
Sani nitaj a'ngō yu nun riña run' nun riñanj.
Nitaj a'ngō hua ru'uaj.
Gurín huin.
Daran nej ni da'aj ni nachin' na'anjt ma'ant si hua 'ngë a'ngò sa hua ru'ua't nej.Se gurín ran' dànanj.
Nata' nân ngō guendu da' ganù nej Betuj.
Ngà ganun nej Betuj ni gayi'ì sij ganin' sij si ga'anj sij yatà'aj.
Gaché nun Betuj yatà' nī ganari' sij ngō yahuīi.Gataj yahuīi gunin Betuj.
– Hua nin aché nunt ngā aj?Hua nin nanj ân.
– Gataj Betuj.
Duguni' Betuj ga'anj sij yatà' doj nī ganari' sij ngō yataj li.Gachín na'anj yataj li.
– Hua nin aché nunt ngā aj?
Ûta hua nin naj ân.
– Gataj Betuj.
Dugu'ni' Betuj ga'anj sij yatà' doj nī ganari' sij ngō yataa.Gachín na'anj yataa.
– Hua nin aché nunt ngā aj?Hua nin naj ân.
– Gataj Betuj.
Dugu'ni' Betuj ga'anj sij yatà' doj nī ganari' sij ngō aga' aché riña nanēe.Gachín na'anj aga' danj.
– Hua nin aché nunt ngā aj?Hua nin nanj ân.
– Gataj Betuj.
Duguni' Betuj ga'anj sij yatà' doj nī ganari' sij ngō aga' huaj riñan ahuīi.Nī gachín na'anj aga' danj sij.
– Hua nin aché nunt ngā aj?Hua nin nanj ân.
– Gataj Betuj.
Dugu'nin' Betuj ga'anj si yatà' doj nī ganari' sij ngōnaj atï'ïn.Nī gachín na'anj atï'ïn Betuj.
– Daj anîn ruhuat guyumant da'ngà nanj ra'aj?Ûta nahuin nihià ruhuaj naj ân.
– Gataj Betuj.
Sanī man gè horâ danj na'ninj ñan Betuj nī gini'in sij si daran sa gahuin dan nī se sa ya'ngà'aj huin dadin' ma si ga'ni' sij.
Ûta nihià' ruhuaj gáhiaj.
Nahiaj ngō guendu ruhuaj sanī, ¿ Ahuin si riñan nahiaj ñanj naj ra'aj?
Yugue ne'ej nī si atoj le'ej dan naj ân.
¿ Ahuin si riña ga'ue nahiaj ñanj nanj ra'aj?
Nîn ngà yugua'ân ni hua chruj riña ni nanj ân.
¿ Ahuin si riña ga'ue gàhiaj ñanj nanj ra'aj?
Huaj chruj riña yî ngà rê nanj ân.
¿Ahui si riña ga'ue nahiaj  ñanj naj ra'aj?¡Nahiaj guenda ma'ân saj!
Beru huin 'ng﻿o sí ran xi
Nikaj sij 'ngo yuhue kú chre.Beru 'nga dan si yuhue ga'anj riki kïj ï.
Gini'in yuhue dan 'ngo yataj a, hue dan ni niko' ta'u yu.
Gayi'i Beru unaj sij niko' sij dan sij yuhue.
Uta ga'i gui gunaj Beru niko' sij dan sij yuhue.
Gachin ga'i  ta'u gui ni gunukuaj Beru giri' sij dan sij yuhue.
Rayi'i ñan uta gunaj sij ni ganahuin gatïn ni' sij.
Daran' ne' ni'in sisi sigë'ëj e huin yuku a'ni'in riki kïj ï.
'Ngo gui dan ni uta nukuaj gahuaj yu ni daran' yuku guyu'ui' gi'iaj yu.
Sa huaj huin si 'nga gisij ga'i gui a'ngaj ña' yu.
Hue dan ni guyuma gurui da' giri yu ña' sigë'ëj e.
¿Ahui 'ngot giri ña' sigë'ëj naj?
.– Gachín na'anj gurui riña daran' nej yuku dan sani daran' yu yu'ui'.Hue dan ni gataj úrruj u.
– Ñunj án, ga'ue gita yi'í 'nga dakan du'ua sigë'ëj á.
¿Gisij ruhuat git﻿a yi'it ñunj anj?.
– Gataj sigë'ëj gunin urruj ni guyu'ui' yu, ni ga'anj ta'u yu.
A'ngo da'aj nej yuku dan ni uta anin ruhua nej yu daj gi'iaj yu da' giri nej yu ña' sigë'ëj e.¿Ahuin 'ngot digij ra'a ruhua du'ua sigë'ëj e naj?
– Nachrin' na'anj nej yu dugui' yu.
Gachin doj gui ni na'ue gunukuaj sigë'ëj si a'ngaj du'ua yu.
Hue dan ni gataj yutu li gunin sigë'ëj e. – Naguchr﻿a du'uat ni ni'iá ña' rá.
Nitaj a'ngo daj gaj ru'uaj ni garajyina sigë'ëj e naguchra' yu du'ua yu.
¡Án anj!
¡Uta 'nij sa kij hua yi'í ña' naj án!.
– Gataj yutuu gunin sigë'ëj e. Hue dan ni 'nga sitin yutu ni 'nga ña' yu giri yu sa ma yi'í ña' sigë'ëj e.
"Gi'íat suntuj ni na'ni't ña't daran' gui si nuhuij ni ganahuij ma guchru á".
– Gataj yutu li guni sigë'ëj e, ni uta giri' sigë'ëj e sina'aj si hua ña' yu.
– Sani, si nata't gunin a'ngo da'aj nej yuku dan si nu na'nín ña'án dadin' uta ri'í sina'aj maj. – Gataj sigë'ëj e guni yutuu.
Si giriñun ruhuat dadin' s﻿e﻿ si nataj maj.– Gataj yutuu gunin sigë'ëj e.
Uta ganahuin nihia' ruhua sigë'ëj e dadin' giyichrin' si a'ngaj ña' yu.
Sē sa chre huin gahuin 'sigë'ëj manj.Nej sigë'ëj ni ûta nihia' hua yu ni ûta hue nej yu.
Ni ûta yachij nej yu ni 'ngò xi a'ì nej yu.
Da' ko yuku ri' yu ni gurina'anj ya yu.
'Ngà aché nu sigë'ëj riki kïj ï ni ûta yu'ui' gurui 'iaj yu.
Ûta yu'ui 'yutaj' iaj yu, dâ ahuaj hìa yutaj guenda yu'ui 'yu.
Ûta yu'ui' gurui, yutaj ni yataj a. Dâ ahuaj hìa che nej yu.
Daran' nej yuku dan ni'in si nu sigë'ëj e riki kïj ï ni giyi'ij gui nej yu.
Ngò gui dan nì ngò yutu li gànari' ngò rachrún yachij xi.
"Ganikâ rachrún na na'anj dukuá da' gìsi gà'i gui yâ gurín á" –Gataj yu.
Gachrij yu du'ua yu guendâ ganikaj yu ga'anj yu sani nu gunukuaj yu gachinìkaj yu.
Gachrij yu sitin yu riña rachrún dan nì guru'man ra'a ta'u yu sanì nu gunukuaj yu gisikij.
Nanìkaj yu anej ané ru'man ra'a yu sanì ngādoj nu gunukuaj yu gisiki' ma.
Anû yu anukuaj yu rachrún dan sani na'ue gisikij gi'iaj yu.
Mmm, ngà ni'ín nuhuin si gi'iâ hiaj á, ngà 'ngò ne'ej gumin ma nì ganukua á.
–Taj yu.Hue dan nì ga'anj nakaj yu ne'e dukuâ yu sanì ûta ru'u hua man nì nu ga'ue ganukuaj yu rachrún dan.
Hue dan nì ga'anj nakaj yu a'ngo ne' yë'ē doj dukuâ yu.Guminj yu rachrún dan ni ganukuaj ta'u yu sanì a'ngò dajsu nu ga'ue gisikij gi'iaj yu.
Hue dan nì nagane yu nì yâ yu rachrún dan nì gini'in yu si ûta xān' yâ ma, nì dugu'ni' yu yâ yu nì yâ yu nì gayi'ij  ganahuin lij rachrún dan.
Ngà ganahuin lij rachrún dan nì guru'ma ra'a yu nì gunukuaj yu gunukuij dukuâ yu.Sanì riña ûta nìko yâ yu nì gahuin ga'ān ni' sikoj yu xi.
Sa huaj huin si riña gahuin ga'ān sikoj yu xi nì nu ga'ue natu yu ruhua dukuâ yu.
Ga'anj gane yu nì nanîn ta'u ruhua yu.– Si sa'àj nì nuj gatâ gunin a'ngo da'aj nej dugui'í da' yâ nugua'an nej ñuj rachrún na da' sigira'án danaj saj â.
– Gataj yu.
'Ngà huin ruaj gatò.
Ni nga 'na' guìi  ìta ra'a ni rahue'ej.Tun, tun, huin.
Nì na'ue gatò.
Nanikā anej nì nanikā anê.
Hìaj 'ia ganùn nej e ñuj ni gā' dugue'e aga' li a'min'.
Hue dan ni 'iaj yugui ñún guendâ gatò.
Sani ayi'ij anûn aga'a nuhui.
Ni ayi'ij du'gue'e nej yuku li giranj nî dukuj.
Ûta garā'aj huin 'na' 'ngo bisikletaâ nej.
– Hua nanj nu gatojt 'ngà a'.
Taj nî ra'anj ñunj.
– Sani nâ.
Daj gi'iâ gatò ruhuat ni si ûta gara'aj 'nga ûn'.
Gata gunin nî.
Ûta 'na' nej e riñaj sani ni' gachrā' a'min guìi, ni ûta garā'aj huin ga'anj riki yuma'anj.
-
Ga ‘ngō diû dan nī hue’êt chre ganikāj dugui’ daran’ chre nej yuku.
Guyumân ‘ngō gui nīnahuin chre’ nej yu da’ girī nej yu ‘ngō dugui’ nej yu da’ gà’nï̀nj riña nej yu.
Ûta huin ruhuâ de’lo gà’nï̀n’ yû’ riña a’ngô da’āj nej yuku.
Ngà nī diga’ñu’ūnj yu nej yû’.
Sa gatāj yu huin: “Ña’aan huin gutsi’ māre tāj râj nan ân!
¡Sī gagan’ ra’aat mandin’ gākāat mân!”
Guyumân ruhuâ a’ngô da’āj nej yukuû’ ni’in nej yû’ de’lo.
Huê dan nī gachrûn sun nej yû’ ganikïn’ yu ne’ ñāan.
Dadin’ ganï̂n ruhuâ nej yû’ sisī huê de’lo rugûñu’ūnj ña’aan nahuin gï̀n nej yû’ nga gūyumàn nuhuij.
‘Ngō gui dan nī gayì’ij gaman’.
Gaman’ nī gaman’.
Ûta nahuin ‘hiō nī nahuin nūhuij.
“Danè’ gīrì’ ña’aan da’ nāhuin gìn’ gà’ ûn”.
Gatāj yato riña a’ngô da’āj nej yuku.
“Gā’hue gāchìn’ gutsi’ tàj ràde’lo nī nārùn’ ña’aan rigîn’ ân” gatāj guruhui.
Yi’î ña’an tàj rà yu dan gi’hiaj yī’ì dan ganïn nê’ yu ganikïn’ yu ne’ ñāan ân”, gatāj ñû guruhui.
Dūgunàj nanun ruhuâ guruhui ruhuâ a’ngô da’āj nej yuku dan.
Huê dan nī ga’nḯn nej yû’ ya’ñanj da’ gan’ānj yākāj yû’ dan’an de’lo.
Ûta atōj de’lo tá yû’ nari’ ya’ñanj.
Nī nu gā’huēj ruhuâ yû’ nārī yû’ nēj e riña de’lo.
Gan’ānj nāran’ yû’ ‘ngō nânj reka’ nakòo.
Huê dan nī gan’ānj gāchrūn yû’ ahui de’lo.
Sanī nitāj nùnj gahuin.
Nu gānùn ña’aan nej reka’ lî’.
¡Nā’nï̀nj ñan dê’lo!
Gaguâj ya’ñanj.
“Ña’aan ni’ñānj ñûnj ân”.
Sanī nu ni’in de’lo dàj gī’hiaj yû’ gīrì’ yû’ ña’aan gā’huì’ yû’ gānikāj ya’ñanj gan’ānj yû’.
Gina’anruhuâ ya’ñanj.
Nī nanikāj yû’ nan’ yû’ ngà nej dugui’ yû’.
Ganata’ yû’ daj hua hīa rayi’î sigūtsi’ de’lo.
Āsij ngà dan nī, nitāj gà’ si ‘ngō nej yuku yu’hui’ ni’in de’lo.
Nī huê āsij ngà dan nī gayi’ì nej ya’ñanj yâ nej yu de’lo.
Hue’êt chre nikāj dugui’ Shantî ngà Arûn.
Ûta nahuin nìhìà’ ruhuâ nguèj si.
Dāñùn huā sa nata’ nguèj si riña dugui’ nguèj si ruhuâ sālûn.
Ûta unânj nguèj si nan’ nguèj si dukuâ nguèj si.
Yītïnj chre hua nīhià’ ruhuâ nguèj si.
‘Ngō gui dan nī, nānāj chre natûj Shantî ruhuâ salûn, màn riña hio’óo ni’ia gatu.
Nanïn ruhuaj rû’ ‘ia.
-“Sī ran’ ni sò’ aj” -gachîn nan’ Arûn.
Dugunûn ahui Shantî.
Gan’ gāne sanī màn si dugua’aj riñanj.
Ngà gachîn yugûn’ Sona si yūgui nī nu ga’minj.
Huê dan nī ga’min nùkuaj ñûn yugûn’ dan si yūgui, “¡Shantî Kumar!” Huê dan nī màn si nachinikāj Shantî ra’a.
“Nan’an Gân yihiâ raj” -gachîn nan’ Yugûn’ dan.
Màn si dugunûn hui Shantî.
Nasîj māre riñanj nī rû’ huaj si nūn gachi’i man huaj.
“Huā nïn tin’” Gachîn nan’ānj yugûn’ dan.
Huā nïn gata sanī nu ni’ia riñan yugûn’ dan.
“Nùhuin saj nanïn ruhuâ Santî hìaj doj”-“Huā nïn ne yuguējt ne’ej aj”-“Nitāj nùhuin si giran’ dânt yuhue a’”-“Huā nïn ne yuguan’án raj”
Da’ui Gà’ngàj ruhuâ Arûn.
Huê dan nī huā sa giri si ruhuâ si sìchràn’ si.
Hìaj unânj si huāj dīgân si riñan Shantî, nī gahui ngèj ruhuâ ra’a si.
Gini’in Shantî huāj gīnin nī gida’a Shantî màn.
‘Ngō yīrikij nakāj marrè XI huin rû’ huaj” Ganahuin gà’nïn’ rune ñan Shantî, Huê dan nī gayì’ìj ga’nga’ ta’uj.
¡Ô’ nī hiūj nan gini’in Arûn ngá nej dugui’ si nùhuin saj na’ue gà’ngàj.
¡Dadin’... Nitāj gàn’anj ñan’anj ne ngà’!
Ni d﻿o﻿ ian ni dugui m﻿a﻿'
O da'aj ni dugui mi se nako riñanj an.
O da'aj ni dugui mi se le'ej riñanj an.
Va da'aj ni vel﻿o﻿ lu nikaj dugui gaj a.
Ni da'aj dugui se lu a'min gaj mi ni xní le'e a.
Nu' ni xku d﻿o﻿' mi dugui'i aj.
Da'aj nij xku tub﻿a﻿ takó tá mi ninj dugui'í a.
Da'aj dugui mi nij xku vé xt﻿a﻿', ni ﻿o﻿da'aj dugui mi nij xku xtá riña 'na.
¡An!
N﻿u﻿' nij ñanj d﻿o﻿' mi duguí aj.
¿S﻿a﻿ ni mi s﻿e﻿ luj doj nikaj dugui' g﻿a﻿j g﻿aj﻿?
¡Ní mi s﻿e﻿ luj doj nikaj dugui' g﻿a﻿j a!
Hua 'ngō sa nikaj dugui' 'ngāj ni yitinj chre nikoj ñuj.
'Ngā nahuin nihia' ruhuaj ni hue dan 'iaj ngēj nej.
'Ngā dugue'ê ni dugue'e nej.
Sani na'ue guní si nànej dadin' ne' ruhua ne guni'in nuj.
– Gahui ga'nāt duku' á.
– Ta gunin sani na'ue gahuij.
Ga'anj gatō dadin nitaj si nihia' ruhuaj guenda na'ue dukuj 'ngāj.
Hue dan ni a'nín si ahuij ruhua ne guni'in ni dukuj 'ngāj.
Ûta duku huej ñuj, ni unaj huej ñuj ni ûta ahuaj ñuj.
Run' a'min ngēj hue dan a'minj nej.
'Ngā yigīn ni natuj ñuj ruhua ne guni'in.
Sani nitaj si riñun ruhuaj dadin' 'ngā gatō ni duku ñu huej nuj.
Ngà ganasij nga rà kïj ï.
﻿ ﻿Ûta nahuin nihià ruhuâ yataj a nī taj yu, "Si sa'aj nī gaman' saj â".
"Si sa'aj nī gamàn' dadin' nakò nin' ne saj â" Taj yukuaj a.
"Si sa'aj nī gamàn' da' ga'hue gunuj yinaj saj â" Taj yí.
"Si sa'aj nī gamàn' da' dukuj si barkuj li ruhuâ ne saj â" Taj dini Betuj.
Hue dan nī gayi'ij gaman' ta'û.
Da akà chre hua nej uman li.
Ûta ganahuin nihià' ruhuâ nej yataj li nī gayi'ì nej yu gachrá yu.
Ganachra ne ruhuâ kin nī ûta nahuin nihià ruhuâ yukuaj li.
Gayi'ì yí gunun si yinà si.
Nī daran' ñunj gayi'ì duku ruhua ne hio'oj o.
Ûta ganahuin' nihià ruhuâ daran' sa ni'nà' man riñan hio'o gi'iaj gumàan.
Niij notajnanaj rian rej ti`nu a
Va o nanaj xeriki a`mij a
Va ya`o nanaj xeo zij gunchi ta`va kusin xkaj a
Vedaj notáj xeo xkuj renun xhe se wej a
Va o nanaj xe o chone ga chava i`a luj do`o nika duvij ro zoo a.O wi chava i`a ginij zo rke o i`ù a.
¿a za ga`ve goran chava i`a rke i`ù ga?
Chone me o zi yoo to`o nejnanîj chava i`a `ya zo a. Nana nian garan to`o raj a.konoj nana notaj nij ne zi kotoj a.
'Ngà ûta achî, ni 'ngà ga'ì sa chrunj gi'iâ, ni chrunj narij ga'ì rasùun.
Narij ña du'ua nî, nii ûta nahuin nihiā' ruhua nî.
Hua 'ngo yuguej hua lij doj ni ûta nihiā' ruhuaj dukuj.
Chrunj narij chrun, yahuìi, güi, ni hue'ej.
Riña ûta nihiā ruhuaj narij ni da'aj ni narinún riña chran dukuá ni rān' rê ñunj.
Ûta ga'ī sa chrunj gi'iâ.
Chrunj narij 'ngo yilu yachij xi.
Narij 'ngo yukuaj sînā li.
Chruj nagi'iâ daran' rasùun 'ngà ñanj.
Ga'ī sa nagi'iâ guenda gudukuj.
'Ngà chruj nakaj rahue'ej, ni yugue ni guenda hua li ni nitaj nuj chruj gi'ia.
Hua nīgan’ huin.
Xàn’ chre yigï̀n ‘iaj gui
Dadin’ hìaj sîj man ‘na’ man
Ngà nï̀n natûj man rukû kïj i
¡Ga'anj ni'iaj naj án!, Taj yutan li.
¡Nu nigi'ī danè' ne dukuâ a' man!
Da'ne elefânte, ¿ga'ue rugûñu'unjt ñunj da' nāri'ij dukuâ ah?
Nan huin dukuâ raj.
Taj elefântej e gunin yutan li.
¡Ay, aay!
Se dukuâ huin na mân, dukuâ yataj a huin nanj da'ne elefânte.
¿Ruhuâ huej nan huin dukuâ raj?
¡Ay, aay!
Se dukuâ huin na mân, dukuâ yuun huin nanj ân.
, ¿Nan huin dukuâ raj?
¡Ajá!
Taj yutan li nī ûta gahuin ne yu.
¡Hue nan huin dukuâ da'ne!
Ûta guruhuât dadin' hīaj nī nari'í dukuâ naj da'ne elefânte.
Nan huin dukuâ.
Né ngà rê nī ngà nîn.
Daran' ñunj ri si ganinj nī dakanj.
Ñuna huin riñan nani'hia' ñunj nī na'nin' ñunj si rasun ñunj.
Da'huí duniko' hue'é siga'án.
Yî anin sikuj hue'e chrun riniin.
Daran' si rasun ñunj nī hue'e chre nachra sa' ñunj.
Ye'ej anin rê aga' tanj an.
Sanī sa nun kúhuin nuta' san'anj ráhue'e.
Nîn nachra sa' daran' atsij i.
Hua ngō hue' riña 'hiaj ñunj nīhiaa
Ngà ûta nuhuij nī ri ñunj daran' retoo.
Ngà ûta ña'àn nī atoj ñunj riña hio'óo.
Ngà 'na' a'ngo nej dugui' dukuâ ñunj ni ri ñunj daran' chrun yila.
Da'huit ga'anat riña né danin gini'int daj hua dukuâ.
¡Gana'hui so' aj!
‘ngō sin’ ngà achīj i huínNgà gā’ue rūgûñu’ûn a’ngô nej dugui'í.
Nga ganahuij sun digî’ñu, nīnihià’ ruhuâj gà’uìj ya yuguê ne’ej.
Ûta nihià’ ruhuâ le’ej dan guendâ dādanj.
Nga ganarán riña hue’ digî’ñu, nī rugûñu’ûnnîda’ gī’iaj yūguiin mān’aan da’ gān’ānj gī’iaj suun.
Ne’ nìn man, nī rugûñu’ûn rê dû’uè rasun màn ane’ ‘iānj an
Sanī huāda’āj tāj nî, “Gī’iaj ‘ngō sunūj u, nī sī rugûñu’ūnjt ñùj mân!”
Huā da’ājnī tājrê nej, “Guruhuât, sanī sī rugûñu’ūnjt ñùj gui hìaj mân.”
Huā da’ājnī tājnguènj en si nāchrànj gāné ‘ngō rïn hiūj u.Ô’ nī ayì’ìj ahiaj ‘ngō dân ñanjahiaa!
Nihià’ ruhuâj rūgûñu’ûnyuguan’ân.
Ñūnj un nata’ guêndu gūnïn.
Ña huā nïn’ hua lij yuguê ne’ej.
Nitāj nùj gā’ue rūgûñu’ūnj le’ej dan.
Sanī ñùnj nī ngà achî doj.
Yī’ì dan rugûñu’ûn a’ngô nej dugui’í.
Yugui gu'naj YikajNi huej rugujñu'unj ñuj da 'nachrá riña dan.
Hua gui ni nitaj si nihia' ruhuaj nachrá riña dan, sani Yikaj na'nga si da'uí nachrá riña dan.
Yikaj nikaj 'ngo bisikleta yachij xi ni huej digan da' guit﻿a﻿ yichrá ma.
'Ng﻿a﻿ ginin yichrá ma ni Yikaj nachrinikaj ñunj
Da'aj ni uni' Yikaj 'ng﻿aj﻿ ni uta na'an ruhuaj.
Sani achin 'ngo diu ni nachin' ni'iaj Yikaj rayi'ij riñanj, ni nakaj dugui 'huej ñunj.¡Uta ' i ruhuaj ni'í yugui yikaj!
Ñunj gu'nāj Berû Silíj na huin dinin Jusê.
Daran' nìgan'anj ruguñu'un dinin dà' nagi'iaj si ma'an si guendâ ga'anj si hue' digi'ñun.Nan huin ________________________gàto
Nan huin ______________________Ganinj
Nan huin ____________________________    bisiklêta
Nan huin ___________________________                                                                  ñanj
Na huin ______________________                                                                               nanj
Na huin  ________________________                                                rumin
Nan huin ____________________                                                          hue'ej
nimaj nuu ndoj rasuun aj
nii yaj  raj ñój gaa xkua anj a zee natáj nanaaj nkaa rej nii aj
nii yaj raj gaa takoj aj níj tivij aj
nakíj kari' raj gaa ñoj gaa r´´´´´´´´´´´´ej a zee tamaj za'oj rianj zo' taj zo' maj
nakíj nii yaj raj gaa ñoj gaa ni 'ño nij maj aj
¿Nusaj dugue'e ne'ej ra'aj?
Si anin riki ne'ej si ruhuaj.
¿Nusaj naní ruhua Betuj ra'aj?
Si ruhuaj ni r﻿e﻿ ga'anj gi'iaj sun yi'i dan ni niní ruhuaj.
¿Nusaj uta nihia' ruhua Bechraj ra'aj?
Dadin' giranj ni 'ng﻿o﻿ neku nak﻿a﻿a guenda ginuj.
¿Nusaj a'ng﻿a﻿' táyi maj ra'aj?
Dadin' 'ng﻿o﻿ ñaj 'n﻿a﻿' tahia ahia táyi dan.
¿Nusaj nahuin nihia' ruhua du'ui' maj ra'aj?
Dadin' 'nga gahuin chrun nej da'ní du'ui' dan ahia ni riña ñaj.
¿Nuhuin si ran' yan﻿a﻿ naj ra'aj?Si ruhuaj ni si naní ruhua yana dan.
Ña nikun o chrun a.Rian i'ò nikun chrun a.Ne kachi koj takoo chrun a.Ne kachi koj takoo chrun a
Ñan nikun o chrun a. Rian i'ò nikun chrun a.Nej ya chrun ka'an rke i'ò a.Nej kachi koj takoo chrun a.Nej kachi koj takoo chrun a.
Ñan nikun o chrun a. Rian i'ò nikun chrun a.Nej ya chrun ka'an rke i'ò a. Nej garan i'ò ya chrun a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Nej kachij ra'a chrun a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Ra'a chrun kachij koj a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Ra'a chrun kachij koj a.Nej ra'a koj norxaj yàj a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Ra'a chrun kachij koj a.Nej ra'a koj norxaj yàj a.Nej chruj chanii kachij rke yàj a.Nej kachi koj takoo chrun a.Nej kachi koj takoo chrun a.
Ñan nikun o chrun a.Rian i'ò nikun chrun a.Nej ya chrun ka'an rke i'ò a.Nej garan i'ò ya chrun a.Chrun tañan rian i'ò a.Ra'a chrun kachij koj a.Nej ra'a koj norxaj yàj a.Nej chruj chanii kachij rke yàj a.Nej rkej chruj kanej maj kan a.Nej kachi koj takoo chrun a.Nej kachi koj takoo chrun a.
Zi nej...Rkej kan norxaj o koj le'e a.O wì nej nagun o chrun a.Nej kachi koj takoo chrun a.Nej kachi koj takoo chrun a.
¡Nanikaj yilulí'!
duku doj ngaj á.
Gané rua si yuguti ra.
Ginaj gané hiuj nan a.
¡Nanikaj yilulí'!
Úta yakán iuj dan gahui rá.
¡Nanikaj yilulí'!
Si ga'anj ye'e man.
¡Nanikaj yilulí'!
Se si'hiat huin dan man.
¡Nanikaj yilulí'!
Nuj huin si ganarit'  hiaj naj.
¡Nanikaj yilulí'!
Si ga'tsi'  yuku yiuj dan man.
¡Se yuku ga´hue duku ngat huin dan man yilulí'!
¡Yiluli'!
Nga' nanikaj hiaj aj.
Ngaj rua  yuguti dadin' ga' sij diú gatoj ra.
¡yilulí!
Nihià' ndo'o râ Nawi tiko ngà chavì a
...nī ngà nij xtāj a
Nihià' raj tikoj ngà rihio ñanj a.
Nihia' raj 'ia ve' hio'ó chrū a.
Nga namân Nawi ve'a,kanē nô' tāj ni nô' a.Sanī nô' tāj 'vēj râ kanē màn.
"¡Rmìj ne'êj imin' a!
taj nô' aguáj nô' a.
Ka'nu' nô' 'ō ña' a.Vā nìke ndo'o se vā nike man nô' a.
Nako' ndo'o se vā nike man nô' a.
"¡Rakuís manj a!"
Tāj nô' kunánj ndo'o nô' a.
Taj ni'ñō gurānj chingà imin' a.
"Si xui's ma Nawi" tāj sô' a gò' so man nakāj a.Tāj imin' riña intan' a.
'Iaj ganâ itan' imin' riña nakaj a.
Hiàj nigànj ane nô' nina'nu' nô' kú ñan' nô' a.
¡'Ngà giyigïn áj!
'Ngà gisij diu nachit hiaj á.
¡Na'uej ruhuaj nachí mâ!¡Ûta rumij naj án!
¡Na'uej ruhuaj na'nïnj kú ña'ân má!¡Na'uej ruhuaj ganej má!¡Nitaj si ani rikí má!
¡Na'uej ruhuaj ga'ān hue digi'ñun má!
Sani gui hìaj ni guenda nej yuku gahuin chrunt hue' digî'ñun án.
¡Ûta anin rikí naj ân!¡Ga'an hue' digî'ñun ruhuaj naj ân!
¡'Ngà ûta yakan gui naj ân!¡Guyunt ma'ant dadin' ûta ra'ñan guchij á!
Yuhue nánj nïn hua ru'ú rakij yú '.
Yuhue nánj nïn                                            hua ye'e rakij yú '.
Yuhue nánj nïn                                             Sa marruú huin yú '.Yuhue nánj nïnSa gatsï í huin yú '.
Yuhue nánj nïn                         Yuhue nánj nïnhua ye'e dakïn yú'.
hua ru'ú dakïn yú'.
Yuhue nánj nïn                          Yuhue nánj nïnuta nïn 'iaj yú'.
uta yí'ñanj    yú'.
Ni'hiaj so '' iaj yuhue li nan.
Uta rakij yu, uta nihia 'hua rua yu.Yuhue nánj nïn uta 'iruaj ni'ïn yú'.
Nánj huin dán ñ u nj Chintu.
Aché nej yu yātà’a huāj nej yu hua nīgan’an,anïn riki nej yatāj li dan huāj nej yu.
¿Gā’ue nārì’t danè’ huāj yatāj ligiri’ ‘ngō yilú li bè’ej?
Nīhià’ hua nej yahuì liaché nej yu riña hiāj a huāj nej yu,Sanī huā ‘ngō yunī sa gātsì chre hua yu.
‘Ngō nânj yi’nïn’ yahuì ñanj huāj yāta’aata nanèe nej man ache,nīnïn nïn’ hua ‘ngòj¿Gā’ue nārì’t man bè’ej?
Rukua gā’nïn’ïn nī rukua lij,rāngà’ ni’io’ hiūj nan.
Nīnïn hua ‘ngòj,¿Ne’ ñāan nunj nî’ asi ne’ yī’nïnj ïn sà’?
Nānà’uì’ siganïnj nej rekōjmàn ra’a chrun achīj nansi gā’ue nārì’t ‘ngō kōj māhiāj li.
Huā hiūj nûn le’ej dan nïn’ dan.
Ni’iāj nej aga’ aché yāta’aNikât chre hua chrēj gātsì dunâj nej man huaNitāj si nīkā hua sichrēj ‘ngoj:nu da’ui gan’an hiūj nan.
Achrá nej yatāj a mân nej yu riña aga’ nè’ ña’aandín chre tá nej yu, ¿rugui’ ni’iājt bè’ej?
Nitāj si achrá ‘ngō yu¿Ahuin yatāj huin nānj?
Nda gātsìt chre hua nej nga li manj yātà’adiû huaan huin, nī nda āhuj chre hua nej le’ej dan,aman’ ‘iaj ‘ngòjnu tnahui ruhuaj si sê diû aman’an huin.
Ngà gan’ānj a’ngô gui,da’ sikûj hue’e nanûn nej ña’an li.
Hīaj huāj gāhuin rūmin’.
Danè nû ‘ngō ña’an xàn’ chre yigïn.
Ne’ gui atōj nej xuunnâ’nïnj ñan nej yu nga ‘na’ gāhuin rūmin’¿Rāngà’ ni’iājt danè’ nikò’ ‘ngōyuhua nïn’ atōj yu bè’ej?
Ûta mân yumiguìi gan’ānj yātà’a,ràn riña nej man ‘iaj du’uēj guiNānà’uì’ ‘ngō sa kuān li dandadin’ ràn ruhuâ se’ēj li nù riñanj.
Na huin si guendu 'ngo yuku gu'naj Rune li.
Gurin yu huin 'ngò yuku nìnin hua siganij daran' nej dugui' yu.Sigachin mahiaj li hua yu.
Ûta 'ì ruhua a'ngo da'aj nej yuku dan ni'in yu yuku rune li, dadin' ûta niā' hua sigachin yu.
Daran' gui hua'anj duku yahui li ni yirikí 'ngà yuku Rune li.
Hue dan hua dachrê ni ûta nahuin nia' ruhua yu 'ngā nari' yu yuku rune li.
'Ngà hua'anj yuku rune li riña hue' digî'ñun ni ûta nahuin niā' ruhua daran dugui' yu.
Sani 'ngo gui dan ni ûta gananîn ruhua yuku rune li guenda nìnin hua sigachin yu.
– Si sā'aj ni ru'ua si gachin a'ngo da'aj nej yuku ma ga sigachín saj á.
– Gataj yu.
﻿Da' nahuin niā' ruhua yuku rune li nī ganarinû ni yu sigachin yu li.
'Ngā gini'in a'ngò da'aj nej yuku dan daj hua sigachin yuku rune li nī nu ga'uej nej yu ga'min yu 'ngā yuku li dan.
'Ngā guchin' yu hue' digî'ñu nī a'ngo nej yuku dan nu ga'uej duku 'ngā yu.
Ûta gananin ruhua yuku rune li dadin' nitaj a'ngo a'uej duku 'ngā yu.
Hue dan ni gini'in 'ngo yugun' dan si dugue'e yuku rune li ni gatanj guni yu.
– Guenda ganarinut sigachin't nī nitaj a'uej duku 'ngāt mânj.
Hue dan ni gataj a'ngo da'aj nej yuku li dan.
¡Nusaj ganarinut sigāchint ni si ûta niā hua ma ún!
Ga'anj ni na'nin't sigachin't dadin' nitaj a'uej duku 'ngāt manj.
– Gataj yugun' dan gunin yuku rune li.
Hue dan nī nukui' yuku rune li dukua yu ni gane yu ni na'ni' ta'u yu si gachin dā' ganarui ma.
Hìaj nī nitaj damā narinuj sigachín gā'maj.
– Gataj yuku rune li.
¡Ûta 'ì ruhuaj ni'ín si gachín li naj án!
Ngò gui dan nì ngò yutu li gànari' ngò rachrún yachij xi.
"Ganikâ rachrún na na'anj dukuá da' gìsi gà'i gui yâ gurín á" –Gataj yu.
Gachrij yu du'ua yu guendâ ganikaj yu ga'anj yu sani nu gunukuaj yu gachinìkaj yu.
Gachrij yu sitin yu riña rachrún dan nì guru'man ra'a ta'u yu sanì nu gunukuaj yu gisikij.
Nanìkaj yu anej ané ru'man ra'a yu sanì ngādoj nu gunukuaj yu gisiki' ma.
Anû yu anukuaj yu rachrún dan sani na'ue gisikij gi'iaj yu.
Mmm, ngà ni'ín nuhuin si gi'iâ hiaj á, ngà 'ngò ne'ej gumin ma nì ganukua á.
–Taj yu.Hue dan nì ga'anj nakaj yu ne'e dukuâ yu sanì ûta ru'u hua man nì nu ga'ue ganukuaj yu rachrún dan.
Hue dan nì ga'anj nakaj yu a'ngo ne' yë'ē doj dukuâ yu.Guminj yu rachrún dan ni ganukuaj ta'u yu sanì a'ngò dajsu nu ga'ue gisikij gi'iaj yu.
Hue dan nì nagane yu nì yâ yu rachrún dan nì gini'in yu si ûta xān' yâ ma, nì dugu'ni' yu yâ yu nì yâ yu nì gayi'ij  ganahuin lij rachrún dan.
Ngà ganahuin lij rachrún dan nì guru'ma ra'a yu nì gunukuaj yu gunukuij dukuâ yu.Sanì riña ûta nìko yâ yu nì gahuin ga'ān ni' sikoj yu xi.
Sa huaj huin si riña gahuin ga'ān sikoj yu xi nì nu ga'ue natu yu ruhua dukuâ yu.
Ga'anj gane yu nì nanîn ta'u ruhua yu.– Si sa'àj nì nuj gatâ gunin a'ngo da'aj nej dugui'í da' yâ nugua'an nej ñuj rachrún na da' sigira'án danaj saj â.
– Gataj yu.
Hua 'ngō sa nikaj dugui' 'ngāj ni yitinj chre nikoj ñuj.
'Ngā nahuin nihia' ruhuaj ni hue dan 'iaj ngēj nej.
'Ngā dugue'ê ni dugue'e nej.
Sani na'ue guní si nànej dadin' ne' ruhua ne guni'in nuj.
– Gahui ga'nāt duku' á.
– Ta gunin sani na'ue gahuij.
Ga'anj gatō dadin nitaj si nihia' ruhuaj guenda na'ue dukuj 'ngāj.
Hue dan ni a'nín si ahuij ruhua ne guni'in ni dukuj 'ngāj.
Ûta duku huej ñuj, ni unaj huej ñuj ni ûta ahuaj ñuj.
Run' a'min ngēj hue dan a'minj nej.
'Ngā yigīn ni natuj ñuj ruhua ne guni'in.
Sani nitaj si riñun ruhuaj dadin' 'ngā gatō ni duku ñu huej nuj.
Beru huin 'ng﻿o sí ran xi
Nikaj sij 'ngo yuhue kú chre.Beru 'nga dan si yuhue ga'anj riki kïj ï.
Gini'in yuhue dan 'ngo yataj a, hue dan ni niko' ta'u yu.
Gayi'i Beru unaj sij niko' sij dan sij yuhue.
Uta ga'i gui gunaj Beru niko' sij dan sij yuhue.
Gachin ga'i  ta'u gui ni gunukuaj Beru giri' sij dan sij yuhue.
Rayi'i ñan uta gunaj sij ni ganahuin gatïn ni' sij.
Ngà gisij ga'i gui na'hue gaman' nī gayi'ij nakò nee, chrun nī hio'óo.
Riña gahuin nuj sa yâ nī gayi'ì daran' nej yuku nī guìi nana'hui' nin riña giri' nin si'iò' si doj sína' li nihiaa nī nee.
Hue dadanj gi'iaj guruhui li nan.
Ûta gàn' gachê nun guruhui li na da' giri' yu sa yâ.
Guchit yu ruhua yiné Dakan Gochroj nī gini'in yu si hua nee nī man sa yâ.
Hue dan nī ûta gahuin ne yuj dadin' hua nee nī ûta man sa ga'hue ya yu.
Hue dan nī gahui yu rà chrun nī gayi'i yu yâ ta'u yu sanī gananun ruhua yu si ran' nej dugui' yu.
Hue dan nī ga'ne' yu ngō kâ natoo nī ata yu na' yu riña man a'ngo da'aj dugui' yu.
Ûta gahuin ne nej dugui' yu ngà gunukui' yu.
– ¿Danè' girît nato nan ngà ûn?.– Gachín na'anj nej dugui' yu.
– Da' si gahui' ne' yi'nāa nī ga'anj daran' ne' sâj.– Gataj guruhui li na gunin nej dugui' yu.
Ngà guchi' nej yu ruhua yiné Dakan Gochroj ni ûta gahuin ne nej yu, ni ginaj nej yu giman yu kïj dan.
Sa huaj huin si nej guruhui ngà man nihian nan nī gananin ruhua yu.
Si duno' giman a'ngo da'aj nej dugui' nan nī sī gisij sa yo' man.
– Taj nej yu.
Hue dan nī gida'a daran' nej chrun nī hiëj nī ga'anj dugunaj nej yu nej dugui' yu.
Sanī ngō guruhui achij doj nun riki kïj dan gataj.– Si gunin't nī si guta't dadin man sa ya daran' ne' naj ân.
Si gi'iaj at dadanj mân.
Hue nan huin ngō chrej naga'hui' yuku na riña a'ngo daj nej dugui' yu.
– Ya'ngà ru'huaj â.
–Gataj daran' yu.Hue dan nī ûta hue'e ganikaj dugui' nej yu nī ga
Asij diu na  nin gi'iaj ne yuku manriki kïj i'ngo gi'ñanj an,sani man guenda nejyukunun sikúu gahuinman.
Ni gi'iaj yuguí yato man'an yu guenda gan'anj yugi'ñanj an sani nanun ruhua yusise guenda yu gan'anjyu dadin' nitaj sikúyu nun.
Gan'anj nana'ui' yu nin guinari' yu huijsikú yuku.
Hue dan giri'  yu nuta' yu ahui yuni gan'anj 'nge yu gi'ñanj an.
Ya, girán'anj, nin go'o yu ginun yu gi'ñanjan.
Gininchre yu girán'anj yunin gatoj yu nanrinin nán yichrá yu'ngaj  yu riñachrïn'in.
Hue dan atoj yu'ngaj yuni gíninj 'nge sikú yu.
Nin hiuj dan ginin'in a'ngo nej yuku dansi gi'iaj yato sahuin ruhua yu'nin gan'anj yu' gi'ñanj an ru'huaj.
Nin ganunkuaj daran'nejyuku man dan rakij yato nan ginahuin yachijrakij yu.
Hue dan ni gunanj nej yuku dan gan'anj nej yu.
Rayi'í dan 'ngoginaj yachij rakij yato.
Aché nej yu yātà’a huāj nej yu hua nīgan’an,anïn riki nej yatāj li dan huāj nej yu.
¿Gā’ue nārì’t danè’ huāj yatāj ligiri’ ‘ngō yilú li bè’ej?
Nīhià’ hua nej yahuì liaché nej yu riña hiāj a huāj nej yu,Sanī huā ‘ngō yunī sa gātsì chre hua yu.
‘Ngō nânj yi’nïn’ yahuì ñanj huāj yāta’aata nanèe nej man ache,nīnïn nïn’ hua ‘ngòj¿Gā’ue nārì’t man bè’ej?
Rukua gā’nïn’ïn nī rukua lij,rāngà’ ni’io’ hiūj nan.
Nīnïn hua ‘ngòj,¿Ne’ ñāan nunj nî’ asi ne’ yī’nïnj ïn sà’?
Nānà’uì’ siganïnj nej rekōjmàn ra’a chrun achīj nansi gā’ue nārì’t ‘ngō kōj māhiāj li.
Huā hiūj nûn le’ej dan nïn’ dan.
Ni’iāj nej aga’ aché yāta’aNikât chre hua chrēj gātsì dunâj nej man huaNitāj si nīkā hua sichrēj ‘ngoj:nu da’ui gan’an hiūj nan.
Achrá nej yatāj a mân nej yu riña aga’ nè’ ña’aandín chre tá nej yu, ¿rugui’ ni’iājt bè’ej?
Nitāj si achrá ‘ngō yu¿Ahuin yatāj huin nānj?
Nda gātsìt chre hua nej nga li manj yātà’adiû huaan huin, nī nda āhuj chre hua nej le’ej dan,aman’ ‘iaj ‘ngòjnu tnahui ruhuaj si sê diû aman’an huin.
Ngà gan’ānj a’ngô gui,da’ sikûj hue’e nanûn nej ña’an li.
Hīaj huāj gāhuin rūmin’.
Danè nû ‘ngō ña’an xàn’ chre yigïn.
Ne’ gui atōj nej xuunnâ’nïnj ñan nej yu nga ‘na’ gāhuin rūmin’¿Rāngà’ ni’iājt danè’ nikò’ ‘ngōyuhua nïn’ atōj yu bè’ej?
Ûta mân yumiguìi gan’ānj yātà’a,ràn riña nej man ‘iaj du’uēj guiNānà’uì’ ‘ngō sa kuān li dandadin’ ràn ruhuâ se’ēj li nù riñanj.
Nitaj ne' naj, nitaj ne' manj.
Ne'  ga'anj naj un.
Nitaj rian ne' nachraj ruo.
Nitaj riki si naa ne' éj.
Nitaj nun rua chrú un.
Nitaj riki si neku yugue ne'ej.
Nitaj ta riki sa 'nij ahui ato'.
Nitaj nu rua siga'an.
Wa,wa, ne' ga'anj naj un.
Ga' nana'hui rua da'hua nge hue'e, ga' nana'hui siganj daran nej ñaj ahio'.
Ga´ nana'huí riki nej chrún gane' sani nitaj.
Ne' ga'anj naj un.
Ga' doj  numan  ná yí gisij ga'an gache en.
"Ni'hiaj so hua sa nari'i ga'an" taj ná yí.
"Yinun man, nanikoj ni aniká rian nanee.
ja-ja, ji-ji" Nda a'nga' chre ná yi dan nata'an.
¡Ya'so' ga' man na li'!
¡Uta gurua rá!
¡So' ganari' sa gachrin  anikaj uta 'ï ruaj ni'in a!
"Gachrin anikaj aj, ¡Ya' si nihia' gu'naj ya' 'ngo dan ga´un!
¡Uta nihia' huaj nej a!
¡Dukúj doj ngaj dadin' uta nihia' ruaj 'hiaj gachrin li nan an!"
Uta a'nga', ni a'nga',  ni a'nga' ná yí  duku un nga gachrin anikaj aj.
¡Nugui 'chre en ganee ngáj!
Hua nīgan’ huin.
Xàn’ chre yigï̀n ‘iaj gui
Dadin’ hìaj sîj man ‘na’ man
Ngà nï̀n natûj man rukû kïj i
Nihià' ndo'o râ Nawi tiko ngà chavì a
...nī ngà nij xtāj a
Nihià' raj tikoj ngà rihio ñanj a.
Nihia' raj 'ia ve' hio'ó chrū a.
Nga namân Nawi ve'a,kanē nô' tāj ni nô' a.Sanī nô' tāj 'vēj râ kanē màn.
"¡Rmìj ne'êj imin' a!
taj nô' aguáj nô' a.
Ka'nu' nô' 'ō ña' a.Vā nìke ndo'o se vā nike man nô' a.
Nako' ndo'o se vā nike man nô' a.
"¡Rakuís manj a!"
Tāj nô' kunánj ndo'o nô' a.
Taj ni'ñō gurānj chingà imin' a.
"Si xui's ma Nawi" tāj sô' a gò' so man nakāj a.Tāj imin' riña intan' a.
'Iaj ganâ itan' imin' riña nakaj a.
Hiàj nigànj ane nô' nina'nu' nô' kú ñan' nô' a.
-
¡Nâj!
Gī’iaj‘ngō sundūj u, nī nākïnjt yatājtàj rá chrun man gā’nā’ yu â.
¡Nâj!
Gī’iaj‘ngō sundūj u, nī dīgamân’t‘níïn yā yatāj a nī gā’nā’yu ‘ngò’ â.
¡Nâj!
Ni’iâ dàj yâ  yatāj ‘níïnruhuâj â.
¡Nâj!
¿Dàj gī’iajyu gā’ue gānikïn’ yu riña hio’óo nga rî’?
¡Nâj!
¿Dàj gī’iajyu gā’ue gāchēyu riña hio’óo nga rî’?
¡Nâj!
Nakôyu nee si gūruhuaj a; gān’ānj yākō’ nee gō’ō yu â.
¡Nâj!
Ûtanīhià’ hua yatāj li dan nānjân.
¡Nâj!
Gūnïn dàjachrá le’ej dan ruhuâj â.
¡Nâj!
Ni’iâ dàj rân’ànjle’ej dan riña nanèe ruhuâj â.
¡Nâj!
Dukûj ngàyatāj li dan ruhuâj â.
¡Nâj!
Dukò’ ‘ngōne’e da’ duku le’ej dan ân.
¡Nâj!
Huā chredakó yu nānj ân.
Gā’uì’ ganïnj li gi’nïnj yu â.
¡Nâj!
Nitājsigan’ yu hua mân.
Gā’uì’gānu’ ‘ngòj gīnu yu â.
¡Nâj!
Sa nīkājdugui’ ngàj huin yatāj li dan nānj ân.
¡Nâj!
Gī’iaj‘ngō sundūj u, nī gātājtgunïn yatāj li nan gūnàj yu gāne yītïnj yu ngò’ nānj ân.
Ñunj gu'naj Lorī.
Na huin dán yuhue Rîtu'.
Ûta nihia' ruhuaj dukuj 'ngà dán yuhue Rítu', ni hue dan hua yu nej.
Natá gunin yu si ñu' guìi ni nū dakïn', hue dan ni yi'ñanj yu, "Guau, guau" taj yu, gatà ruhuaj si nū dakín yu nej.
Natá guni yu si ñu' guìi ni nū raki', hue dan ni yi'ñanj yu , "Guau, guau" taj yu, gatà ruhuaj si nū rakij yu nej.
Natá gunin yu si ñu' guìi ni nū rune ñun', hue dan ni yi'ñanj yu "Guau, guau" taj yu, gatà ruhuaj si nū rune ñan yu.
Natá gunin yu si ñu' guìi ni nū dako' hue dan ni yi'ñanj yu, "Guau, guau" taj yu, gatà ruhuaj si nū dakó yu nej.
Natá gunin yu si ñu' guìi ni hua hio', hue dan ni yi'ñanj yu, "Guau, guau" taj yu, gatà ruhuaj si hua hia yu nej.
Natá gunin yu si ñu' guìi ni hua kúhui' hue dan ni yi'ñanj yu, "Guau, guau" taj yu, gatà ruhuaj si hua kúhui yu nej.
Natá gunin yu si ñun' guìi ni hua dej ro'o', hue dan ni nu giyi'ñanj yu, gatà ruhuaj si nitaj dej ra'à yu hua.
Ûta ì ruhuaj ni'ín dán yuhue Rîtu'.
Ga'ninj 'ngō gachrin riña digân ni rune ñun' dej ro'o', dakïn' dako' ni raki'.
Nan huin dukuâ.
Né ngà rê nī ngà nîn.
Daran' ñunj ri si ganinj nī dakanj.
Ñuna huin riñan nani'hia' ñunj nī na'nin' ñunj si rasun ñunj.
Da'huí duniko' hue'é siga'án.
Yî anin sikuj hue'e chrun riniin.
Daran' si rasun ñunj nī hue'e chre nachra sa' ñunj.
Ye'ej anin rê aga' tanj an.
Sanī sa nun kúhuin nuta' san'anj ráhue'e.
Nîn nachra sa' daran' atsij i.
Hua ngō hue' riña 'hiaj ñunj nīhiaa
Ngà ûta nuhuij nī ri ñunj daran' retoo.
Ngà ûta ña'àn nī atoj ñunj riña hio'óo.
Ngà 'na' a'ngo nej dugui' dukuâ ñunj ni ri ñunj daran' chrun yila.
Da'huit ga'anat riña né danin gini'int daj hua dukuâ.
¡Gana'hui so' aj!
¡Ey!
Guruat ga'nat dukuá.
Hué hiuj nan né 'nga nín, re nin Rosa.
'Nga sij hora gane ñuj nin hué ri' chrun yila sa' doj.
Uta nihia' ruhuaj gané riña hio'óo.
¡Dugunaj ta'u huaj!
Nikaj dugui' hue'é nga Rosa.
Nin daran' guii duku nguej ñunj 'nga numaj gisij gan'anj hue' digi'ñuj.
Nitaj si rasun nee dadin' ánan man'án riñaj.
Nitaj  si ni'ñia  nee 'nga mi'in  daj run'  ran' Mecu.
Si natat si 'nikinj  hiuj nan manj.
'ngoj, huí, gua'nín... !guiri'í so' yutuli!
Ran' nín ñun.
'nga duguatuj rahue'é nej sa nari'í ua'an ye'ej.
Ñunj nin a'hue síj ráa chrun.
A'hue huéj yakanj.
Nin ni'ín dane' tá daran' nej rahue' ga'hué gahui nin gatu dukuá.
Yi'ní dukuá ne Luí nin man ninanj si ran'ñun'unj  'nga nin'in ñunj.
Da'aj nin nachej ruhuaj ni'ín man.
Gi'iaj 'ngo sunuj u nin gataj gunín si dugui'í huin xni'ió.
Nin uta hua rá sitín nin ga'ué gatïnj riñanj.
Hua ñán' nin uta dugue'e nej dugui'í ye'ej run'minj.
Sani ñunj nin uta sa' atoj 'nga rahue'é yi'ní Rosa.
¿Ni'ín so' nuj huin si gatá ruhuaj 'nga nanikïn' dune' nej yuku a?Daj run nej yuhue nin nanikïn' dune' yu nin dusiki' yu man 'nga namin nihia' ruhua yu nari' yu riki' yu.
Sani nej yilu nin nanikïn' dune' yu 'nga na'an ruhua yu.A'ngo gui 'nga ginarit amin go'ngo nej yuku nan, nin nihiat daj hua dune' yu,  da' nin ga'ué  giradan'nga' ruhuat daj 'hia ruhua niman yu a.
¿Ahuin si huin nej kolô nikaj yukuá gu'lûj nanj?
Sa mare
Yuguej sin' na nu 'ngō gatô mare.
Sa riña yirakaa
Yanā na nikaj 'ngo chruj tsi'i ni 'ngò yilu kolô yirakaa.
Sa mahiaj a
Yanā na nu 'ngò atsij mahiaj a.
'Ngò hiaj mahiaj a tá riñaj.
Sa marēe
Nej rihiàa na 'ngā yuku yirikïj na ni sa marēe huin.
Sa kuaan
Dà kuan chre hua yata'aj.
Yanā na nun 'ngò atsij kuaan.
Narinu yukuá gu'lûj.
Ni'iāj Atï'ï ne dàj achrûn yuguan'an chra.
Nda gāchrin,nīnāj rú hua chra âchruun.
Nda nago'ó che nej chra dan nī huê nej man huin sa huā nihià' doj ni'in Atï'ï.
A'ngô gui nī gatāj Atï'ï gūnïn ni sisī dūnâj ñû' dòj kïnj ïn da' gāchrunj chra dà rû' hua dachrá yuguan'an.
Gutaj 'ngòj,  sanī giyi'ne' ngèj.
Nga nī gatāj yugui sa        yāhuà'a gûnïn:  — Dūnâj chra dan gitàj    naj doj riña yihioo a.    Sanī gakangè chra.
Nī gatāj du'ui gūnïn: —Da'uît dūnatûjt chra   dan ané riña yihioo a.    Sanī guta ngè chra dan.
Nī gatāj ni gūnïn:  — Dunikāj dūnatûj nūhuāt chra dan ñû an.
Sanī ginitîn ngè chra.
Huê dan nī riña ne yuguan'an ni'iāj ñû' sa 'ia nī gatāj ñû' gūnïn: —Gūhua' tínj, sisī ruhuât nārì't gāchrūnt chra dàj rû' achrûnj nī, da'uít gūnïnt 'ngō sa gātà a.  Sa gi'iát huin sisī nānà'uì't 'ngō' yà'aj a nī duyâ ra'ât sikoj yu a.  Gi'iá sò' dàdanj nī gīni'înt dàj.
Ûta nahuin nihià' ruhuâ Atï'ï gunïn sa gatāj yuguan'an nī gunan gan'ānj nanà'uij 'ngō ya'àj a.
Nari'ij 'ngō yû' nu yû' hìaj yâ ngè yû' 'ngō nânj hia'aa.
Ga'minj ngà yû'.
—Ûta nīhià' huāt huînt 'ngō yâ'àj li, hìaj gini'ín sisī ûta yât hia'aa nut, gua' nikāj sikojt  li dan dūyâ ra'á da' si gi'iaj yi'ìj rikî ra.
Garâj yina ya'àj a.                      Duyâ ra'a ne' hùaj, duyâ ra'a ne' chrin     da' ga'ue gahuin chrunj                        gāchrūn hue'ê hīa chra dàj rû' huin ruhuaj.
Huê dan nī nga giye' ra'a nī, gata gūnïn yû'.
—Ngà ni'ín sisī nīchrùn' rukû dukuá nunt huînt 'ngō ya'àj a                     nī, sisī huā 'ngō diû yumanj a'ì rikît nī, gatāj na'ānj gūnïn nī gīsì a.                     Ga'ue gatāj ya'àj a nī gan'ānj yā yu doj hia'aa.
Yi'ì dan nī ngà si diû dan nī ûta hue'ê hua chra achrûn Atï'ï.
Chra gāchrin, nīnāj, mānj nī nago'ó dàj rû hua sikōj ya'àj a hua nej dachra.
Nuguan' nan ganata' nî gûnín ngà na'ue gahuī hue'ê dachrá ngà ga lî.
Ngà hue' ê ahui dachrá raj.
Asi ni'ñānjt nānà'uì't 'ngo ya'àj a nej sà'.
nimaj nuu ndoj rasuun aj
nii yaj  raj ñój gaa xkua anj a zee natáj nanaaj nkaa rej nii aj
nii yaj raj gaa takoj aj níj tivij aj
nakíj kari' raj gaa ñoj gaa r´´´´´´´´´´´´ej a zee tamaj za'oj rianj zo' taj zo' maj
nakíj nii yaj raj gaa ñoj gaa ni 'ño nij maj aj
´Ngoñun dan nin ngo yutaj ´nīnli dan gayí i yu uta unanj yu  nu yu riki kīj i.
Ninganarí yu ngo yato chrej e nin guej yu ra yó ni gachin yu nin gan ´ánj yu.
Néruku nin ganarí yu ngo yuku dakin ye´ee ni gáchin yu yi´nin yo nin gan ´anj yu.
Hueda unanj yu huaj yu nin guej yu nin gachin yu rian ngo yine nee.
Gachinyu rian ngo ganee.
Hue dan nin guchí yu rian ngo ta li dan sani , ñan úta ñanj man koój nin nuginíin yu si ngaj ngo hieéj xi ni geéj ´nge dako yu nin ganarumin yu gan ´anj yu.
Nigiran yíi dá´man yu ni gayíi yu úta dugue ´e yu.
Huedan nin gunin nej yuku man riki kīj i, a´sini guchi ngo guruhui ni´hia yo nin duya raá yoda´man yutaj li dan, sani a dan ñu ná´hia yu.
Néruku ni guchí ngo yuku oso dan nin nakaj yo naní ñan yo yutaj li dan sania´dan ñu ná´hia yu.
néruku guchi ni yutaj li dan nin gachin naánj ñuj huin si giran yutaj li dan, hue dan ganata yu si ngo hie´ej gi´hiajnayichru yu.
hue dan nin taj ni yu si hiaj nin gitayií hieéj kīj i hua nan nin si dugue´e nga man.
Sani yutaj li dan ñun ga´hue, si gíhia dadan din niki niman hieéj li dan ni gayíidugue´e naj ná taj yutaj li dan, hue dan nin gayíi nguej yutaj li dan úta a´nga hue yu sa si giiran yutaj ´nij li dan.
¡Nanikaj yilulí'!
duku doj ngaj á.
Gané rua si yuguti ra.
Ginaj gané hiuj nan a.
¡Nanikaj yilulí'!
Úta yakán iuj dan gahui rá.
¡Nanikaj yilulí'!
Si ga'anj ye'e man.
¡Nanikaj yilulí'!
Se si'hiat huin dan man.
¡Nanikaj yilulí'!
Nuj huin si ganarit'  hiaj naj.
¡Nanikaj yilulí'!
Si ga'tsi'  yuku yiuj dan man.
¡Se yuku ga´hue duku ngat huin dan man yilulí'!
¡Yiluli'!
Nga' nanikaj hiaj aj.
Ngaj rua  yuguti dadin' ga' sij diú gatoj ra.
¡yilulí!
Sē sa chre huin gahuin 'sigë'ëj manj.Nej sigë'ëj ni ûta nihia' hua yu ni ûta hue nej yu.
Ni ûta yachij nej yu ni 'ngò xi a'ì nej yu.
Da' ko yuku ri' yu ni gurina'anj ya yu.
'Ngà aché nu sigë'ëj riki kïj ï ni ûta yu'ui' gurui 'iaj yu.
Ûta yu'ui 'yutaj' iaj yu, dâ ahuaj hìa yutaj guenda yu'ui 'yu.
Ûta yu'ui' gurui, yutaj ni yataj a. Dâ ahuaj hìa che nej yu.
Daran' nej yuku dan ni'in si nu sigë'ëj e riki kïj ï ni giyi'ij gui nej yu.
Na huin si guendu 'ngo yuku gu'naj Rune li.
Gurin yu huin 'ngò yuku nìnin hua siganij daran' nej dugui' yu.Sigachin mahiaj li hua yu.
Ûta 'ì ruhua a'ngo da'aj nej yuku dan ni'in yu yuku rune li, dadin' ûta niā' hua sigachin yu.
Daran' gui hua'anj duku yahui li ni yirikí 'ngà yuku Rune li.
Hue dan hua dachrê ni ûta nahuin nia' ruhua yu 'ngā nari' yu yuku rune li.
'Ngà hua'anj yuku rune li riña hue' digî'ñun ni ûta nahuin niā' ruhua daran dugui' yu.
Sani 'ngo gui dan ni ûta gananîn ruhua yuku rune li guenda nìnin hua sigachin yu.
– Si sā'aj ni ru'ua si gachin a'ngo da'aj nej yuku ma ga sigachín saj á.
– Gataj yu.
﻿Da' nahuin niā' ruhua yuku rune li nī ganarinû ni yu sigachin yu li.
'Ngā gini'in a'ngò da'aj nej yuku dan daj hua sigachin yuku rune li nī nu ga'uej nej yu ga'min yu 'ngā yuku li dan.
'Ngā guchin' yu hue' digî'ñu nī a'ngo nej yuku dan nu ga'uej duku 'ngā yu.
Ûta gananin ruhua yuku rune li dadin' nitaj a'ngo a'uej duku 'ngā yu.
Hue dan ni gini'in 'ngo yugun' dan si dugue'e yuku rune li ni gatanj guni yu.
– Guenda ganarinut sigachin't nī nitaj a'uej duku 'ngāt mânj.
Hue dan ni gataj a'ngo da'aj nej yuku li dan.
¡Nusaj ganarinut sigāchint ni si ûta niā hua ma ún!
Ga'anj ni na'nin't sigachin't dadin' nitaj a'uej duku 'ngāt manj.
– Gataj yugun' dan gunin yuku rune li.
Hue dan nī nukui' yuku rune li dukua yu ni gane yu ni na'ni' ta'u yu si gachin dā' ganarui ma.
Hìaj nī nitaj damā narinuj sigachín gā'maj.
– Gataj yuku rune li.
¡Ûta 'ì ruhuaj ni'ín si gachín li naj án!
Asij diu nâ nī ginun ngō sachij gu’nàj Lariûn nej kïj ma yiñun’ Yuma’ Nìko.
Ngō sí yakàn, marrù, manj hua si nī ûta hue ni’iaj sij, nī  ninaj si taj lakuan si nahui sij dadin’ ne ngō túu kúhui sij.
Lariûn gahuin ngō sí gunin’ ngà nej sí nikaj suun hio’ó Maká dadin’ nū ganikâ ruhuâ sij si giran’ nej dugui’ ganīki gimâ diu dan.
Ngō gui dan nī ngō sí nikaj ngō sun yakàan ga’nín ngōnaj tâdu da’ dugahui’ nej sij sachij Lariûn sanī  nu ga’huej nij giri’ nej si dugahui’ nej sij dadin’ ûta nikaj Lariûn maña guenda giyi’ij hui sij, yitinj chre gi’ninj hui sij ruhua nej huej ma yiñun’.
Sa natà’ nej tâyi huin si ngà niko’ nej tâdu sachij Lariû nī da’aj nī nahuin si ngō hiëj, nej si ngō diniin, ngō chrun nej si ngō yuku, hue dan nī  na’huej nij giri’ nej tâdu sij.
Guenda nej dugui’ a’min nânj nï’ïn nī sachij Lariûn gahuin ngō sí sà’aj dadin’ ûta ruguñu’unj sij daran’ nej dugui’, yitinj chre ga’nej sij si rasun nej yiru’huee nī nada’ngà’ sij riña nej ganīki.
Ngà gua’anj gi’iaj sun nej sachij man yiñun’ riña ngō yiru’hue ginu sânta nī arân Lariûn chrej ej nej si nī nakaj sij dachrá nej dugui na nī naga’hui’ sij sa’anj an ra’a nej sachij dan.
Ngò gui dan nī gakín mâ Lariûn guenda ga’anj sij ngō gi’ñanj an nī guyuma ruhua sij ga’anj sij, ngà guchi’ sij dukuâ mâ sij nī dugune’ so’ tsi’ij nī ne yinaj a go’o sij, nī guyuma ruhua sij go’o sij.
Sanī ‘ngà ga’anj ri’î sij nī gida’a mâ sij yichrún sij chrun rihia’a nī giri sij rumin nī gachra sij hio’óo ruhua si kañûn yichrún sij chrun rihia’aj nī naga’ui sij Larium riñan nej tâdu.
Sa nata’ nej tâyi huin si ngà dugahui’ nej si sachij Lariûn nī giri nej si nimâ sij nī ûta man gûtsinj nimâ sij.
Dadanj hua nimâ sij yi’i danj gunūkuaj sij guta’ ngà nej duguì’ sí kij huaa.
Ñunj gu'naj Bechraj.
Na huin  rê ni ané na nikïn' nî.
Na huin yugui Yikaj, ni na huin yugue Yikû.
'Ngà guyuman yî rej nî, ni huej sachij ne na huin yî rej rê.
Hua gua'nij yuguij nî, hue ni 'ngà guyuma na.
﻿Ni ga'anj diní rê hua.
Ni ga'anj yuguej rê hua nej, gisij tinj dugui' ni.
Siganij nej dugui' ñunj ni 'un' ran' ñun hua lij.
Ni ûta hue'ê nikaj duhui' daran' ñunj.
¡Ni'iaj suj!
¡Ûta nìko dugui' ñunj huin ân!
¡Si ga'man ruhuat mán!
Gini'ñûn 'ngē ganataj si na huin dán yuhue Rîtu'.
Ñunj huin 'ng﻿o﻿ sin' achij i ni nitaj si yu'uí gache gurín.
¡Uta rumi' naj án!
¿Ahuin si 'n﻿a﻿' danj ra'aj?
﻿An, 'ng﻿o﻿ yilu li huin.
Nitaj si yu'uí má.
¿Nujhuin 'ngo sa yachij xi nikïn' ye' manj ra'aj?
An, 'ng﻿o﻿ hiu'uj ne huin naj án.
Nitaj si yu'uí má.
¿Nuhuin saj uta gara'aj a'ún?
Yugui nu r﻿i﻿  nee ruhua hiu'uj naj án.
Nitaj si yu'uí má.
¿Ahuin dugui' 'n﻿a﻿' daj ra'aj?.
Ra'ng﻿a﻿ chre huin aché ni án.
Ní huin naj án.
Hiaj numaj ga'an ra'ue naj án?
'Ng﻿o﻿ sin' achij ta'u huin hiaj á.
¡Nitaj a'ngo sa 'iaj yu'ui' mán!
Ni d﻿o﻿ ian ni dugui m﻿a﻿'
O da'aj ni dugui mi se nako riñanj an.
O da'aj ni dugui mi se le'ej riñanj an.
Va da'aj ni vel﻿o﻿ lu nikaj dugui gaj a.
Ni da'aj dugui se lu a'min gaj mi ni xní le'e a.
Nu' ni xku d﻿o﻿' mi dugui'i aj.
Da'aj nij xku tub﻿a﻿ takó tá mi ninj dugui'í a.
Da'aj dugui mi nij xku vé xt﻿a﻿', ni ﻿o﻿da'aj dugui mi nij xku xtá riña 'na.
¡An!
N﻿u﻿' nij ñanj d﻿o﻿' mi duguí aj.
¿S﻿a﻿ ni mi s﻿e﻿ luj doj nikaj dugui' g﻿a﻿j g﻿aj﻿?
¡Ní mi s﻿e﻿ luj doj nikaj dugui' g﻿a﻿j a!
Asij diu na  nin gi'iaj ne yuku manriki kïj i'ngo gi'ñanj an,sani man guenda nejyukunun sikúu gahuinman.
Ni gi'iaj yuguí yato man'an yu guenda gan'anj yugi'ñanj an sani nanun ruhua yusise guenda yu gan'anjyu dadin' nitaj sikúyu nun.
Gan'anj nana'ui' yu nin guinari' yu huijsikú yuku.
Hue dan giri'  yu nuta' yu ahui yuni gan'anj 'nge yu gi'ñanj an.
Ya, girán'anj, nin go'o yu ginun yu gi'ñanjan.
Gininchre yu girán'anj yunin gatoj yu nanrinin nán yichrá yu'ngaj  yu riñachrïn'in.
Hue dan atoj yu'ngaj yuni gíninj 'nge sikú yu.
Nin hiuj dan ginin'in a'ngo nej yuku dansi gi'iaj yato sahuin ruhua yu'nin gan'anj yu' gi'ñanj an ru'huaj.
Nin ganunkuaj daran'nejyuku man dan rakij yato nan ginahuin yachijrakij yu.
Hue dan ni gunanj nej yuku dan gan'anj nej yu.
Rayi'í dan 'ngoginaj yachij rakij yato.
Da'aj ni achín na'ân ma'án si hua a'ngò yuku hua ngē ru'uaj.
A'ngo yuku hua ngē ru'uaj.
A'ngō sa dugue'e 'ngē run' dugue'é.
Ni ga dunej ru'ua duné nej.
Ni ga ngë chruj rune ñanj ni raki ru'uaj nej.
Ni ru'ua ngë na'án ga ña'anj nej.
Ni ga'ue gi'ia ru'ìa nej.
Da'aj ni nanîn ruhuaj dadin' na'ue gie'ia ru'iaj a'ngō da'aj yuku li ma riki kïj ï.
Ûta huin ruhuaj gahuij rā chrun sani 'ngā doj na'ue gahuij.
Ni'iâ yatā'a ni nikā, sani daran' nej yuku li dan ninī hua nej yu 'ngà da'á.
Ni'iâ riña daran' nej yuku dan,
Sani nitaj a'ngō yu nun riña run' nun riñanj.
Nitaj a'ngō hua ru'uaj.
Gurín huin.
Daran nej ni da'aj ni nachin' na'anjt ma'ant si hua 'ngë a'ngò sa hua ru'ua't nej.Se gurín ran' dànanj.
'Ngà ûta achî, ni 'ngà ga'ì sa chrunj gi'iâ, ni chrunj narij ga'ì rasùun.
Narij ña du'ua nî, nii ûta nahuin nihiā' ruhua nî.
Hua 'ngo yuguej hua lij doj ni ûta nihiā' ruhuaj dukuj.
Chrunj narij chrun, yahuìi, güi, ni hue'ej.
Riña ûta nihiā ruhuaj narij ni da'aj ni narinún riña chran dukuá ni rān' rê ñunj.
Ûta ga'ī sa chrunj gi'iâ.
Chrunj narij 'ngo yilu yachij xi.
Narij 'ngo yukuaj sînā li.
Chruj nagi'iâ daran' rasùun 'ngà ñanj.
Ga'ī sa nagi'iâ guenda gudukuj.
'Ngà chruj nakaj rahue'ej, ni yugue ni guenda hua li ni nitaj nuj chruj gi'ia.
Da'aj ni achín na'ân ma'án si hua a'ngò yuku hua ngē ru'uaj.
A'ngo yuku hua ngē ru'uaj.
A'ngō sa dugue'e 'ngē run' dugue'é.
Ni ga dunej ru'ua duné nej.
Ni ga ngë chruj rune ñanj ni raki ru'uaj nej.
Ni ru'ua ngë na'án ga ña'anj nej.
Ni ga'ue gi'ia ru'ìa nej.
Da'aj ni nanîn ruhuaj dadin' na'ue gie'ia ru'iaj a'ngō da'aj yuku li ma riki kïj ï.
Ûta huin ruhuaj gahuij rā chrun sani 'ngā doj na'ue gahuij.
Ni'iâ yatā'a ni nikā, sani daran' nej yuku li dan ninī hua nej yu 'ngà da'á.
Ni'iâ riña daran' nej yuku dan,
Sani nitaj a'ngō yu nun riña run' nun riñanj.
Nitaj a'ngō hua ru'uaj.
Gurín huin.
Daran nej ni da'aj ni nachin' na'anjt ma'ant si hua 'ngë a'ngò sa hua ru'ua't nej.Se gurín ran' dànanj.
¡Ga'anj ni'iaj naj án!, Taj yutan li.
¡Nu nigi'ī danè' ne dukuâ a' man!
Da'ne elefânte, ¿ga'ue rugûñu'unjt ñunj da' nāri'ij dukuâ ah?
Nan huin dukuâ raj.
Taj elefântej e gunin yutan li.
¡Ay, aay!
Se dukuâ huin na mân, dukuâ yataj a huin nanj da'ne elefânte.
¿Ruhuâ huej nan huin dukuâ raj?
¡Ay, aay!
Se dukuâ huin na mân, dukuâ yuun huin nanj ân.
, ¿Nan huin dukuâ raj?
¡Ajá!
Taj yutan li nī ûta gahuin ne yu.
¡Hue nan huin dukuâ da'ne!
Ûta guruhuât dadin' hīaj nī nari'í dukuâ naj da'ne elefânte.
Hue’êt chre nikāj dugui’ Shantî ngà Arûn.
Ûta nahuin nìhìà’ ruhuâ nguèj si.
Dāñùn huā sa nata’ nguèj si riña dugui’ nguèj si ruhuâ sālûn.
Ûta unânj nguèj si nan’ nguèj si dukuâ nguèj si.
Yītïnj chre hua nīhià’ ruhuâ nguèj si.
‘Ngō gui dan nī, nānāj chre natûj Shantî ruhuâ salûn, màn riña hio’óo ni’ia gatu.
Nanïn ruhuaj rû’ ‘ia.
-“Sī ran’ ni sò’ aj” -gachîn nan’ Arûn.
Dugunûn ahui Shantî.
Gan’ gāne sanī màn si dugua’aj riñanj.
Ngà gachîn yugûn’ Sona si yūgui nī nu ga’minj.
Huê dan nī ga’min nùkuaj ñûn yugûn’ dan si yūgui, “¡Shantî Kumar!” Huê dan nī màn si nachinikāj Shantî ra’a.
“Nan’an Gân yihiâ raj” -gachîn nan’ Yugûn’ dan.
Màn si dugunûn hui Shantî.
Nasîj māre riñanj nī rû’ huaj si nūn gachi’i man huaj.
“Huā nïn tin’” Gachîn nan’ānj yugûn’ dan.
Huā nïn gata sanī nu ni’ia riñan yugûn’ dan.
“Nùhuin saj nanïn ruhuâ Santî hìaj doj”-“Huā nïn ne yuguējt ne’ej aj”-“Nitāj nùhuin si giran’ dânt yuhue a’”-“Huā nïn ne yuguan’án raj”
Da’ui Gà’ngàj ruhuâ Arûn.
Huê dan nī huā sa giri si ruhuâ si sìchràn’ si.
Hìaj unânj si huāj dīgân si riñan Shantî, nī gahui ngèj ruhuâ ra’a si.
Gini’in Shantî huāj gīnin nī gida’a Shantî màn.
‘Ngō yīrikij nakāj marrè XI huin rû’ huaj” Ganahuin gà’nïn’ rune ñan Shantî, Huê dan nī gayì’ìj ga’nga’ ta’uj.
¡Ô’ nī hiūj nan gini’in Arûn ngá nej dugui’ si nùhuin saj na’ue gà’ngàj.
¡Dadin’... Nitāj gàn’anj ñan’anj ne ngà’!
-
Ga ‘ngō diû dan nī hue’êt chre ganikāj dugui’ daran’ chre nej yuku.
Guyumân ‘ngō gui nīnahuin chre’ nej yu da’ girī nej yu ‘ngō dugui’ nej yu da’ gà’nï̀nj riña nej yu.
Ûta huin ruhuâ de’lo gà’nï̀n’ yû’ riña a’ngô da’āj nej yuku.
Ngà nī diga’ñu’ūnj yu nej yû’.
Sa gatāj yu huin: “Ña’aan huin gutsi’ māre tāj râj nan ân!
¡Sī gagan’ ra’aat mandin’ gākāat mân!”
Guyumân ruhuâ a’ngô da’āj nej yukuû’ ni’in nej yû’ de’lo.
Huê dan nī gachrûn sun nej yû’ ganikïn’ yu ne’ ñāan.
Dadin’ ganï̂n ruhuâ nej yû’ sisī huê de’lo rugûñu’ūnj ña’aan nahuin gï̀n nej yû’ nga gūyumàn nuhuij.
‘Ngō gui dan nī gayì’ij gaman’.
Gaman’ nī gaman’.
Ûta nahuin ‘hiō nī nahuin nūhuij.
“Danè’ gīrì’ ña’aan da’ nāhuin gìn’ gà’ ûn”.
Gatāj yato riña a’ngô da’āj nej yuku.
“Gā’hue gāchìn’ gutsi’ tàj ràde’lo nī nārùn’ ña’aan rigîn’ ân” gatāj guruhui.
Yi’î ña’an tàj rà yu dan gi’hiaj yī’ì dan ganïn nê’ yu ganikïn’ yu ne’ ñāan ân”, gatāj ñû guruhui.
Dūgunàj nanun ruhuâ guruhui ruhuâ a’ngô da’āj nej yuku dan.
Huê dan nī ga’nḯn nej yû’ ya’ñanj da’ gan’ānj yākāj yû’ dan’an de’lo.
Ûta atōj de’lo tá yû’ nari’ ya’ñanj.
Nī nu gā’huēj ruhuâ yû’ nārī yû’ nēj e riña de’lo.
Gan’ānj nāran’ yû’ ‘ngō nânj reka’ nakòo.
Huê dan nī gan’ānj gāchrūn yû’ ahui de’lo.
Sanī nitāj nùnj gahuin.
Nu gānùn ña’aan nej reka’ lî’.
¡Nā’nï̀nj ñan dê’lo!
Gaguâj ya’ñanj.
“Ña’aan ni’ñānj ñûnj ân”.
Sanī nu ni’in de’lo dàj gī’hiaj yû’ gīrì’ yû’ ña’aan gā’huì’ yû’ gānikāj ya’ñanj gan’ānj yû’.
Gina’anruhuâ ya’ñanj.
Nī nanikāj yû’ nan’ yû’ ngà nej dugui’ yû’.
Ganata’ yû’ daj hua hīa rayi’î sigūtsi’ de’lo.
Āsij ngà dan nī, nitāj gà’ si ‘ngō nej yuku yu’hui’ ni’in de’lo.
Nī huê āsij ngà dan nī gayi’ì nej ya’ñanj yâ nej yu de’lo.
¿Gini'injt ñunj anj?.
Ñunj huin sa ga'anj 'na' dukuán na ân.Ne' chrin', ne' huo', ne' chrin', ne' huo'.
Dukuanj che aché ñunj ân.
Ûta nun huín da' giriraj 'ngō aga' ruguñu'unj da' hìo doj guchij riña hua dadin' se si hua dako li ma.
Nitaj si yu'ui' huin du'ua ñunj run'uin du'ua a'ngō da'aj yuku sani ûta sa' gïn' dakín ñunj ânj.
Hue dakín ñunj ataj na'anj si hua hiuj 'ngaj 'ngō dasu nihia guenda yà ñunj ânj.
Ni hue dakín ñunj ataj na'anj si 'na' nichrun' 'ngō sañùu riñan ñunj.
Ûta nia' ruhuaj ni'ín rachrún ni daran' sa tsi'ij.
Si ruhuaj ni, ¿Nia' ruhuat ni'injt sitsi'ij nej a'?
﻿¿Ruat gini'înt daj nukua âj?
Nitaj gakïn' hua si arán rahue'ej má.Ñunj ni ga'ue gatu si'iô' si 'ngō hiu'uj sukui' li nanj ân.
Gurina'anj hue' ni uchij ma 'ngonaj xi ñun ân, ni nitaj damā nanî ruhua ñunj ni nitaj si ùni' ñunj mâ.
Gahuin chrun' nuguan' nakāa.Lij - YachijNika' - YakānSika' - NinajNuhuij - ña'anGan' - Nichrun'Garasun nej nuguan' nu yata' na da' gachrunt 'ngo sa anin ruat.
'Ngō yukua ni hua lij yu ni 'ngō elefântej e ni yachij yu.
Hua nīgan’ huin.
Xàn’ chre yigï̀n ‘iaj gui
Dadin’ hìaj sîj man ‘na’ man
Ngà nï̀n natûj man rukû kïj i
Nata' nân ngō guendu da' ganù nej Betuj.
Ngà ganun nej Betuj ni gayi'ì sij ganin' sij si ga'anj sij yatà'aj.
Gaché nun Betuj yatà' nī ganari' sij ngō yahuīi.Gataj yahuīi gunin Betuj.
– Hua nin aché nunt ngā aj?Hua nin nanj ân.
– Gataj Betuj.
Duguni' Betuj ga'anj sij yatà' doj nī ganari' sij ngō yataj li.Gachín na'anj yataj li.
– Hua nin aché nunt ngā aj?
Ûta hua nin naj ân.
– Gataj Betuj.
Dugu'ni' Betuj ga'anj sij yatà' doj nī ganari' sij ngō yataa.Gachín na'anj yataa.
– Hua nin aché nunt ngā aj?Hua nin naj ân.
– Gataj Betuj.
Dugu'ni' Betuj ga'anj sij yatà' doj nī ganari' sij ngō aga' aché riña nanēe.Gachín na'anj aga' danj.
– Hua nin aché nunt ngā aj?Hua nin nanj ân.
– Gataj Betuj.
Duguni' Betuj ga'anj sij yatà' doj nī ganari' sij ngō aga' huaj riñan ahuīi.Nī gachín na'anj aga' danj sij.
– Hua nin aché nunt ngā aj?Hua nin nanj ân.
– Gataj Betuj.
Dugu'nin' Betuj ga'anj si yatà' doj nī ganari' sij ngōnaj atï'ïn.Nī gachín na'anj atï'ïn Betuj.
– Daj anîn ruhuat guyumant da'ngà nanj ra'aj?Ûta nahuin nihià ruhuaj naj ân.
– Gataj Betuj.
Sanī man gè horâ danj na'ninj ñan Betuj nī gini'in sij si daran sa gahuin dan nī se sa ya'ngà'aj huin dadin' ma si ga'ni' sij.
Yiñân gu’nāj yuma nīko, ûta nihià’ hua yiñân li, nuguan' a'min ñunj gu'nàj nânj nï'ïn nī nej gui yanàa nī da mare chre hua ru'nun ni, ngō hio'ó nuhuij man ñunj, nī hua da'aj nī ûta nukuaj a'hui' nanèe.
Yitinj chre nachra nga dâ riñan hio’ó, ngā diû gūmàan nī ûta ama’, da’aj nī ama' nuguî nigàn’, nī daran' gue'gōo nī hua ra'uee yiñân, gui dan nari' dugui' daran' nej duguî' man a'ngô yuma'  da' giran ni sa yâ.
Ûta ga'i chrej ni'ñanj an natà' nej tayî gunín, hiaj nī nataj da'aj nej chrej ni'ñanj na gunin nej et, hue'ê ga'ninj nej et rakij it nej nuguan' nan dadin' sa ña'ān ta'u huin ma da' ga'ue gimàn hue'ê ne' riña hio'ó nan.
Sī digân ro'ô' yukuá gu'luj dadin' gīrī'hiuj dëj ro'ô.
Sī gato' riki kïj ï dadin' gāhui' yichrê.
Sī gato' ne’ atûj gui dadin’ si achrîj yio' mu’û'.
Sī ga'ne' sitîn ne'ej 'ninj in dadin' ûta ràn gāhuin chrunj ga'minj.
Sī gire'e' 'níin dadin' gāchri du'ui ñùn'.
Sī yô' sa nun ruhuâ nitiin dadin' si gahuin chrun'.
Sī nako' ne' nìin dadin' si gu'nin' si su'un'.
Sī gudukut ngà chrun ña’aan dadin’ dūyu'ui' yukuá ña’aan ñù'.
Sī yôt chra riñan hia'a hue'e dadin’ gāhuin hiō'.
Si yôt nato ña'àan dadin' ngà gachi' nī ganiko' ne'ej ña'àan.
Sī nagi’iôt du’hua yakaa dadin’ gāhui nì’ siki du’huô.
Sī duku’ chruj ráan dadin'  si gu’hiú si nihiō’.
Hīaj nī nata' nej chrej  ni'ñanj                                                     ni'în gunin a'ngô nej duguît.
Niij notajnanaj rian rej ti`nu a
Va o nanaj xeriki a`mij a
Va ya`o nanaj xeo zij gunchi ta`va kusin xkaj a
Vedaj notáj xeo xkuj renun xhe se wej a
Va o nanaj xe o chone ga chava i`a luj do`o nika duvij ro zoo a.O wi chava i`a ginij zo rke o i`ù a.
¿a za ga`ve goran chava i`a rke i`ù ga?
Chone me o zi yoo to`o nejnanîj chava i`a `ya zo a. Nana nian garan to`o raj a.konoj nana notaj nij ne zi kotoj a.
