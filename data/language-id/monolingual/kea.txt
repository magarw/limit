Oi, ami é kel kuartu na fila.
Bu pode odja-m?
Skérda, direita, skérda, direita.
Nu pode anda kétu na un fila.
N tene un ideia.
N ta ranja un móta pa N fika más rápidu!
Nos nu ka ta faze txeu barudju sima otus animal.
Di nos é un linguaji di txeru.
Un tipu di txeru ta fla-nu: "sigi-m pa un banketi!"
Más un txeru ta fla-nu: "Kuidadu!
Ka nhos bai la."
N gosta txeu di bolu i di tudu tipu di kuzas dósi, sima bo.
Bu krê odja nha musklu ta trabadja?
N pode parse pikinoti pa bo, má ami é fórti.
Ka ta nporta si pórta sta fitxadu.
Nu pode entra na kalker gréta pikinoti.
Ô bu kridita ô nau, txeu di nos ta mora djuntu i nu ta sta kontenti ku kunpanheru.
Nu ben prende alguns palavra.
Pikinoti - GrandiDivagar - RápiduBaxu - AltuMagru - GorduRiju - MóliRabolisu - KétuKel-li é alguns palavra okontráriu di kunpanheru.
Bu pode faze frazis ku kada un di kes palavra li?
Pur izénplu, "Un furminga é pikinoti; Un elifanti é grandi."
Dia dumingu, mai di Pedru bai sukupira i el kunpra Pedru un kazaku burmedju.
Pedru fika kontenti ku se kazaku burmedju.
El pergunta se mai: N pode bisti nha kazaku burmedju gósi?Se mai fla-l: kel-li é un kazaku di txuba.
Nton, óras ki sta txuba bu pode bisti bu kazaku burmedju.
Pedru fika ku gana di bisti se kazaku burmedju.
Má sugunda-fera staba sól fórti.
Pedru pergunta se mai: N pode bisti nha kazaku burmedju oji?
Se mai fla-l: oji nau, pamodi ka sta txuba.
Térsa-fera, Pedru labanta sédu palmanhan, má séu staba azul.
Pedru xinti tristi i el pergunta se mai: ki dia ki txuba ta ben?
Se mai fla-l: N ka sabe nha fidju matxu.
Kuarta-fera, Pedru labanta ku gana di bisti se kazaku burmedju, má staba sól fórti i kalor.
Pedru pergunta se mai: pamodi ki txuba ka sta ta ben?
Se mai fla-l: ka bu preokupa, txuba sta kuazi ta ben.
Kinta-fera, Pedru ku se mai staba ta bai parki.
Pedru fla se mai: talvês N debe leba nha kazaku burmedju ku mi.
Se mai fla-l: nau bu ka meste bu kazaku burmedju oji.
Txuba ka sta ta ben oji pamodi sta sô núvens branku na séu.
Sésta-fera staba nubladu.
Pedru djobe pa séu i el odja núvens prétu.
Pedru pergunta se mai: txuba sta ben oji?
Se mai fla-l: talvês, oji sta txeu núven prétu na séu.
Sábadu kumesa ku un son fórti "Badaboom".
Pedru pergunta se mai: bu obi strubada?
Txuba sta ta ben?
Txuba kumesa ta kai!
Pedru kóre pa fóra déntu txuba.
Pedru fika txeu kontenti ki el kumesa ta kanta:  txuba, txuba, sta ta txobe.
Se mai kóre se tras i fla-l: Pedru bu skese di bu kazaku burmedju!
Kel-li é Leandro.El sta na kuarta klasi.
Kel-li é mi.
N sta na primera klasi.
Tudu dia di palmanhannu ta pripara pa skóla.N pode taka nha ... .
Leandro ta djuda-m kalsa nha ... .
Leandro ta leba-m na se ... .
Leandro gosta di lé ... .El ta skrebe ku kanéta.
Nha ... é pikinoti.Di déntu sta dôs lapis.
Leandro gosta di brinka ku se amigus dipôs di skóla.
Es gosta di djuga ... .
El ta kunpra-m un ... .Sta sinku óra.
É óra di bai pa ... .
1.
Kamiza2.
Sapatu3.
Bisikléta4.
Livrus5.
Muxila6.
Brinka7.
Bóla8.
Freskinha9.
Kaza
Kel-li é Gatu.
Kel-li é Katxor.
Sta di noti.
Sta sukuru.
Sta friu.
Sta txeu friu.
Pa katxor sta mutu friu.
Gatu da katxor dôs kamiza sen manga.
Un sta xuxu.
Un sta linpu.
Katxor bisti kel ki sta linpu.
Má inda el tene friu.
Gatu da Katxor dôs kamiza.
Un kamiza é grandi.
Un kamiza é pikinoti.
Katxor bisti kel kamiza grandi.
Má inda el tene friu.
Gatu da Katxor dôs kalsa.
Un kalsa é kunpridu.
Un kalsa é kurtu.
Katxor bisti kel kalsa kunpridu.
Má inda el tene friu.
Gatu da Katxor dôs koleti.
Un koleti sta modjadu.
Un koleti sta séku.
Katxor bisti kel koleti ki sta séku, má inda el tene friu.
Gatu da Katxor dôs kazaku.
Un kazaku é pizadu.
Un kazaku é lébi.
Katxor bisti kel kazaku pizadu, má inda el tene friu.
Gatu da Katxor dôs txapéu.
Un txapéu é altu.
Un txapéu é baxu.
Katxor poi kel txapéu altu, má inda el tene friu.
Gatu da Katxor dôs par di sapatu.
Un par di sapatu é novu.
Un par di sapatu é bédju.
Katxor kalsa kel sapatu novu, i dipôs...Ka sta mutu friu pa Katxor.
Katxor ka tene friu.
Ka sta noti más.
Dja manxe.
Lua dja kanba.
Sól dja sai.
Sta di dia.
Sta klaru.
Sta kenti.
Sta txeu kenti.
Pa Katxor sta mutu kenti.
Txau, txau Gatu.
Txau, txau Katxor kenti.
N ta uza nha pé pa kóre, salta, i xuta.
N ta uza nha mô pa kume, trabadja, i brasa nha família.
Má más inportanti ki mô i pé é kabésa.
Na kabésa ten odjus.
N pode odja ku nha odjus.
Na kabésa tanbê ten narís.
N ta txera kuzas sábi ku nha narís.
Na Kabésa tanbê ten orédjas.
N pode obi ku nha orédjas.
Na kabésa tanbê ten língua.
N pode xinti gostu di kumida.
Na kabésa tanbê ten bóka.
N ta pâpia ku nha bóka.
Kabésa ta kontrola korpu interu!
Nha nómi é Rakel.
N ten txeu amigus.
Ben ku mi pa nu bai fla-s mantenha!
Modi ki bu sta sól?
Abo é grandi i brilhanti.
Bu ta intxi dia di bu lus.
Bon dia padja.
Abo é suavi i verdi.
Bu ta da nos tudu un lugar di brinka.
Modi ki bu sta séu?
Abo é grandi i azul.
N gosta di bu kor.
Bonoti lua!
Bu ta sta na séu óras ki sta sukuru.
Bu ta límia téra di noti.
Bonoti strélas!
Nhos é grandi i branku.
Nhos sta faze noti fika rei di bunitu.
Botardi bentu!
Abo é fórti i livri.
Bu ta sopra kuzas i ta pô ténpu fika frésku.
Bon dia, txuba!
Abo bu ta traze agu i bu ta pô txon ta fika modjadu.
Modi ki bu sta oji, alanpra?!
Dja ten dias ki N ka odja-u.
Bu lus ta pô-nu fika ku medu.
Bon dia, gotas di agu.
Anhos nhos ta pô txon fika moli i modjadu.
Botardi, arvi.
Abo é grandi i fórti.
Bu ta da-nu sónbra i frutas pa nu kume.
Modi ki bu sta oji, pasarinhu?
Abo bu ta kanta rei di sábi.
Furminginha gostaba di lé.
Kes otu furminga ta fazeba el trósa tudu dia.
Es ta flaba el, "Furmingas ka ta lé.
Furmingas ta djunta kumida."
Furminginha ta pasaba dia interu ta lé.
Kes otu furminga ta pasaba dia interu ta djunta kumida pa invérnu (ténpu di friu).
Pai ku mai di furminginha fika xatiadu ku el.
Furminginha xinti txeu tristi.
Na otonu óras ki fódjas kai di arvi, furmingas ten ki djunta ses kumida baxu txon.
Kel Rainha furminga ki ta manda, krê djunta txeu kumida.
Tudu furmingas meste trabadja txeu.
Furminginha kumesa ta grita sobri kuzê ki el lé na livru.
"Nu meste bai un restoranti, un lugar undi bu pode bai pa kume.
Nha livru ta pâpia di un restoranti."
Furmingas sai tudu djuntu.
Es pasa dia interu ta  djobe un restoranti.
Furminginha fla, "Odja, un restoranti!"
Kada un kumesa ta karega un padás di kumida.
Alguns karega pon i otus karega karni.
Kantu es volta pa kaza Rainha furminga fika kontenti.
Es tinha txeu kumida pa invérnu.
Es fika txeu kontenti ki es grita di alegria.
Mai ku Pai di furminginha fika txeu kontenti ku el.
Es da furminginha un abrasu fórti.
Se irman pega-l na mô i fla-l, "Gósi dja N ntende.
Bu amor pa leitura ta pô-m krê lé livrus sima bo."
Arkuíris ten séti kor.
Kel primeru kor é Burmedju.
Kamiza di nha irmon é Burmedju.
Kel sugundu kor é Laranjadu.
Kel-li é un laranja.
Kuzê más ki ten kor laranjadu na es dizenhu?
Kel tirseru kor é Marélu.
Kel párti déntu meiu di ovu ten kor marélu.
Kuzê más ki ten kor marélu?
Kel kuartu kor é Verdi.
Kuzê ki é verdi na es dizenhu?
Kel kintu kor é Azul klaru.
Séu ten kor azul klaru.
Kuzê más ki bu sta odja ki ten kor azul klaru?
Kel sestu kor é Azul.
Kuzê ki bu sta odja li ki ten kor azul?
Kel sétimu kor é Roxu.
Nha bistidu é roxu.
N gosta txeu di kor roxu.
Di ki kor ki bu gosta?
Kal ki é kes séti kor di arkuíris?
Avó kunpra txeu fruta na merkadu.
El kunpra ananás, pera, masan, mangi.
Tudu kes fruta sta ta parse sábi.
Má nha irmon é golozu.
El kume tudu kes fruta el sô.
Nha irmon pikinoti pergunta, Kenha ki kume tudu kes fruta?
Avó fika xatiadu i el pergunta: kenha ki kume tudu kes fruta?
Nu atxa ki foi nos irmon.
Nha irmon fla nos avó kuzê ki nu staba ta pensa.
Avó pergunta nha irmon más grandi, si el kume tudu kes fruta i el fla sin.
Dirapenti, nha irmon kumesa ta xinti un poku stranhu.
El kóre pa kaza-banhu.
El sta ta xinti dór di bariga.
Avó pergunta-l, "ki lison ki bu prende oji?"
Dia dumingu, mai di Pedru bai sukupira i el kunpra Pedru un kazaku burmedju.
Pedru fika kontenti ku se kazaku burmedju.
El pergunta se mai: N pode bisti nha kazaku burmedju gósi?Se mai fla-l: kel-li é un kazaku di txuba.
Nton, óras ki sta txuba bu pode bisti bu kazaku burmedju.
Pedru fika ku gana di bisti se kazaku burmedju.
Má sugunda-fera staba sól fórti.
Pedru pergunta se mai: N pode bisti nha kazaku burmedju oji?
Se mai fla-l: oji nau, pamodi ka sta txuba.
Térsa-fera, Pedru labanta sédu palmanhan, má séu staba azul.
Pedru xinti tristi i el pergunta se mai: ki dia ki txuba ta ben?
Se mai fla-l: N ka sabe nha fidju matxu.
Kuarta-fera, Pedru labanta ku gana di bisti se kazaku burmedju, má staba sól fórti i kalor.
Pedru pergunta se mai: pamodi ki txuba ka sta ta ben?
Se mai fla-l: ka bu preokupa, txuba sta kuazi ta ben.
Kinta-fera, Pedru ku se mai staba ta bai parki.
Pedru fla se mai: talvês N debe leba nha kazaku burmedju ku mi.
Se mai fla-l: nau bu ka meste bu kazaku burmedju oji.
Txuba ka sta ta ben oji pamodi sta sô núvens branku na séu.
Sésta-fera staba nubladu.
Pedru djobe pa séu i el odja núvens prétu.
Pedru pergunta se mai: txuba sta ben oji?
Se mai fla-l: talvês, oji sta txeu núven prétu na séu.
Sábadu kumesa ku un son fórti "Badaboom".
Pedru pergunta se mai: bu obi strubada?
Txuba sta ta ben?
Txuba kumesa ta kai!
Pedru kóre pa fóra déntu txuba.
Pedru fika txeu kontenti ki el kumesa ta kanta:  txuba, txuba, sta ta txobe.
Se mai kóre se tras i fla-l: Pedru bu skese di bu kazaku burmedju!
Nha irman más grandi ta kóre tras di galu.
Kuzê ki N pode faze?
Kuzê ki N sabe faze?
Nha irmon sabe djuga bóla.
Kuzê ki N pode faze?
Kuzê ki N sabe faze?
Nha primu ta símia simenti na fila.
Kuzê ki N pode faze?
Kuzê ki N sabe faze?
Nha prima pode fika sakédu ku un pé.
Kuzê ki N pode faze?
Kuzê ki N sabe faze?
Nha tia sta ta koze un bistidu.
Kuzê ki N pode faze?
Kuzê ki N sabe faze?
Nha tiu ta kuida di se baka.
Kuzê ki N pode faze?
Kuzê ki N sabe faze?
Nha mai ta pripara kumida.
Kuzê ki N pode faze?
Kuzê ki N sabe faze?
Nha pai é bon na monta kabalu.
Kuzê ki N pode faze?
Kuzê ki N sabe faze?
Nha avô ta kuida di se buru.
Kuzê ki N pode faze?
Kuzê ki N sabe faze?
Nha avó ta kanta óras ki el ta kuzinha.
Kuzê ki N pode faze?
Kuzê ki N sabe faze?
Es fla-m, abo bu sabe fla sin.
Bu sabe fla nau.
Kel-la é kuzas ki bu pode faze.
Kel-la é kuzas ki bu sabe faze.
Tudu algen ta ri i da palmu óras ki bu ta badja.
Bu trabadju é brinka.
Bu trabadju é ser kriansa.
Oi, ami é kel kuartu na fila.
Bu pode odja-m?
Skérda, direita, skérda, direita.
Nu pode anda kétu na un fila.
N tene un ideia.
N ta ranja un móta pa N fika más rápidu!
Nos nu ka ta faze txeu barudju sima otus animal.
Di nos é un linguaji di txeru.
Un tipu di txeru ta fla-nu: "sigi-m pa un banketi!"
Más un txeru ta fla-nu: "Kuidadu!
Ka nhos bai la."
N gosta txeu di bolu i di tudu tipu di kuzas dósi, sima bo.
Bu krê odja nha musklu ta trabadja?
N pode parse pikinoti pa bo, má ami é fórti.
Ka ta nporta si pórta sta fitxadu.
Nu pode entra na kalker gréta pikinoti.
Ô bu kridita ô nau, txeu di nos ta mora djuntu i nu ta sta kontenti ku kunpanheru.
Nu ben prende alguns palavra.
Pikinoti - GrandiDivagar - RápiduBaxu - AltuMagru - GorduRiju - MóliRabolisu - KétuKel-li é alguns palavra okontráriu di kunpanheru.
Bu pode faze frazis ku kada un di kes palavra li?
Pur izénplu, "Un furminga é pikinoti; Un elifanti é grandi."
