Ikcem-d uɣerda ɣer wexxam.
D jida i t-iwalan d tamezwarut."Aɣerdaaaa!"
i tsuɣ, dɣa tjelleb sufella n ufutay.
Tisumtiwin akk ɣlint-d ɣer lqaɛa.
"Anda-t?"
is-d-yenna baba yellan yeckunṭḍen ɣer uridu n ṭaq.
Dɣa yesɣeṛs-it-id si tugdi.
"Ha-t-an da!"
is-d-terra yemma, dɣa temmeɣ fell-as.
Aɣerda yerwel, iḍebsiyen ɣlin-d ɣer lqaɛa, uɣalen d iceqfan.
"Ṭṭef-it-id!"
is-yenna Mitun i wemcic-is.
Amcic yemmuqel aɣerda dɣa yuɣal ɣer wusu ad yeṭṭes.
"Niɣ-ak ṭṭef-d aɣerda, mači ṛuḥ ad teṭṭseḍ!"
is-yenna Mitun
"Tura ad t-sufɣeɣ!"
id-tenna yemma.Teddem-d abali dɣa tebda tekkat sddaw n tẓarbit.
"Ḥader, aɣerda-nni ha-t-an deffir-m!"
id-iɛeggeḍ baba.
Yemma mi twala aɣerda-nni terwel ula d nettat, teffer daxel n wusu.
"Ẓṛiɣ d acu ilaqen ad t-nexdem!"
id-tenna jida.
Teddem-d aǧeṛnan deg ufus-is dɣa tebda tekkat yis di yal tama.
"Ha-t-an yuɣal-d daɣen uɣerda-nni!"
id-iɛeggeḍ tikelt-nniḍen baba.
"Ha-t-an ɣer tama-m tazelmaḍt!
"Jida mi twala aɣerda, terwel ula d nettat ɣer daxel n wussu.
"Ahy a ssimra!"
id-yenna baba.
Seg wakken yugad ad t-id-iwali uɣerda amcum, yekcem ula d netta ɣer daxel n wussu.
"Anda-t uɣerda-nni, anda-t?"
i ttɛeggiḍen akk wat wexxam.
Abibi amecṭuḥ yesla-asen-d dɣa yuki-d seg iḍes.D acu ibedden ɣef tsumta-ines?
Yesɛa snat wallen, ṛebɛa iḍaṛṛen, akked tẓaɛkukt taɣezfant.
"Aɣeeeeeeda, wagi d aɣeeeeeda!"
i d-yenna ubibi-nneɣ s lfeṛḥ.
Abibi yemmuqel aɣerda.
Aɣerda yemmuqel abibi.
Dɣa abibi yeḍfeṛ aɣerda, rewlen di sin yid-sen.
Aɣerda ijelleb ɣer ufutay, ineggez ɣer tabla, yuli ɣer ṭṭaq, yesseɣli-d tisumtiwin, yeṛẓa iḍebsiyen.....
...yeckunṭeḍ ɣef uridu, yuzzel ger iceqfan n iḍebsiyen, dɣa yeffeɣ si tewwurt.
Aɣerda yerwel, at uxxema mazal-iten la ttnadin fell-as.
Kičču yuki-d zik taṣebḥit n wass. "
D lawan ad ṛuḥeɣ ad d-ṣeyydeɣ kra n iselman" id-yenna mi yeldi imi-s ad yuffay.
Deg ubrid-is ɣer temda yemlal-d Čuru.
Si zik-nsen d imdukkal, zgan tturaren jmiε.
Twala-ten-id Munya mi teddun s tṣennaṛin-nsen.
"Nekkni ad nṛuḥ ɣer temda ad d-nṣegged iselman.
Ṛwaḥ ma tebɣiḍ ad tedduḍ yid-neɣ a Munya, yerna kem tḥemmleḍ aman" is-nnan.
Munya tamectuḥt txemmem cwiṭ, dɣa tenna-asen: " Ala, ttxilwat, ur ten-id-ttṣeggid-t ara, iselman ur ttidiren ara beṛṛa n waman!"
Munya tuɣal am tin iceṭḥen i uderɣal, gguman ad as-d-ḥessen.
Ṛuḥen qbala ɣer temda.
Kičču akked Čuru qqimen rrif n temda, cwiṭ kan akka ha-t-a εeddan-d ssin iselman, yiwen d aṛqaq, wayeḍ d azuran.
Rnan kan cwiṭ, dɣa iεedda-d wis tlata warǧin it-walan, wagi annect-ilat.
Munya tendeh s teḍsa: " Wagi yugar iḍaṛṛen-nni n wezger"
Kičču akked Čuru ṭfen tiṣennarin-nsen ttṛaǧun, dɣa cwiṭ kan akka Kičču iεeggeḍ: " D aslem-inu!"
Dɣa yerra-as-d Čuru : "Ala, ... d aslem-inu nek!"
Kičču yejbed mliḥ....Čuru yejbed ugar...
﻿Tisennaṛin-nsen ṛẓent di ssnat.
Buummm!
Kičču yeɣli ɣer lqaεa.
Čeblaaaqq!
Čuru yeɣli ɣer waman.
D acu yeḍran?
D acu tenwam yeḍṛa-d?
Iselman imcumen qqnen lexyuḍ n tṣennaṛin buygarasent...!
Ḥemmleɣ aṭas ad merḥeɣ, labaɛda akked Nanna.
Ḥemmleɣ m'ara iyi-teṭṭef afus-iw.Meɛna ḥemmleɣ daɣen m'ara iyi-tebru.
Tikli-nneɣ tezga s leɛqel kan, ur teɛjil ara.Tikwal ad neḥbes ad as-nini azul i...
...weqjun, i wemcic, i uɣerda, i tgerfa, i ttejṛa.
Nanna tḥemmel aṭas ad d-tekkes tizeǧǧigin deg ubrid.Nek ḥemmleɣ ad d-leqʷḍeɣ ileqqafen.imecṭaḥ, imeqqṛanen,imdewweṛen, imlebbḍen.
Meɛna, wid akk ḥemmleɣ ugar, d imecṭuḥen maḍi maḍi.Seg wakken d imectuḥen maḍi, yezga yettaɛraq-iyi anwa lǧib i deg iten-jemɛeɣ.
Yal tikelt deg ara fɣeɣ akked Nanna, ttaččareɣ-d lejyub-inu s waṭas n tɣawsiwin.
Ass-agi, jida, tefka-id taxeddact n tjelvant.
Gma ameqqṛan, yefka-id amessak n iceṭṭiḍen.
Weltma tameqqṛant tefka-id amenṭaḍ axateṛ qqimeɣ tṛankil daxel n tḥanut-is .
Nanna tis snat tefka-id taqeffilt mm ṛebɛa teṭṭucin.
Mi d-wwḍeɣ ɣer wexxam-nneɣ, smareɣ-d akk lejyuv-inu, imir jemɛeɣ akk ayen id-leqḍeɣ daxel n tbewwaṭ-iw tawraɣt.
Ileqqafen imecṭuḥen maḍi, ur ten-jemɛeɣ ara, ttakeɣ-ten d tarzeft i Nanna ḥemleɣ.
-  Acuɣer ur texdimeḍ ara alaɣmu-inek deg uxxam?- A Masa, d amcic akk i d sebba.
Lamer ur yewqiɛ ara sufella n ttejṛa, nek ahat ur d-ttaddameɣ ara sellum ad aliɣ.
Lamer ur d-ddimeɣ ara sellum-nni iwakken ad aliɣ, tili ahat ur ḥwaǧeɣ ara ad d-ddmeɣ tafḍist ad t-ṛeqqɛeɣ.Lamer ur ḥwaǧeɣ ara aṛeqqeɛ n sellum, tili ahat ur d-sakʷayeɣ ara gma amecṭuḥ.
Lamer ur d-sakʷiɣ ara gma amectuḥ, tili ahat yemma ur tettaǧǧa ara takuzint.Lamer ur teǧǧa ara yemma takuzint, tili ahat iddew amcum ur d-ikeččem ara.
Lamer iddew amcum ur d-yekcim ara, tili ahat ur ɣ-itett ara akk lmakla-nneɣ.Lamer ur yečča ara akk lmakla-nneɣ, tili ahat vava ur yettṛuḥ ara ɣer ssuq ad d-yaɣ ayaziḍ yewwan.
Lamer vava ur iṛuḥ ara ɣer ssuq ad d-yaɣ ayaziḍ yebʷan, tili ahat aqjun amcum ur t-id-yeṭṭafaṛ ara ɣer wexxam.
Lamer aqjun amcum ur d-yeḍfiṛ ara vava ɣer wexxam, tili ahat ur iyi-itett ara tazmamt-inu n iluɣma.
- Ihi, tebɣiḍ ad d-tiniḍ belli d aqjun ik-yeččan alaɣmu-inek, akka?
Ih a Massa, d aqjun akked umcic amcum i d sebba.
Sukhiya Kaka yedder deg yiwet n taddart iwumi qqaren Bitauna.
Bitauna tettwassen deg Rajasthan merra s yicennayen-is.
Ulac asfugel ikemlen war tizlatin ḥlawen n Sukhiya Kaka.
Ass-a yettwaɛreḍ ɣer taddart n Jhalaura.
Sukhiya Kaka yebren acelɣum-is ameqqran yerna yeqqim.
Yella icennu-d raag Malhar.
...As-d ɣur-i ay asigna yettezzin...
﻿Taswiɛt kan, yesla, dhupp dhupp dhupp dhupp!
Yella win i d-icennun yid-s tizlit-is?
Dinoo, adinuẓur yusa-d s tazzla ɣur-s. Sukhiya Kaka yefreḥ nezzeh mi t-yeẓra!
Ur d-tettmagareḍ ara amseflid ameqqran am wa yal ass!
...As-d ɣur-i ay asigna yettezzin, succef-iyi s ugeffur yelhan!
Sukhiya Kaka d Dinoo cnan-d lwaḥid rnan-d kra n ccḍeḥ akken ad ṭṭfen akud.
Asigna yesla-asen-d!
Lberq icɛel-d, aḍu icḍeḥ-d. Asigna aberkan yezzi-d. Sukhiya Kaka d Dinoo ḍsan-d s tumert.
Yebda ugeffur yekkat-d, Sukhiya Kaka d Dinoo ddurin s ssiwan ameẓẓyan.
Syin ruḥen ɣer Jhalaura, ḍefren rriḥa n pakoras bninen, cennun ...O tanemmirt ɣef ugeffur yelhan...O..la la la.
Imeɣri ɛzizen, Teẓriḍ yakan adinuẓur?
Tedmiḍ ad d-cnun tizlatin?
D acu i tḥemmleḍ ad txedmeḍ deg ugeffur?
﻿Imsumnen i yellan deg udlis-a ttwaxedmen-d d aḥric deg #6FrameStoryChallenge, d aberreḥ deg uẓeṭṭa n Pratham Books (Idlisen n Pratham) i lebni n tbanka n yimsumnen i StoryWeaver.
Iswi n #6FrameStoryChallenge d allus n tmacahut yelhan s useqdec n 6 kan n yimsumnen neɣ tugniwin.
Aberreḥ yefka-d tikti i wazal n 70 n wid i i xeddmen imsumnen i tukci n wakud-nsen d tiwezza-nsen i tɣerɣert n uɣbalu yeldin tamezwarut i yigerdan deg tmurt n Lhend.
D ayen i d-yebdan d aberreḥ armitan i yuɣalen d tafaska n ttẓuri,i d-yefkanazal  n 500 n yimsumnen.
Ullisen-a ur nesɛi awalen, rẓan tilisa gar tutlayin, ldin-d amaḍal n yiẓubaẓ d tzemmar, i yessebɣasen tamɣiwent yettimɣuren n StoryWeaver akken ad tessugen aṭas n tmucuha ara yezzin ɣef tugniwin-a.
#6FrameStoryChallenge yesmektay-aɣ-d dakken nesra i uttekki d temɛawna, akken ad neqreb ɣer tuɣdaḍt-nneɣ: "Adlis deg ufus n yal agrud."
“Azul, aqli da, tawalaḍ-iyi-d?
Aqli d tis ṛevɛa.” is-tenna tweṭṭuft.
Ɣer yeffus, ɣer zelmeḍ!
Ɣer yeffus, ɣer zelmeḍ!
Di lɣerḍ-nteɣkan i nteddu, Dacdac , tadeffir tayeḍ.
Waqil ufiɣ-d tikti, ad aliɣ ɣef usebbaḍ-agi bu-ṛwaḍi, amar ahatad zerbeɣ cwiṭ!
Nettidir di tsusmi, warǧin ad nɛeggeḍ am akken ttɛeggiḍen iɣersiwen nniḍen,nekkenti awal-nteɣ d asriḥi.
Rriḥa yelhan teqqaṛ-iyi-d : “ Ṛwaḥ, aqli da!”
Rriḥa n dir teqqaṛ-iyi-d : “ Ṛuḥ akin, ḥader ad d-tqeṛveḍ!”
Ḥemmleɣ aṭas tiẓidanin, am kunwi s warrac.
Twalaḍ akka ǧehdeɣ?
Tafekka-w meẓẓiyet, meɛna zemreɣ ad refdeɣ ayen itt-yugaren.
Nek ur ḥawaǧeɣ ara ad ldint tewwura.
D anectutem itt-nectutumeɣger lecqayeq.
Amḍiq deg nezdeɣ nessawal-as “Tamdint n tweḍfin”.
Tezgatezdi ger-aneɣ tegmat.
Nettidir deg-s di lfeṛḥ akked talwit.
Issin kra n wawalen:Ṛwaḥ – ṚuḥRriḥa yelhan –Rriḥa n dirAmecṭuḥ –AmeqṛanS tawil – S tɣawlaSexdem awalen-agiiwakken ad d-tiniḍ kra!
Amedya:Aweṭṭuf damecṭuḥ, lfil d ameqṛan.
Taweṭṭuft tleḥḥus tawil, amcic iteddu s tɣawla
Yiwen n yiɣid yella yettazal di teẓgi.
Yezwar awtul.
Yezwar lfil.
Ijelleb, yezger agʷemmaḍ akin i yeɣzeṛ.
Iɛedda rrif n yiwen n lḥiḍ yehruran.
Deg ubrid-is iqʷeṛḍ-it-id yiwen n weblaḍ dɣa yeɣli.
Imir, yebda meskin imeṭṭawen.
Iɛedda-d yiddew, iselfa-s deg uḍaṛ, meɛna iɣid yegguma ad yeḥbes imeṭṭawen.
Iɛedda-d wursel, iḥemcit-id ɣur-s, meɛna iɣiḍ yegguma ad yeḥbes imeṭṭawen.
Cwiṭ kan akka, ha-t-a tusa-d yemma-s. Tenna-s :" Dayen a mmi ɛzizen, tura ad nwwet ablaḍ-agi amcum ik-yesseɣlin!"
Iɣid yerra-s :" Ala, ala a yemma, ur tekkat ara, ma ulac ad yebdu imeṭṭawen ula d netta."
Dɣa, iɣid akked yemma-s ṭreḍqen d taḍsa.
Izem la yettazal.
Tafunast la tleḥḥu.
Ivṛiken la ttɛummun.
Aydi n waman yeffeɣ-d seg waman.
Lfil la yeskerkir aqejmuṛ.
Aserdun la yezzuɣuṛ tacaṛiṭ.
Azrem la yettḥuffu ɣef tɛebbuḍt.
Ifṛax la ttferfiren deg igenni.
"Ah a ssimra!"
Yemma-s n Lulu tettazal teqqaṛ: "Wa Lulu!
d lawan tura ad nṛuḥ."
Anda tella Lulu?Ahat ddaw n ukanapi?Neɣ ahat deffir n uridu?
Wa Lulu, anda telliḍ?Ahat rrif n lfur?Neɣ ahat daxel n tedxilt*?
*Tadxilt= placard
Yemma-s tessawal-as, ma d nettat tewwet nneḥ :"Lulu!
Anda telliḍ?
D lawan tura ad nṛuḥ a yelli."
"Ahh!
Ziɣ aqli-kem da!"
is-tenna yemma-s "Ala, nek ur tedduɣ ara!
"is-d-terra Lulu.
"Ilaq ad nṛuḥ tura a yelli."
is-tenna yemma-s"Ala, ur bɣiɣ ara ad t-nerr!Ḥemleɣ-t aṭas wagi" is-terra Lulu.
Hatan tura newweḍ-d a yelli!"
"Acḥal yelha wagi!"
"Wagi daɣen yelha."
"Wagi yelha."
"Wagi daɣen."
"Twalaḍ a Lulu?
Terriḍ yiwen n udlis, ad am-d-ṛeḍlen aṭas-nniḍen.
""Yupi, nek feṛḥeɣ!"
Anda tella Lulu-inu tabaḥant?
Yella win itt-iwalan?"
D ass-inu amenzu deg uɣerbaz.Yemma teṭṭef afus-iw, tleḥḥu yid-i"Meqqreɣ tura," i as-nniɣ.
"Aha lḥu-aɣ, aha lḥu-aɣ!
"Yemma teṭṭef afus-iw mliḥ.
Aṭas n warrac i yellan tama n uɣerbaz.Usan-d s lkaṛ.
Usan-d s lkaṛ.Usan-d s urikcaw.
Teddun s uvilu.Leḥḥun, am nekk.
Newweḍ-d ɣer tewwurt.
"Yemma!
Serreḥ i ufus-iw.
"Tbedd ɣer tewwurt.
Ilaq weḥd-i ara kecmeɣ ɣer daxel;Aṭas n wudmawen ijdiden i yi-d-yezzin.
Greɣ asurif.
Rniɣ wayeḍ.
Muqleɣ ɣer deffir.
Yemma tettuɣal d tamecṭuḥt mi akken la tedduɣ.
Ad tṛuḥ dayen?Uzzleɣ ɣur-s. Ur ḥulfeɣ ara akk meqqreɣ.
Ṭṭfeɣ-d afus-is.
"Ur ttṛuḥu ara," i as-nniɣ.
Tura daxel meṛṛa i llan.
Ala nekk i mazal deg beṛṛa.
Taselmadt teffeɣ-d. Tettaḍsa-yi-d. Ḍsiɣ-d ula d nekk.Tenna-d yemma, "Rani, ad iliɣ da mi ara d-teffɣeḍ.
"Serrḥeɣ i ufus-is.
Terfed afus-is tenna-yi-d ar tufat.
Uzzleɣ ɣer daxel.
Yemma din ara tili mi ara d-ffɣeɣ seg uɣerbaz!
Ar tufat, ad k-waliɣ azekka, ay imqerqer.
Ad kem-waliɣ azekka, a tizerzert.
Ad k-waliɣ azekka, ay yiddew.
Ad k-waliɣ azekka, ay akrar.
Ad k-waliɣ azekka, a ṭṭawes.
Ad kem-waliɣ azekka, a tafunast.
Ad k-waliɣ azekka, ay azger.
Ad k-waliɣ azekka, a lfil.
Anwa akka?
D kra n yimeddukal kan.
Ɛreḍ-iten-id ɣer tanalt.
Issefk ad ṛuḥeɣ s aɣerbaz tura.
Ad ken-waliɣ tikkelt-nniḍen!
﻿ ﻿Ḥemmleɣ aman.
Ḥemmleɣ ad urareɣ s waman.
﻿Yekkat ugfur.
Ageffur yett-ak-aneɣ-d aman.
Ḥemmleɣ ad urareɣ deg beṛṛa.
Meεna la yekkat ugeffur.
Ḥemmleɣ ad urareɣ di beṛṛa i ugeffur.
Acebbub-iw yellexs-d mi akken i urareɣ i ugeffur.Baba la iseεdal acebbub-iw.
﻿Wissen ma yella wayeḍ n nekk deg kra n wadeg deg umaḍal.
D anwa i yesεan udem am wa.
Yerna yettmeslay kifkif.
Yesεa ula d tigeḍmatin-iw.
Yiwen, s wallen-iw d yimeẓẓuɣen-iw.
Win yesεan ula d taḍsa-inu.
Win ara ixeddmen ayen ara xeddmeɣ.
Yerna ur yezmir ara ad yexdem ayen akken ur zmireɣ.
Nudaɣ, rniɣ nudaɣ deg yal adeg i wakken ad afeɣ wayeḍ n nekk.Ruḥeɣ ɣer unannar, muqleɣ akk deffir n yisekla.
Muqleɣ akk akin akka, seg usawen ar ukessar.
﻿Deg yal udem.
Ur ssawḍeɣ ara ad afeɣ wayeḍ n nekk ula deg yiwen umkan.
Ala yiwen n nekk i yellan deg umaḍal!Weḥd-i ulac wi yi-icban, oh d tidet!
Maca mačči ala nekk, ur twalaḍ ara?Ala yiwen n kečč i yellan!
I tikelt tamezwarut i ṛuḥ Malu ɣer tebḥirt n jida-s iwakken ad d-yekkes cwiṭ n lxeḍra.
Yekkes-d tiṭumaṭicin tizeggaɣin, tibatenǧalin tixuxiyin, akked cwiṭ n luvyan tazegzawt.
Mi d-yuɣal, tenna-as jida-s :"Gedha a Malu!
Ṛuḥ tura, rnu kkes-d kra n tbaṭaṭatin, daɣen."
Malu yemmuqel sufella n tjuṛ akked yemɣan, meɛna ur iwala ula d yiwet n tbaṭaṭaţ.
" A Jida, tibaṭaṭatin ur ɛad wwant."
is-yenna Malu."
Ala a ɛzizu Malu, llant aṭas n tbaṭaṭatin.
Ṛuḥ, nadi-d kan s tawil!"
is-terra Jida-s.
Malu yuɣal ɣer tebḥirt tikelt-nniḍen.
Maca tikelt-agi yedda yid-s Kalu.Malu iṛuḥ ad d-inadi tibaṭaṭatin, cwiṭ kan akka yesla i Kalu yesseglaf "Haw!
Haw!"
"Ala a Kalu!
Ḥves!"
i iɛeggeḍ fell-as Malu.
"Ur ţxebbil ara di tebḥirt n Jida!
"Malu iwala Kalu yessekfal akk tivḥirt-nni n Jida-s, d acu kan mi yebweḍ ɣur-s, d acu iwala?Tibaṭaṭatin d timeqqṛanin, d tibelbulin.
"Ṣaḥit a Kalu.
Tufiḍ-d aṭas n tbaṭaṭatin!"
is-yenna Malu s teḍsa.
Malu yeččuṛ taḍellaɛt-is d tibaṭaṭatin.Dɣa, seg wass-nni, Malu yezga yeţawi Kalu ɣer tevḥirt n Jida-s.
D ussan n imuṛas.
Veena akked Vinay llan tturaren di tevḥirt-nsen.
Ufan din aṭas n tbewwaḍin n sbiɣa.
Tella sbiɣa tacevḥant, tazeggaɣt, taḥcaycit, tazegzawt akked tewṛaɣt.
Walan sin n isebbaɣen meɛna llan mecɣulit.
Yiwen deg-sen yuli ɣef sellum.
Wayeḍ yella iɛelleq ɣef uɣeṛṛabu icudden ɣer sqef.
"Azul fell-awen, maɛlic d kʷen-nɛawen?
"i steqsan Veena akked Vinay ixeddamen-nni.
Yiwen seg isebbaɣen-nni yefka apansu i yal yiwen deg-sen dɣa yenna-asen:"Kem a Veena, sveɣ idis n daxel i tseɣlit!
""Keč a Vinay, sveɣ idis n beṛṛa i tseɣlit!"
Veena akked Vinay bdan amahil-nsen.
Veena tesbeɣ tiseɣlit-nni si daxel, ma Vinay yesbeɣ-itt-id si beṛṛa.
Sbiɣa tenɣel-asen ɣef lḥiḍ.Sbiɣa tenɣel-asen ɣer lqaɛa.
Sbiɣa tenɣel-d fell-asen.
Tura, dayen kfan.Sefḍen akk lqaɛa akked leḥyuḍ yumsen d sbiɣa.
Sefḍen akk sbiɣa-nni id-yeqqudṛen fell-asen.
"Acḥal tecbeḥ tseɣlit-inu tazeggaɣt!"
is-tenna Veena.
"Acḥal tecbeḥ tseɣlit-inu taḥcaycit!"
is-yenna Vinay.
"Akka tecbeḥ tseɣlit-agi nnwen taveṛqact!
Gedha a tarwa, kemmelt kan akka!"
isen-tenna yemmat-sen.
Amayas yezdew ɣer urebbi n yemma-s. Yemma-s tezzuzen-it s tezliţ taḥlawant.
Amayas yewwi-t yiḍes, yeṭṭes.
Dɣa yebda yeţargu yeţafeg am wefrux.
Iɛella nnig n tebḥirt-nnsen.
Yemmuger-d afeṛteṭu d urqim.Yenṭeq-d ɣur-s ufeṛteṭu :"Azul ay aqcic!
Amek teţiliḍ?
"Gerzeɣ, tanemmirt."
is-yerra Amayas.
Amayas yerna iɛella cwiṭ, yefferfer, yefferfer, dɣa yemmuger-d  tiẓiwect.
"Azul fell-ak ay aqcic!
Amek teţiliḍ?"
it-id-testeqsa.
"Aqli gerzeɣ, ṣaḥit!"
is-yerra Amayas.
Amayas ikemmel affug, yerna yuli, yuli, ḥalla mi d-yemmuger Lvaz.
"Azul ay amdakkel!
Amek teţiliḍ?"
is-d-yenna Lvaz.
"Aqli gerzeɣ mliḥ mliḥ" is-yerra Amayas.
Amayas yuɣal-as waffug d afessas.
Ikemmel iɛella, iɛella, ḥalami iɛedda akkin i usigna.
Cwiṭ kan, ha-t-a tɛedda-d tmesrifegt.
"Azul ay Amayas, amek teţiliḍ?"
is-tenna ṛṛuplan.
"Aqli gerzeɣ, ulac akk win iyi-yifen!"
is-yerra Amayas.
Amayas ikemmel yuli, yuli, yuli, ḥalami yeffeɣ akin i tegnaw.
Cwiṭ kan, yemlal-d tanaɛuṛt.
"Azul fella-k ay abaḥan, Tgerẓeḍ cwiṭ?"
is-d-tenna tnaɛuṛt.
"Azul, aqli gerzeɣ aṭas aṭas" is-yerra Amayas.
Tura, Amayas iɛedda akin i tegnawt, yewweḍ ɣer yitran.
Yefṛeḥ, iḥus amzun akken ula d neţa d itri.
Itran, ula d nutni feḥren yis-s, amzun d aɛeggal-nsen.
"Azul ay Amayas, amek teţiliḍ?"
it-id-yesteqsa yiwen seg itran-nni.
"Aqli feṛeḥeɣ aṭas" is-yerra Amayas.Cwiṭ kan akka, itran-nni bdan la ţermimizen u ţembwiwilen.
Ziɣ d yemma-s it-yessenhazen iwakken ad d-yakwi.
"Azul a ɛzizu, amek teţiliḍ?
"Amayas yeckunṭeḍ di tqenduṛt n yemma-s dɣa yenna-as:"Ulac akk ayen yifen arebbi-m a yemma."
Ḥemleɣ taɣuṛi.
Anwa yebɣan ad as-d-ɣreɣ cwiṭ?
Ahh...!
Weltma teṭṭes.
Anwa yebɣan ad as-d-ɣreɣ?
Jida akked yemma sɛant ccɣel.
Anwa yevɣan ad as-d-ɣreɣ?
Jeddi akked vava sɛan ccɣel.
Anwa yevɣan ad as-d-ɣreɣ?
Imi akka ad ɣreɣ i yiman-iw.
Zemreɣ ad azleɣ yis.
Zemreɣ ad negzeɣ yis.
Zemreɣ ad ceḍḥeɣ yis.
Zemreɣ ad ɛummeɣ yis.
Zemreɣ ad jellveɣ yis.
Zemreɣ ad urareɣ yis.
Zemreɣ ad rewleɣ yis.
Meɛna, werǧin ad izmireɣ ad afgeɣ yis.
Yiwen wass, tlata n yimcac mmugren-d aqjun d ameqran.
Imcac-nni ugaden aṭas.
Rewlen s tazzla.
Aqjun itbeɛ-iten.
Imcac ttazzalen ttazzalen armi feclen.
Ḥuzzen afṛux deg ubrid-nsen.
Kemmlen tazzla bla ma ṭallen-t.
Qrib sseɣlin agrud amecṭuḥ.
Ttazzalen ttazzalen, sufɣen-d akk tazmert-nsen.
Ttazzalen armi wwḍen ɣer yiwen usɣar.
Ahhh, dayen ḥeṣlen, ulac anda zemren ad ṛuḥen.
Aqjun-nni yewweḍ-d ɣur-sen, yeḍsa-yasen.
Ayah!
Ziɣen yelha, yebɣa kan ad yurar.
Imcac tura sɛan amdakkel ajdid.
Ass n lḥed, Manu uɣen-as-d imawlan-is taqeccabit tazeggaɣt.
"A yemma, maɛlic ad tt-lseɣ tura?"
is-yenna Manu.
"Ala a mmi ɛzizen, ar qrib ad d-yewwet ugeffur, wamag tura yeṣfa igenni."
Is-terra yemma-s
Ass n letnayen, igenni yeṣfa, iṭij yecceɛceɛ.
"A yemma, qrib ad d-yewwet ugeffur?"
itt-yesteqsa Manu.
"Ala a mmi, mačči ass-agi.
Ad ilin wid ara yeḍsen fell-ak  lammer ad telseḍ taqeccabit-ik!"
is-terra yemma-s.
Ass n ttlata igenni yeṣfa, d azegzaw.
"A yemma, melmi ara teffeɣ targit-iw?
itt-yesteqsa Manu.
"Mači  ass-agi a mmi ɛzizu, ḥala yiwet n takurt n usigna amellal ara yeddawaṛen deg igenni.
"is terra yemma-s.
Ass n laṛebɛa tebʷa ddunit, d iṭij.
"A yemma, ayen akka yugi ad d-yewwet ugeffur?"
itt-yesteqsa Manu.
"A mmi, ur ttḥir ara, nek cukkeɣ qrib ad d-yewwet.
Ahat maḍi uqbel ad yezgen wass."
is-terra yemma-s.
Ass n lexmis Manu iṛuḥ ad yexdem apiknik.
"A yemma, ahat ad d-yewwet ugeffur?
Wissen ma ilaq ad awiɣ yid-i taqeccabit-iw?"
is-yenna Manu.
"Ala ay aḥnin-iw, ur d-yekkat ara ugeffur ass-agi.
D cwiṭ n usigna amellal yerna yebɛed deg igenni."
is-terra yemma-s.
Ass n lǧemɛa iɣemɣem igenni.
"A yemma, i wass-agi ad d-yewwet ugeffur?
itt-yesteqsa Manu.
"Ahat a mmi ɛzizen!
Ass-agi igenni iɛemmeṛ-d d asigna, yerna yennul-d lqaɛa.
"is-terra yemma-s.
Ass n ssebt yekker zhir deg igenni.BurrrBurrr...!
"A yemma, d tarmegt tagi i wumi nesla?
Qrib ad d-yewwet ugeffur?
itt-yesteqsa Manu.
Cwiṭ kan, dɣa yebda yekkat-d ugeffur!
"Anẓar, anẓar a Ṛebbi sew-itt ar aẓar, anẓar, anẓar..." i yebda icennu Manu.
"A mmi, uɣal-d!"
is-tessawel yemma-s "Tettuḍ ur telsiḍ ara taqeccabit-inek!"
Hatan ugellid d azuran.
Agellid azuran yesεa aqjun yeḍεef.Agellid azuran d uqjun-is iḍeεfen ruḥen ad merrḥen.
Aqjun-nni yeẓra agḍiḍ..Aqjun yuzzel deffir ugḍiḍ.
Agellid yuzzel deffir uqjun.
Uɣalen ttazzalen kan.          D ussan nutni d tazzla ur ḥbisen.
Γer tagara   agellid yessaweḍ yeṭṭef-d aqjun-is.
Agellid azuran yuɣal yeḍεef.
Acḥal n iḍaṛṛen i nezmer ad naf di snat n temyigranin?
Acḥal n wafriwen i nezmer ad naf di ṛevɛa n yefṛax?
Acḥal n wacciwen i nezmer ad naf di tlata n irinusiṛusen?
Acḥal n izamumen i nezmer ad naf di xemsa n lfilat?
Acḥal n imeẓuɣen i nezmer ad naf di sevɛa n yeqjan?
Acḥal n tẓaɛkukin i nezmer ad naf di tlata n yiddawen?
Acḥal n wallen i nezmer ad naf di setta n yemcac?
Acḥal n iḍaṛṛen i nezmer ad naf di yiwet n tmes n waḍu?
Mayas iḥemmel imcac.
Sɛan aṭas deg uxxam-nsen.
Mayas yesɛa yiwen n umcic d aberkan.
Amcic-a iḥemmel aṭas aksum.
Mayas yesɛa amcic d abubbul, ittett kullec.
Amcic wis tlata, yuli ɣef ttejṛa, yeqqim yeḥṣel sufella.
Akken ad t-id-iṣub, Mayas yuli ɣur-s. Tura ḥeṣlen i sin armi d-tusa yemma-s.
Mayas yesɛa sin n yimcac nniḍen, d ifinyanen.
Gganen deg beṛṛa i yiṭij kra yekka wass.
Mayas yesɛa daɣen tlata n yimcac nniḍen zgan ceɣlen.
Mi d-yeɣli yiḍ, ttnadin iɣerdayen deg tkuzint.
Mayas yesɛa aqjun.
Isem-is Jak.
Jak ur yesɛi ara imdukkal, yezga yeḥzen.
Imcac n Mayas ur ḥemmlen ara Jak.
Ssufɣen-t seg uxxam.
Mayas yufa-d Jak deg beṛṛa.
Yerra-t-id ɣer uxxam.
Imcac ur friḥen ara yes-s. Ur t-bɣin ara yid-sen.
Acḥal yimcac yesɛa Mayas?
Mayas yesɛa tmanya n yimcac.
Acḥal yiqjan yesɛa Mayas.
Ɣur-s yiwen.
Wissen anda i yella akka tura?
I kunwi, acḥal tesɛam n yimcac deg uxxam-nwen?Acḥal n yiqjan i tesɛam?
Nek d aqcic ameqqṛan tura.
Zemreɣ ad aliɣ tiskaliyin.
Meɛna ur zmireɣ ad tent-id-ṣubbeɣ.
Zemreɣ ad aliɣ ɣer ukkersi.
Meɛna ur zmireɣ ara ad d-ṣubbeɣ seg-s.
Seg ukkersi zemreɣ daɣen ad aliɣ ɣer ṭabla!
Meɛna ur zmireɣ ara daɣen ad d-ṣubbeɣ.
"A vava!
a vava!"
i uɣeɣ tannumi sawaleɣ.Dɣa vava ad yeḍs, imir ad iyi-d-yini: "A win wumi yeshel walluy, ḥader iman-ik di trusi!
""Tura d lawan ad tlemdeḍ tarusi a mimmi!"
Xas akken ugadeɣ, meɛna ur ttruɣ ara.
S tawil kan, erseɣ-d si ṭabla ɣer ukkersi, imir seg ukkersi ɣer lqaɛa.
"Tura dayen, sneɣ daɣen amek ara d-ṣubbeɣ!"
Yiwen n wass deg ussan, AMUMED yufa yiwet n teḥbult n weɣrum annect-ilaţ.
"Annect-ilaţ teḥbult-agi, ad ţ-awiɣ s axxam-iw" is-yenna umumed.
Yekka-as-d si deffir, idegger-iţ, meɛna taḥbult tegguma ad tembwiwel.
Yekka-as-d si zdat, idegger-iţ, meɛna taḥbult tegguma ad tembwiwel.
Yekka-as-d si yeffus, idegger-iţ, meɛna taḥbult tegguma ad tembwiwel.
Yekka-as-d si zelmeḍ, idegger-iţ, meɛna taḥbult tugi ad tembwiwel.
- Hmm...!
Ilaq ad d-nadiɣ tamrart ad ciddeɣ yis taḥbult-agi, imir ad ţ-zuɣreɣ s axxam-iw.
is-yenna UmumedAmumed yuzzel ɣer wexxam-is, yewwi-d aseɣwen, meɛna yufa-t wezzil maḍi.
Yuɣal  tikelt-nniḍen s  axxam-is  ad d-inadi  aseɣwen-nniḍen aɣezfan.Yenneḍ-it i teḥbult-nni,  yurez-iţ  yis, imir  yebda  azuɣer, meɛna  taḥvult     tugi  daɣen  ad tembwiwel.
Amumed yeqqim ɣer lqaɛa, imir yečča tubbit si teḥbult-nni.Yufa-t d aɣrum aẓidan.
Dɣa yerna yečča ciṭuḥ, yerna ciṭuḥ, yerna ciṭuḥ ḥala mi d-yeqqim kan webruy d amecṭuḥ si teḥbult-nni.
Dɣa yezzuɣeṛ-d abruy-nni id-yeqqimen si teḥbult.
Yefṛeḥ aṭas mi t-yessekcem ɣer daxel n wexxam-is.
Meɛna, seg wakken yečča aṭas, taɛebbuḍt-is tevzeg, tcuf annect-ilaţ.
Amumed, yeɛreḍ ad yekcem ɣer wexxam-is, iɛawed yeɛred tikelt-nniḍen, yerna iɛawed tikelt tis tlata, meɛna yegguma ad iɛeddi di tewwurt.
Amumed yeqqim di veṛṛa, yeṭṭef taɛebbuḍt-is, yebda yeţnazaɛ :-"Ayyy...!
Yif-it lamer ur ččiɣ ara aṭas n weɣrum.
Axiṛ lukan bḍiɣ taḥbult-nni akked walbaɛḍ n watmaten-iw."
Yiwet n tikelt deg unebdu, iṭij yesqecqec tiɣalitin.
Daxel n teẓgi, tella yiwet n tweṭṭuftteffud dayen kan.
“Bɣiɣ tiqit n waman, alukan ad d-teɣli seg waffer aquṛan”.
I tessarem tweṭṭuft.
Meɛna teqqecqec liḥala, ulacula d tiqit n nnda!
“Ilaq ad d-afeɣ aman, maulac ad mmteɣ”  i tesḥassef tweṭṭuft, “Tura yeqqim-iyi-dkan ad ṛuḥeɣ ɣer wasif-nni ɣef iyi-d-yeḥka jeddi”.
“Ma tṛuḥeḍ ɣerwasif-nni, xas ḥṣu tewwi-kem lmuja” Is-tɛeggen yiwet ntedɣaɣat.
Taweṭṭuft seg wakkenteffud, tesɛuẓẓeg i wawal n tedɣaɣat.
“Ilaq ad sweɣ aman;aqli mmuteɣ si fad”.
Taweṭṭuft tekker-d,teṭṭef abrid-is ger wafriwen akked yesɣaṛen iḥeḍmen, truḥad d-tnadi asif-nni.
Telḥa, telḥa, ḥala mitesla i ṣṣut n waman ttmirin.
Taweṭṭuft teṭṭanez,teswa ḥala mi teṛwa.
Seg wakken tefṛeḥ ayendin, ur tfaq ara i lmuja mi d-teɣli fell-as.
Taweṭṭuft, meskint,tebɣa ad teckunṭeḍ ɣer cwiṭ n leḥcic, meɛna ugaren-ttwaman tazmert.
“Abbuh...., ttxil-wenɛiwnet-iyi..., ad ɣerqeɣ!” i tella tettɛeggiḍ tweṭṭuft meskint.
“Ckunteḍ-d degusɣaṛ-agi!” is-d-tenna yiwet n tetbirt.
“Ur zmireɣ ara ad ṛuḥeɣmebla ma nniɣ-as ṣaḥit i tetbirt iyi-d-iselken.
Ilaq-iyi adṛǧuɣ dagi ḥala ma tuɣal-d ad tsew.”
Mi tella tettraǧu din, sinwarrac ussan-d ɣer wasif-nni, wwin-d tirbulat deg ifassen-nsen.
“Tella yiwet n tetbirt dtabelbult, tettrus-d yal ass dagi iwakken ad tsew” is-yenna yiwendeg-sen “Ma neṭṭef-itt-id, ad nečč tacriḥt tameddit-agi.”
“D lmuḥal ad ǧǧeɣ igerdan-agi imcumen ad nɣen titbirt.
D acu kan, d acu tezmertbeɛɛuct am nek ad t-texdem?”
Di lawan-agi kan dɣa,id-tsubb tetbirt si ttejṛa iwakken ad tsew.
Taweṭṭuft tusa-tt-idtikti.
Temmeɣ ɣef uḍaṛ nyiwen seg warrac-nni, tɣeẓẓa-t, dɣa isuɣ yemma-s it-id-yesɛan.
Aqcic-nni ijellev, isuɣ:“Abbuuuh!”
Tesla-as-d tetbirt-nni dɣaterwel ɣer ttejṛa.
S wakka, taweṭṭuftterra-as lxir i tetbirt, temneɛ-itt-id si lmut.
Yal tikelt deg bɣiɣ ad ṭseɣ,
DingDongTasuniţ n wexxam-nneɣ tezga teţṣuni.
Beddleɣ idis, meɛna...
Buzz, BuzzzTilifun yeţzenzun.
Ɛerḍeɣ tikelt-nniḍen, amar ahat ad ṭseɣ,
Meɛna, tikelt-agi sliɣ...DONG!
DRIND DRING!D acu-t ṣṣut-agi daɣen?
Tagi d taṣuniţ n uvilu!
"Ay aḥemmal-iw?
"Id-tenna yemma, "Mazal ur ɛad teṭiṣeḍ?"
"Hihi, ala a yemma" is-d-rriɣ s wallen-iw, "Amek tenwiḍ ad ṭṣeɣ?"
“TING, BUZZ, DONG, DRING!Axxam-agi nneɣ izehher meṛṛa"
—Bɣiɣ ad ferfereɣ am keč, ay aferteṭu!
is-yenna uḥelluf.
— Ḍfeṛ-iyi-d ihi!
is-yerra uferteṭu.
— Ur zmireɣ ara, ur sɛiɣ ara afriwen.
— Ṛju kan, waqil sɛiɣ tikti, ad d-xedmeɣ sin s waffer n ubeṛwaq.
— Sbiḥlew swayen akk yellan di tezmert-ik!
is-yenna uferteṭu.
— Ugin ad iyi-refden wafriwen-agi, i yesḥassef uḥelluf.
Meɛna ṛju kan ad ɛerḍeɣ tikelt-nniḍen.
— Wali, wali, dayen la ttferfireɣ!
Id-iɛeggeḍ uḥelluf mi d-ineggez seg yiwen ufurk n tejṛa.
—Meɛna ayen akka id-ɣliɣ?
is-yenna uḥelluf   Ayen akka ur sɛiɣ ara afriwen am keč ay aferteṭu?
Cukkeɣ yif-iyi xir ad qimeɣ d aḥelluf, d yir win inekkṛen laṣel-is.
Bheema d abhim iḥemmlen taguni, uriḥemmel ara ad d-yekker taṣevḥit.
Ṛamu, axeddam n tarda iceṭṭiḍen,yezga yeddeqqim-it.
Yiwen wass deg ussan ṛebbi, tafunast Guṛi testeqsa Bheema : "Ayen akka tezgiḍtḥezneḍ a Bheema?".
Yerra-as: " Axaṭeṛ ur zmireɣ ara add-kkreɣ taṣebḥit zik maḍi, dɣa Ṛamu yezga yeddeqqim-iyi.
Ttxil-m a tafunast, tzemreḍ ad iyi-d-tessakʷayeḍ yal taṣebḥit zik ?"
«Ulac aɣilif » is-tenna Guṛi.
Azekka-nni taṣebḥit, Guṛi tebda asrugmet swayen akkyezmer ugerjum-is .
Meɛna Bheema ur d-yuki ara.
Tameddit n wass, mi d-yuɣal Bheema segwasif, yemmuger-d aqjun Muti deg ubrid.
« Ur zmireɣ ara maḍi add-akʷiɣ taṣebḥit di lawan.
I keč a Muti, tzemreḍ adiyi-tessakʷiḍ  s useglef-inek, ma ulac aɣilif?
»« Ih, mači d ugur !
»is-yenna Muti.
Azekka-nni taṣebḥit yebda aseglef s lqidaṛ nugerjum-is, meɛna tenwiḍ yuki-d weɣyul ?
D lmuḥal awinnat !
Tameddit n wass, Bheema yemmuger-dayaẓiḍ Cinu.
Dɣa yenṭeq ɣur-s : «Keč yeskuɛun yal taṣebḥit, tezgiḍ tessakʷayeḍ-d akk wid yeṭṭsen, tzemreḍ ad iyi-tessakʷayeḍ ula d nekkini, ma ulac aɣilif?
».
Cinu yeqbel.
Azekka-nni taṣebḥit,Cinu yebda yeskuɛu s lqidaṛ n ugerjum-is, meɛna Bheema abhim urd-yuki ara.
Tameddit n wass, Bheema yemlal-dagerfiw Kalu yellan yessiɣṛit di talwit.
«Wa Kalu, ttxil-k, tzemreḍ adiyi-tessakʷayeḍ taṣebḥit n wass ?» it-yesteqsaBheema.
Kalu yerra-as-d : « Acuɣerala ?
Ad siɣerteɣ ḥala ma tukiḍ-d .»Azekka-nni taṣebḥit, Kaluyessaɣret, yessaɣret, meɛna Bheema ur d-yuki ara
Bheema meskin yeḥzen yerna yuyes.
Azekka-nni taṣebḥit, yers-d yiziɣef wanzar-is dɣa yebda aɛḍas «  Ɛetcuum, ɛetcuum... !
».
Bheema yuki-d.
"Wow!
Ukiɣ-d di lawan!
Meɛna amek akka id-kreɣ?"
i yewhem Bheema.
"D nek ik-id-yessakʷin."
Is-d-yenna yizi.
"Ma ulac aɣilif, tzemreḍ adiyi-d-tessakʷayeḍ akka yal taṣebḥit ?"
"Mači d ugur !"
is-yenna yizi.
Abhim tura yezga yefṛeḥ,axateṛ yella win it-id-yessakʷayen yal taṣebḥit!
Cavḥa akkeḍ Uɣilas d imdukkal yeţemsefhamen.
Zgan ţuraren jmiɛ yerna ţembeddalen aṭas n lbaḍnat di lakkul.
Deg ubrid-nsen s axxam zgan ţuraren tamzizelt.Cavḥa tezga tennecṛaḥ.
Yiwen n wass, Cavḥa tella tennuɣna.
Tebra i uqeṛṛuy-is akked wallen-is ɣer lqaɛa.
Tban-d teḥzen aṭas.
"Yella win ikem-yennuɣen?"
is-yenna Uɣilas.
Cavḥa tessenhez kan aqeṛṛuy-is.
Teqqim, ur d-terfid ara maḍi allen-is.
Ur d-terra ara awal ula i Massa Zahya mi d-tendeh s yisem-is, dɣa tɛawed-as asiwel tikelt-nniḍen "Cavḥa n Ɛmeṛ!
"Cavḥa terfed-d kan afus-is daɣen.
"Tesɛiḍ tiwermin?"
iţ-testeqsa tselmadt-is.
Cavḥa tessenhez kan aqeṛṛuy-is.
Leḥnak-is d izeggaɣen amzun akken tuɣ-iţ tawla.
"Yella kra ikem-iqeṛḥen?"
iţ-testeqsa daɣen tcixeţ-is.Cavḥa thuz kan aqeṛṛuy-is, tegguma ad d-terfed allen-is.
"Acuɣer akka teḥzen Cavḥa?
""Gma-m amecṭuḥ bxiṛ i yella?
""Abeṛhuc-inem bxiṛ i yella?
""Jida-m bxiṛ i tella?".
Cavḥa, meskint, tessenhaz kan aqeṛṛuy-is, tegguma ad d-terfed allen-is ɣer yemdukkal-is.
Aɣilas yufa-d yiwet n tikti telha dayen kan!
Yebɣa ad d-yesseḍs yis Cavḥa.
Yessufeɣ-d taɣawsa seg uqṛab-is.
Mi iṛuḥ ad as-ţ-yemmel i Cavḥa, dɣa tefferfer si ger ifassen-is.
Cavḥa mi twala taɣawsa-nni teţferfir nnig uqeṛṛuy-is, temmeɣ teṭṭef-iţ-id.
Dɣa tufa d imqqeṛqeṛ abeɛli n ukawaču!Cavḥa seg wakken tedduqes, terfed-d allen-is, teldi imi-s iwakken ad d-teḍs!DƔA, Aɣilas akked yemdukkal-is walan acuɣer tegguma ad d-temmeslay neɣ ad d-teḍs ṭul n wass!Ṛebɛa n tuɣmas n zdat ṛuḥent-as!
Kreɣ deg iḍ axateṛ fudeɣ.
Bɣiɣ ad sweɣ cwiṭ n waman.
Ṭanzeɣ ad d-nadiɣ tiseḥḥavin-inu si ddaw umeṭraḥ.
A yemma ɛzizen!
Yella uɣilas sddaw n umeṭreḥ-inu.
D acu ara xedmeɣ tura?
Ahat ilaq ad siwleɣ i yemma?
Meɛna, i lammer ad d-yeṛɛed fell-i uɣilas-agi?
Ahat yif xir ad uɣaleɣ ɣer yiḍes?
D acu kan, iṛuḥ-iyi maḍi naddam.
Yella win iceɛlen taftilt.
Ah!
D yemma id-ibedden ɣef tewwurt.
"D acu yellan a ɛezzu-inu?
Tessawleḍ-iyi-d?"
id-tenna yemma.
Mliɣ-as aɣilas-nni.
Yemma tmuqel sdaw n umeṭreḥ, teẓẓel afus-is, teṭṭef-it-id!
Ala, ziɣ mači d aɣilas, tagi d taqeccabit-inu taverqact yesɛan awraɣ d uberkan.
Tiqeffilin-is  ţemcebruruqent am wallen n uɣilas.
Tekcem-iyi tugdi di baṭṭel!
Yemma tewwi-iyi-d afenǧal n waman.
Tura d lawan ad uɣaleɣ ɣer tguni.
Yerna ahat ad arguɣ aɣilas n ṣṣeḥ di teẓgi!
Kičču yuki-d zik taṣebḥit n wass. "
D lawan ad ṛuḥeɣ ad d-ṣeyydeɣ kra n iselman" id-yenna mi yeldi imi-s ad yuffay.
Deg ubrid-is ɣer temda yemlal-d Čuru.
Si zik-nsen d imdukkal, zgan tturaren jmiε.
Twala-ten-id Munya mi teddun s tṣennaṛin-nsen.
"Nekkni ad nṛuḥ ɣer temda ad d-nṣegged iselman.
Ṛwaḥ ma tebɣiḍ ad tedduḍ yid-neɣ a Munya, yerna kem tḥemmleḍ aman" is-nnan.
Munya tamectuḥt txemmem cwiṭ, dɣa tenna-asen: " Ala, ttxilwat, ur ten-id-ttṣeggid-t ara, iselman ur ttidiren ara beṛṛa n waman!"
Munya tuɣal am tin iceṭḥen i uderɣal, gguman ad as-d-ḥessen.
Ṛuḥen qbala ɣer temda.
Kičču akked Čuru qqimen rrif n temda, cwiṭ kan akka ha-t-a εeddan-d ssin iselman, yiwen d aṛqaq, wayeḍ d azuran.
Rnan kan cwiṭ, dɣa iεedda-d wis tlata warǧin it-walan, wagi annect-ilat.
Munya tendeh s teḍsa: " Wagi yugar iḍaṛṛen-nni n wezger"
Kičču akked Čuru ṭfen tiṣennarin-nsen ttṛaǧun, dɣa cwiṭ kan akka Kičču iεeggeḍ: " D aslem-inu!"
Dɣa yerra-as-d Čuru : "Ala, ... d aslem-inu nek!"
Kičču yejbed mliḥ....Čuru yejbed ugar...
﻿Tisennaṛin-nsen ṛẓent di ssnat.
Buummm!
Kičču yeɣli ɣer lqaεa.
Čeblaaaqq!
Čuru yeɣli ɣer waman.
D acu yeḍran?
D acu tenwam yeḍṛa-d?
Iselman imcumen qqnen lexyuḍ n tṣennaṛin buygarasent...!
Llan ṛebɛa n yemdukkal, bɣan ad uraren timsizzelt s ṭumubilat-nnsen timecṭuḥin.
Veen tesɛa ṭumubil d taḥcaycit.
Meena tesɛa yiwet d tawṛaɣt
Sanju yesɛa lkaṛ d tazeggaɣt.
Manju yesɛa akamyun d amidadi.
Theggam iman-nwen...!
1, 2, 3, Goooo!
Cwiṭ kan akka, ha-t-an yusa-d ubeṛhuc Luki.Luki yebɣa ad yekki!
Wali, wali...!
Luki yezwar-iten akk.
Dayen, Luki yerbeḥ timsizzelt.
Massa Komal la tettwerri i igerdan kra n isurifen n ccḍeḥ di tneɣṛit.
"Ssali afus azelmaḍ!""Ssaliii!
Ssaliiii!
Ay ay!
Gappu tessali afus-isayeffus.Gappu ur tezmir ara ad ttecḍeḥ !
"Azzel, azzel, ɣiwel, ɣiwel, ekk-d akk i tneɣrit.
Zuzzer talwiiiit."
Ay ay !
Gappu ẓẓayet.
Gappu ur tezmir ad ttecḍeḥ !
Akka, din, dihin, akka!Neggez d awasen!
Akkin akka !"
Ay ay !
Gappu teqqim ar lqaɛa.Gappu ur tezmir ad ttecḍeḥ !
Akka d wakka !
"Sali aḍaṛ ayeffus, ayeffus!Ayeffus ad yifsus ar deffir !
Ay ay !
Gappu tessali aḍaṛ ar zdat !Gappu ur tezmir ad ttecḍeḥ !
Bdan akk la ttwehhin, ttaḍsanAcku Gappu ɛeṛqent-asAmeɛna, Massa Komal teḥsa amek asen-d-tasTenna-yasen: Ahhaw !
Ḍefṛet Gappu di tlemmas'
Afus d asawenAfus d akessarS ttawil, s uɣiwel ad nezzi i tneɣṛitWicqa ma tuliḍ neɣ tersiḍAwi-d kan ad ers talwit
Ziɣ Gappu tezmer ad ttecḍeḥ !Ziɣ nessen akk ad neccḍeḥ !
Delweḥ !
Delweḥ !
Delweḥ !
Sɛiɣ aṭas n yemdukkal.
Kra seg imdukkal-iw d imeqqṛanen fell-i, ma d wiyaḍ...
d imecṭuḥen fell-i.
Sɛiɣ daɣen kra seg imdukkal-iw d imɣaren,
ma d wiyaḍ d imecṭuḥen maḍi.
Kra seg imdukkal-iw sɛan tiẓaɛkukin,
ma d kra-nniḍen ur sɛan ara iḍaṛṛen.
Kra seg imdukkal-iw ttferfiren, ma d kra nniḍen ttɛummun.
Iḥeqqa..!
Idlisen daɣen d imdukkal-iw!
Meɛna, anwa i d amdakkel ḥemleɣ aṭas aṭas?D anwa?
D anwa?
D anwa?
D yemmaaaaaaaaaaaaaa!
!
Dudu yetturar tuqqna tuffra akked yemma-s.
Yufa-d sebɛa n tqecwalin.
Setta n yiqbucen.
Xemsa n tɣawsiwin yettafgen.
Ṛebɛa n tyugwin n yiserwula.
Tlata n walallen n uẓawan.
Sin n yifassen.
Akked yemma-s !
_ Zira, ṛuḥ ad tessirdeḍ !
_  Zira, ṛuḥ ad teččeḍ!
_ Zira, kker ad truḥeḍ ɣer uɣervaz.
_ Zira, ali ɣer ufurgu.
_ Zira, xdem iluɣma-m.
_ Anda-tt Zira ?
Zira ur testufa ara.
Tuwi-d adlis ad t-tɣer.
Zira tesɛedday akk akud-is deg tɣuri.
Teqqar deg uxxam, deg uɣervaz, deg tebḥirt, Teqqar ula deg wusu, mi ara tɛeddi ad tgen.
_ Ayɣer i tettḍeggireḍ akk akud-im deg tɣuri à Zira?
I as-yenna Salas.
_ Yya-d ad nferreǧ ikumiken, i as-yenna Aksil.
_ Awah, idlisen ulac am nutni.
I asen-tenna Zira.
Twalam aqusis-agi ?
D ujerriḍ-agi?
Jevdet wa ar daxel, rnut wa ar da, ad yuɣal d asekkil.
Sdukklet isekkilen-a, ad uɣalen d awal...Awalen ččuren d anamek.
Zemren ad k-zzuznen, zemren ad k-sseḍsen, zemren ad k-srun... Mi ara tessemlileḍ awalen wa ɣer wa, ad d-fken tafyirt.
Tifyar ttuɣalent d tullisin, d tiqsiḍin.
Ɣret tiqsiḍin, waaw...
Ad tinigem ɣer umaḍal-nniḍen!
Ass-a Zira tennuɣna.
Ulac akk adlis ara tɣer.
Teɣra, akk idlisen i yellan deg temkerḍit-is.
_ I tura acu ara xedmeɣ?
I tenna Zira deg wul-is.
Ulac akk idlisen ara ɣreɣ!
_ Ah, wissen dacu i yellan iwsawen-ihin?
Terfed Zira allen-is d asawen, twala mačči yiwen, mačči sin n yiduren, ččuren d idlisen.
Maca yella wugur.
Zira d tamecṭuḥt, ma d tamkerḍit meqqret, ɛlayet.
Amek ara texdem akken ad d-terfed idlisen-nni?
Akken ad tali Zira ɣer temkerḍit, ilaq ad tessexdem lxiḍ n usacfal, neɣ avagus n yemma-s?
Neɣ ad tali ɣef ṭṭavla d yikursiyen?
_ Ah limer sɛiɣ tamdeɣt, neɣ ivekki, neɣ i sin, i testewtiw Zira deg wul-is.
﻿﻿Zira tufa-d tikti.
Tessawel i Salas d Aksil.
Xmat Xmat, wa yuli ɣef wa, akken ad d-refden idlisen-nni.
_ Uuuh, acḥal i ẓẓayeḍ ay Asalas, i as-yenna Aksil.
Yak nniɣ-ak ur tett ara tadellaɛt-nni iman-ik.
_ Mačči d nekki i yeẓẓayen, d Zira.
_ Ceeet !
Qriv ad awḍeɣ...
_ AhhhhhhhhA ssiɛqa!
!
_ Dacu i yeḍran akka dagi?
I ten-testeqsa tin ixeddmen deg temkerḍit.
Tesres-d Zira ar lqaɛa, ma d Salas d Aksil rewlen s tazzla.
Tmuqel Zira ɣer yidlisen-nni, tesḥassef.
_ Yella kra i tuḥwaǧeḍ?
i tt-tseqsa tin i ixeddmen deg temkerḍit.
_ Ih, vɣiɣ ad aliɣ ɣer temkerḍit, acku ur sɛiɣ ara akk adlis ara ɣreɣ, i as-terra Zira s usmuɣven.
_ Ayɣer ihi ur yi-d-tenniḍ ara akka  uqvel?
Yak aql-i dagi, ulayɣer ad tɛecveḍ tamkerḍit.
Z emreɣ ad kem-refdeɣ?
Twehha-as Zira, ih.
_ Ad awiɣ wagi, ad rnuɣ wagi akked wagi, i as-tenna Zira.
_  Rnu ula d wagi, acḥal ḥemmleɣ ad t-ɣreɣ asmi lliɣ d tamecṭuḥt am kemm.
_ Yah, ɛni telliḍ yakan d tamecṭuḥt?
I tt-tseqsa Zira.
_ Ih.
Dacu imir-nni lliɣ mecṭuḥeɣ, Ur wwiḍeɣ ara annect-im.
Wissen kan ma tesla Zira i wayen i as-d-tenna teqcict-nni?
Awah, ur ḥsiɣ ara.
Acku Zira, tufa adlis amaynut.
Nek sɛiɣ tamdakkelt tezdeɣ deg uxxam-nneɣ.
Ma feṛḥeɣ, tfeṛṛeḥ yid-i.
Ma ḥezneɣ, tḥezzen yid-i.
Meɛna warǧin i sliɣ i ṣṣut-is.
Neţat tezga deffir n lemri.
"Ffeɣ-d ad nurar, ttxil-m!"
i zgiɣ qqareɣ-as.
Meɛna tugi.
"Aqli čḥeɣ, ad ṛuḥeɣ ad ṭṣeɣ."
Mi ṭṣeɣ, dɣa tamdakkelt-inu ad d-teffeɣ si lemri!
Di snat nezga neḍsa, nezha.
Neţurar, neţazal, neţɛeggiḍ, ncennu...
Neţat tḥekku-id, nek ḥekkuɣ-as.
Mi yuli wass, tamdakkelt-iw teţuɣal ɣer daxel n lemri.
Meɛna wicqan!
Ẓriɣ ad d-tuɣal ɣur-i di targit tikelt-nniḍen.
Yiwen n usigna ileḥḥu s lfeṛḥ deg yigenni.
Afṛux n ṭawes yenna-yas: "Ayɣer ur d-yekkat ara ugeffur?
Ma yewwet-d, ad ceḍḥeɣ.
".
Islem yenna-yas: "Wwet-d ay ageffur, ttxil.
Xuṣṣen-iyi waman deg wasif."
Afellaḥ yenna-yas: "Wwet-d ay ageffur, ttxil-k. Bɣiɣ ad ẓẓuɣ irden i unebdu i d-itteddun."
Aksel yenna-yas: "Ma tewwet-d ay ageffur, ad urareɣ s teflukt i d-xedmeɣ s lkaɣeḍ."
Asigna iserreḥ-asen-d i waman d timiqwa yettirriqen!
Afṛux n ṭawes yeldi ifriwen-is iceṭṭeḥ.
Asif yeččur d aman.
Islem yefṛeḥ.
Afellaḥ yebda yetteẓẓu irden.
Ceblaq!
Ceblaq!
Ceblaq!
Aksel d yimdukkal-is ṛwan urar deg waman armi d tameddit.
Asigna yessefṛeḥ ulawen.
Yeṭṭef abrid-is iṛuḥ.
Igerdan akk nnan-as ar tufat!
D taṣebḥit.
Yuli-d yiṭij.
Alluy deg usammar...
aɣelluy deg umalu.
D ass n usgunfu n Ama.
Tella teqqaṛ adlis.
Ula d Anil d ass-is n usgunfu.
Yebɣa ad yexdem kra !
"A Ama !
Bɣiɣ ad ẓreɣ acu yellan di tebbaṭ-ina tazegzawt!"
yenna-yas Anil.
"Ticki, a Anil," terra-yas Ama.
﻿Anil yewwi takersit ɣef ukersi, yuli iwakken ad iṣub asenduq-nni.
"Ala, ala !
Mačči winna !
Tibbaḍin-nni akk ad ɣlint ɣef iqeṛṛa-nneɣ, a Aniiiil !"
twelleh-it Ama.
Anil yezɛef aṭas.
Yezɛef ɣef yemma-s.
"Iyyan ad nṛuḥ ar ssuq ad naɣ kra n tɣawsa," tenced-it Ama, teṭṭef-as afus.
Anil mazal-it yezɛef xas akken yeqbel ad yeddu ar ssuq.
"Bɣiɣ tihin!"
yenna, yessenɛet ar yiwet n tčinat.
"Ala, ala, mačči tihin!
Ad ɣlint akk tidak nniḍen ma tedmeḍ-d tihin!
"﻿Yeɛna-t umzenzu-nni.
"Bɣiɣ adlis-ina!"
yessuter Anil.
"Ala, ala !
Mačči winna!"
yenna-yas uḥwanti-nni.
"Ax-n wagi."
"Bɣiɣ tagi!"
iɛeggeḍ Anil, qṛib i d-yejbed yiwet n teḥjuṛt n samosa seg yiwen uɛemmuṛ akkeni.
"Ala, ala!
Mačči tinna!"
yesḥader-it uḥwenti-nni.
""Tisamosatin"-agi-inu akk ad ɣlint ar lqaɛa!"
"Bɣiɣ tinna akkin!"
yessuɣ Anil.
Tura-akka, a-t-an yennuɣna mliḥ mliḥ.
"Ala, ala!
Mačči tinna!"
terra-yas-d temzenzit-nni n izeǧǧigen.
"Ɣur-k ad tent-nalleḍ !
Ad isliwent."
Anil yebda yettsuɣu mačči d kra.
Medden akk zzin-d ad walin.
﻿"Bɣiɣ winna!
Aberkan-nni!"
tenna-yas Ama.Din kan,  yessusem Anil.
"Ala, a Ama, ala!
Mačči winna!"
yerra-yas Anil.
"Ad nawi aqehwi-agi!"
yumer Anil.
Yeddem-d ajraw-nni aqehwi yellan s ufella n uɛemmuṛ-nni.
"Ama, zeɛfeɣ fell-am!
Lemmer ad neddem winna s wadda ijrawen-ina akk ad ɣlin!
"Tecmumeḥ Ama.
Yecmumeḥ Anil daɣen.
Yekkes-as zɛaf, dayen!
"Ur zmireɣ ara ad kem-ddmeɣ, a Shanu!"
tenna Ammi.
"Bezzaf meqqreḍ!"
"Ur tezmireḍ ara ad truḥeḍ ɣer uɣerbaz iman-im, a Shanu!"
yenna Abbu.
"Bezzaf Meẓẓiyeḍ!"
"Ur tezmireḍ ara ad tegneḍ deg wusu n uṭufan, a Shanu!"
yenna Dadu.
"Bezzaf meqqreḍ!"
"Ur tezmireḍ ara ad tbibbeḍ aṭufan ɣer wurti, a Shanu!"
tenna Dadi.
"Bezzaf meẓẓiyeḍ!"
Shanu tettḥeyyer.
Bezzaf meqqreḍ!
Bezzaf meẓẓiyeḍ!
Amek i tezmer ad tili bezzaf meqqret yerna bezzaf meẓẓiyet ɣef tikkelt?
Bezzaf meqqret akken ad tels taqendurt-is taxuxit taqdimt.
Bezzaf meẓẓiyet akken ad texdem "dosas" deg ufurnu.
Bezzaf meqqret akken ad tali ɣef uɛrur n Dadu?
Bezzaf Meẓẓiyet akken ad tbibb aṭufan ɣef wayla-s?
"I wacu i ilaq lqedd-iw?"
testeqsa Shanu.
Ammi teḍsa, tenna, "Iwacu, meqqreḍ swaswa akken ad truḥeḍ ɣer uɣerbaz ameqqran."
"Daɣen, meẓẓiyeḍ swaswa akken ad kem-refdeɣ ɣef tuyat-iw."
yenna Abbu.
﻿ ﻿"Meqqreḍ swaswa akken ad iyi-tettawiḍ ɣer tikliwin-iw n tnezzayt," yenna Dadu.
"Daɣen, meẓẓiyeḍ swaswa akken ad am-d-ttalseɣ tmucuha," tenna Dadi.
"Daɣen, ad tiliḍ dima, dima s lqedd ifazen...   i waya!"
nnan merra, gran-as akk iɣallen.
"Iɛreq-iyi wevrid s axxam-nneɣ" i tella teţru tzizwiţ.
"Ttxil-k a Mas Lfil, ɛiwen-iyi ad d-afeɣ avrid!"
"D lɛecc-agi i d axxam-im a tizizwiţ?"
is-yenna lfil.
"Ala, mači d wa!"
id-tɛeggeḍ tzizwiţ.
"Wagi d axxam n wefrux."
"D ifri-agi i d axxam-im a tizizwiţ?"
iţ-yesteqsa daɣen Lfil.
Ala, mači d wa!
Wagi d axxam n wefrux n yiḍ."
"D taɣṛast-agi i d axxam-im a tizizwiţ?"
i iɛawed yesteqsa-ţ Lfil.
"Ih, d wa i d axxam-iw a Mas Lfil."
is-d-terra tzizwiţ s lfeṛḥ.
- "Ṣaḥḥit a Mas Lfil imi iyi-tɛawneḍ!"
is-tenna tzizwiţ.- "Ulac aɣilif a tizizwiţ" is-yerra Mas Lfil.
Aqjun
Abṛik
Azger
Aɣyul
Aɣeṛda
Amcic
Ikerri
Taɣaṭ
Ilef
Ayaẓiḍ
Tayaziḍt akked tmes n waḍu llan d imddukal.
Meɛna zgan ttmecqiṛṛiwen.
Yiwen n wass deg ussan ṛebbi ṛuḥen ad uraren ddavex iwakken ad ẓren anwa i ifazen ɣef wayeḍ.
Ṛuḥen ɣer wennar n ddavex, din bdan urar.
Tayaziḍt tettɣawal di tazzla, meɛna times n waḍu tettɣawal ugar.
Tayaziḍt teǧhed di tyita n ddavex, meɛna times n waḍu teǧhed ugar.
Tayazḍt yebda-tt-id wurrif.
Msefhamen ad wwten ipinaltiyen.Times n waḍu tɛus acebbak d tamezwarut.
Tayaziḍt tmeṛka yiwen s yiswi.Tura d nnuba n tyaziḍt ad tɛass.
Times n waḍu tewwet ddavex s iḍaṛen-is, temmeṛka iswi.Terna tewwet s uqeṛṛuy-is temmeṛka wis ssin.
Terna tedribli, dɣa temmeṛka wis tlata.
Akken ḥala mi temmeṛka xemsa n yeswiyen.
Tayaziḍt terfa imi texṣeṛ.
Tayaziḍt ur tḥemmel ara lexṣaṛa.
Times n waḍu temmut si teṣda mi twala tamddakelt-is tayaziḍt tesseɣli-d igenni ɣer lqaɛa mi texṣeṛ.
Tayaziḍt seg wakken tezza seg urrif, teldi aqamum-is, tessevleɛ times n waḍu.
Tayaziḍt mi d-tuɣal ɣer wexxam, temmuger-d yemma times n waḍu.-"Twalaḍ mimmi?"
itt-testeqsa yemma times n waḍu.Tayaziḍt tewwet nneḥ.Yemma times n waḍu tḥar meskint.
Cwiṭ kan akka, yemma times n waḍu tesla i ṣṣut d aṛqaq maḍi:" Aqli da a yemma, aqli da!
".Yemma times n waḍu temmuqel akkin, temmuqel akka, dɣa tfaq belli ṣṣut-nni yekka-d seg uɛebbuḍ n tyaẓiḍt.
Yemma times n waḍu tɛeggeḍ :" Sexdem tazmert taṛebbanit a mimmi!
".Times n waḍu tezmer ad d-tefk yir lfuḥa, yerna tezmer daɣen ad d-tsuffeɣ times seg iḍaṛṛen-is.Tayaziḍt tḥus terwi tɛebbuḍt-is.
Tayaziḍt tgurreɛ-d.Dɣa tevda tessusuf-d, teskeḥkuḥ-d, teɛḍes-d...Times n waḍu ur telha ara i wučči.
Tayaẓiḍt tesguḥḥu ḥala mi d-terra times n waḍu.Times n waḍu akked yemma-s ulint ɣer tejṛa iwakken ad frent.
Seg wass-nni ar ass-a times n waḍu akked tyaziḍt zgan d iɛdawen.Anda tella tyaziḍt, times n waḍu ulac-itt.
Anda tella tmes n waḍu, tayaziḍt ulac-itt.
Yak neẓṛa akk belli lfil yesɛa azamum d aɣezfan mliḥ, mliḥ.
Maca, di zman n zik u zik, anzar n lfil yella d awezlan maḍi  maḍi.Anzar-ines icuva ɣer usebbaḍ di tlemmast n wudem-is
Ruḥ a zman, uɣal-d a zman, yiwen wass ilul-d yiwen n lfil yezga iḥar, yezga d iwehman.Iḥemmel ad iẓeṛ amek teddun lecɣal, ama d yir-iten ama lhan.
Iḥemmel ad isteqsi ɣef yal taɣawsa yellan.
Yevɣa ad iẓer acuɣer aɛenqiq n tjiṛaft d aɣezfan.
"Ayen aɛenqiq-inem d aɣezfan?
iţ-yesteqsa yiwen wass deg ussan.
Yevɣa ad iẓeṛ daɣen acuɣer icc n urhinosiṛos  d aqeḍɛan.
"Ayen icc-inek d aqeḍɛan?"
it-yesteqsa yiwen wass deg wussan .
Yevɣa ad yeɛlem daɣen ayen apupuṭam yesɛa allen tizeggaɣin am tciḥvuḍin.
"Acuɣeṛ allen-ik d tizeggaɣin am tjiḥvuḍin?
it-yesteqsa.
Yevɣa daɣen ad iẓeṛ d acu i d tagwella n ukṛukudil...
"Ala, ala a ɛzizu, timsal-agi ugarent-k, wexxeṛ i weḥtac fell-asent!"
Is-tenna yemma-s yugaden fell-as.
Tagerfa s tiḥeṛci-ines tamessast tṛuḥ tenna-yas: " Ṛwaḥ, ṛwaḥ a lfil vu tissas, ddu-d yid-i ad nẓeṛ d acu iḥemmel ad t-yečč ukṛukudil d imensi!"
Lfil amecṭuḥ, am uderɣal, yeḍfeṛ tagerfa ɣer wasif, ad as-temmel d acu i d lmakla n wekṛukudil.
Yefres avrid ger uveṛwaq d umageraman.Ivedd rrif n wasifyeţmuqul ɣer waman.
Anda-t akka ukṛukudil?
"Azul fell-ak" id-yenna yiwen n wevlaḍ seg daxel n waman.
"Azul" is-yerra lfil amecṛuḥ.
"Ahat tzemreḍ ad iyi-temleḍ d acu i d imensi n wekṛukudil, ma ulac aɣilif?"
"Tagi d lvaḍna, awi-d tameẓuɣt-inek, ad k-mmleɣ!"
is-yerra wevlaḍ-nni.
"Aẓ-d...rnu aẓ-d... ur ţagwad ara!
"Lfil amecṭuḥ yeṭanez, yeṭanez... ḥala mi...
"Ɛaamm...!"
yemmeɣ-d fell-as wekṛukudil amcum, yeṭef anzar n lfil ger tuɣmas-is.
"Qeṛṛ qeṛṛ!
Ha-t-an tura a lfil vu neyya teẓriḍ d acu iḥemmel ad t-yečč wekṛukudil d imensi?"
i tekkeɛrer tgerfa ɣef lfil.
Lfil amecṭuḥ yeɛreḍ ad d-yessenser iman-is si ger tuɣmas n ukṛukudil.
Yejved, yejved, yerna yejved, d acu kan akṛukudil amcum yegguma ad as-yeḍleq.
Anzar n lfil yennejvad, yennejvad, yennejvad, ḥala mi yewweḍ annect n wezrem, dɣa "Baaaqq!"
yeɣli ɣef weɛrur.
Yessenser-d iman-is si ger tuɣmas n ukṛukudil.
Akṛukudil amcum yerfa imi as-iṛuḥ imensi-ines, dɣa yuɣal ɣer waman ad d-ixatel ma kra n lefrisa-nniḍen ara d-iɛeddin.
Lfil amecṭuḥ yemmuqel ɣer wanzar-ines.
Ur yumin ara ayen walant wallen-ines.
Seg wakken yuɣal wanzar-ines d aɣezfan, yuɣal yezmer ad d-yekkes akk tiẓidanin iveɛden fell-as.
Yezmer daɣen ad iṛuc aɛrur-ines s waman mebla ugur.Seg wass-nni lfil yefṛeḥ s wanzar-ines amaynut.
Leelu tṛuḥ ɣer Park n wurar akked 36 n imdukkal-is n useggas amenzu!Aselmad-nnsen yenna-sen :" Wid yebɣan ad ddun deg tmacint tamecṭuḥt ad refden afus-nsen.
"Refden akk ifassen-nsen :" Nek a ccix, nek, nek...!"
Aselmad-nnsen yebda iḥeţeb ifassen yeţwarefden.Akken kan d-yewweḍ s leḥsab ɣer wis 36, tamacint teččuṛ.
Taẓenẓunt tendeh, tamacint teqleɛ.
Taswiɛt kan, d lawan ad alin ɣer ṛṛuḍa tameqqṛant.Yal taɛcuct itezzin akked ṛṛuḍa-nni tesɛa 2 imukan.Leelu tufa-d belli yal sin deg-sen ilaq-asen yiwen n itiki.
Aselmad yebda iḥeţev deg-sen yiwen-yiwen.Leelu s tɣawla tezwar-it di leḥsab sin-sin:"2, 4, 6, 8,12, 14...36.
"Bab n ṛṛuḍa-nni yenna-yas:"Acḥal n itikiyen i tebɣam?
"Leelu s tɣawla terra-as: "18."
Mi d-yewweḍ lawan n Manij, yal aserdun yesɛa 3 n imukan.
Bittu seg wakken yusem, yebɣa ula d neţa ad d-isban iman-is yeḥṛec.Dɣa yebda leḥsav tlata-tlata:"3, 6, 9,...36!
"Aselmad yesteqsa-ten:"Acḥal n iserdyan ara neḥwiǧ?
"Bittu s zzux yerra-as:"12, a ccix."
Ass ifuk, d lawan n tuɣalin ɣer wexxam, arrac ɛyan aṭas.
Aselmad yugad ma yella win ixuṣṣen, dɣa tenṭeq-d Diduc, tessuter-as ad d-teḥsev imdukal-is.
Twala belli yal tabankiṭ daxel n lkaṛ tesɛa 4 imukan.
Dɣa tebda leḥsab ṛebɛa-ṛebɛa.
"4, 8, 12, 16, 20, 24, 28, 32 ... "Teḥbes leḥsab uqvel ad d-tini "36".
"A ccix xuṣṣen sin, ulac-iten daxel n lkaṛ" is-tenna.Anehhaṛ n lkaṛ, aselmad akked Diduc ɛawden leḥsab tikelt-nniḍen.
Anwa ixuṣṣen?
" Aaaah!
Ṛwaḥ!
Wali!...Ha-t-an yiwen ger wid ixuṣṣen."
id-iɛeggeḍ unehhaṛ si tbankiṭ taneggarut n lkaṛ.Wagi d Muḥendu, iɣedeṛ-it yiḍes, yesxeṛxuṛ!
D acu kan, Muḥendu d aqcic wis 35.Akken kan yekker uselmad-nnsen ad yeffeɣ ad d-inadi wis 36 iten-ixuṣen, Diduc tessawel-as-d : "Wa ccix, uɣal-d...dayen nufat-id!
""D anwa-t umcum-agi?"
iţ-yesteqsa ccix-is.
"D nek a ccix.
Ţuɣ ur d-ḥsibeɣ ara iman-iw, hihi..!"
is-d-terra Diduc.
Leḥsab yelha i wallaɣ.Mači kan ḥala ma tṛuḥeḍ ɣer Park n wurar i tzemreḍ ad turareḍ s leḥsab sin-sin, tlata-tlata neɣ ṛevɛa-ṛevɛa.
Di yal amḍiq yella wurar s leḥsab.Ḥseb acḥal n iḍaṛen yellan deg uxxam-nwen, ḥseb-iten-id sin-sin!
Nek isem-iw Cyam, di leɛmeṛ-iw ɛecṛa iseggasen.Nek d imiṛqiq yerna ḥeḍmeɣ cwiṭ, meɛna ḥerceɣ!Tanekra n ṣbeḥ zik iwakken ad ṛuḥeɣ ar lakul ur s-zmireɣ ara.Zgiɣ ɛyiɣ m'ara d-kreɣ, d asderfef kan i sderfufeɣ s iḍaṛen-iw.
Allen-iw ɣelqqent weḥd-sent m'ara sirideɣ tuɣmas-iw.Selleɣ i yemma m'ara ad-tsewway tiɣrifin s tɣawla.Ţḥussuɣ, daɣen, i yiman-iw amzun d iffer yewwi waḍu.Aṭas n tikta i yeţezzin deg wallaɣ-iw.
Wissen lammer ɣezzif uɛenqiq-iw ɛecṛa tikal n wakken yella tura?Azgen seg-i ad yili di lakul, azgen-nniḍen deg uxxam.
Wissen ma ilaq ad d-iniɣ deg uxxam i lliɣ neɣ di lakul?
Wissen lammer ɣezzifit iḍaṛen-iw ḥalam ugaren ttejṛa?Lakul-nneɣ, ahat, ad iyi-d-yaweḍ kan ɣer tkecrar.
Wi ẓran lammer ǧehden ifassen-iw ?Ahat zemreɣ ad refdeɣ yemma s yiwen n ufus?
Wissen lammer ǧehdent tuɣmas-iw?Ahat zemreɣ ad ččeɣ ayen d-icedha wul-iw?
Wissen lammer d abelbul i lliɣ?Ahat, imdukkal-iw zemren ad ţuraren sufella n tɛebbuḍt-iw!
Wissen lammer sɛiɣ timeẓẓuɣin n uɣerda?Ahat, zemreɣ ad sleɣ i yal ṣṣut s levɛid?
Wissen lammer —Ahh, tegzem-iyi yemma tikti-w, tɛeggeḍ-d;"Cyam, d acu txedmeḍ akka,ɣiwel, aqli-k tɛeṭleḍ?"
Ṭfeɣ ccita-w ger tuɣmas-iw, dɣa uɣaleɣ-d ɣer laɛqel-iw,Ţaḍṣaɣ ɣef tikta-w tibuhalin.
¨¨Čika d taqcict yezgan teḥzen.D nettat akk i d tuḥzint ger yemdukkal-is di lakul.Neɣ ahat, d nettat akk maḍi i d tuḥzint di ddunit.
Meskint ur tesɛa ara ula d yiwen n wemdakkel neɣ n temdakkelt.Ulac akk win yebɣan ad yurar yid-s.Sebba n waya?Axaṭeṛ yezga uɣemɣum nnig n uqeṛṛuy-is.Aɣemɣum n IḌUMMAN.
Icelman n ččina, tibewwaḍin, ilellucen yeṛẓen, tiqeṛɛunin, ticekkaṛin n plastik...Akked wegwlaf n yizan yettzenzunen.
Ulac win yebɣan ad yurar akked teqcict wumi itezzi usigna n tuṛṣaḍ.Ulac win yebɣan ad d-ɣlin fell-as icelman n ččina neɣ n banan.
BEEƐQQ...!Čika, meskint, ur tezmir ara ad turar ula d tuqna-tufra.Axaṭeṛ yal tikelt deg ara teffer yettban-d uɣemɣum-nni n iḍumman nnig uqeṛṛuy-is.
Yiwet n tikelt tenn-as i Sonya:—Maɛlic ad neddukel ɣer lakul a Sonya?Sonya terwel fell-as.Tikelt-nniḍen tenṭeq ɣer Salima:—Tzemreḍ ad iyi-d-tṛeḍleḍ akeryun-inem a Salima?
Salima terwel fell-as, tbeddel amḍiq.Čika tameɣvunt tezga weḥdes.Tendem imi ur tuɣ ara awal n yemma-s is-yennan ur ilaq ara ad tḍeggṛeḍ iḍuman deg ubrid.
"Ur ttḍeggiṛ ara icelman n banan deg ubrid!
""Ur ttḍeggiṛ ara tibewwaḍin deg ubrid!
"Meɛna, Čika tesɣaṛ aqeṛṛuy-ines.
Ur tuɣ ara awal i yemma-s. Ur teḥvis ara aḍeggeṛ n iḍumman deg iberdan.
Yiwen n wass terfa yemma-s n Čika:—Ha-t-an xas ḥṣu belli iḍumman-agi ad d-zzin fell-am!Čika temmut si teḍsa.Azekka-nni mi d-tekker, tesla i weglaf n yizan ttzenzunen nnig n uqeṛṛuy-ines akked uɣemɣun n iḍumman itezzi fell-as.Yemma-s n Čika ur teɣliḍ ara.Seg wass-nni, Čika, yeɣli-d fell-as leḥzen.
Čika tezga d tarewla.
Meɛna aɣemɣum-nni yezga deffir-ines.Teɛreḍ ad tewwet aɣemɣum-nni s ubali.Meɛna yegguma ad as-yettixeṛ.
Čika ulac ayen ur teɛriḍ ara:Tɛeggeḍ, tettru, tjelleb...Aɣemɣum n tuṛṣaḍ yegguma ad iṛuḥ.
Meɛna yiwet n tikelt yeḍṛa-d waya:Čika twala Bala mi tḍeggeṛ icelman n tbanant deg uvrid.Tɛeggeḍ fell-as s wurrif :—A tabuhalt, ur twalaḍ ara yeɛni tin yeḍṛan yid-i.
Ayen akka tḍeggṛeḍ iqecman n tbanant ɣer lqaɛa, i lammer ad yecceḍ walbaɛḍ fell-asen?Bala mi is-d-tesla, tṛuḥ tejmeɛ-d aclem-nni si lqaɛa, tewwit ɣer daxel ubidun n iḍumman.
Azekka-nni taṣebḥit, Čika tufa-d aɛemmuṛ-nni n iḍumman d afessas.
—"D acu iyi-yeḍṛan akka?"
i testeqsa iman-is Čika.Dɣa, cwiṭ kan akka twala daɣen Nanna-s Ṛeḥma mi tḍeggeṛ tapuciḍt n plastik deg ubrid.
—A Nanna!
Ttxil-m, jmeɛ-d tapuciḍt-inem, sexdem-itt tikelt-nniḍen!
is-tenna Čika.Azekka-nni taṣebḥit, Čika tufa-d daɣen aɛemmuṛ-nni n iḍumman d afessas ugar.Tecmumeḥ.
Tura tfaq d acu ilaq ad t-texdem.
Tura, mi twalal yiwen yebɣa ad iḍegger tabewwaṭ, tapuciṭ neɣ icelman ɣer lqaɛa, Čika tettberri deg-s.Tuɣal tettajmaɛ-d meṛṛa tibidunin akked tqeṛɛunin tettaf deg ubrid, tettawi-tent ɣer ubidun n iḍumman.Taddart-is tura tettizdig cwiṭ cwiṭ.
Aɣemɣum-nni n iḍumman tettawi ɣef uqqeṛṛuy-is yettifsus cwiṭ cwiṭ.ḤALAMI d ass deg d-tufa ulac MAḌI iḍumman-nni nnig uqqeṛuy-is.Seg wass-nni Čika tezga tefṛeḥ.
tugar akk wiyaḍ akken tefṛeḥ.
Čika, tura, warǧin ad tḍeggeṛ iḍumman deg ubrid.Tḥemmel tezdeg, tebɣa ad tuɣal taddart-is tecveḥ, tif akk tudrin-nniḍen.MEƐNA, mazal-itt tugad ad d-yuɣal ɣur-s tikelt-nniḍen uɣemɣum-nni n iḍumman.Anwi yeẓran!
Tebɣiḍ ad nemmeslay cwiṭ ɣef iḍumman?
Wissen ma teẓriḍ s anda ttṛuḥun akk iḍumman-nni i tettḍeggireḍ deg ubrid?
Ala, ur ttuɣalen ara d aɣemɣum ɣef uqeṛṛuy-k. Ttuɣalen d adrar n iḍumman deg ugudu yellan rrif n wexxam-nwen.
Meɛna, ma tḍeggṛeḍ iḍumman di beṛṛa, ttuɣalen daɣen d aɛemmuṛ rrif n webrid.
Kra seg-sen ttṛuḥun ɣer daxel n tmejjiriyin, ad ddun akked waman n ugeffur, dɣa yiwen wass tamejjirit-nwen ad tergel, ur tessufuɣ ara aman, dɣa ad d-tettfuḥ ɣer daxel n wexxam-nwen, ad ttezzin fell-as yizan.
Dɣa ad d-lalen ivirusen akked imikṛuben ara yessaḍnen akk tawacult-nwen.
Ulac win iḥemmlen ad yidir deg wemḍiq yettfuḥen.
Čika tura teẓra aya.
Ma tebɣiḍ ad as-trewleḍ i uɣemɣum n iḍumman ilaq:  - Ur tettḍiggiṛeḍ ara icelman, tibewwaḍin akked lmakla deg ubrid.
- Yal tikelt deg tebɣiḍ ad tḍeggreḍ iḍumman, nadi-d abidun n tuṛṣaḍ iqeṛben, ger-iten ɣer daxel-ines.
- Ma teččiḍ tabanant di beṛṛa, ger iclem-ines daxel n tpuciḍt tamecṭuḥ, nadi-d abidun n iḍumman, ḍeggeṛ-t ɣer daxel.- Tipuciḍin n plastik akked tid n lkaɣeḍ yelha usexdem-nsent aṭas n tikkal, ur ilaq ara ad ttwaḍeggṛent di beṛṛa.
Iddew yemlal Akṛukudil rrif n temda.
-"Anda tzedɣeḍ?"
it-yesteqsa Yiddew.-"Nek zedɣeɣ daxel n temda" is-yerra Ukṛukudil.
-"I keč, anda tzedɣeḍ a Mas Iddew?"
it-yesteqsa Ukṛukudil.-"Nek zedɣeɣ sufella n tejṛa" is-yerra Yiddew.
"Tesneḍ ad tɛummeḍ a Mas Iddew?"
is-yenna Ukṛukudil.
- "Ala, ur ssineɣ ara ad ɛummeɣ."
is-yerra Yiddew-" Mači  d  ugur, zemreɣ  ad k-slemdeɣ."
is-yenna Ukṛukudil.
- "Ur ttagwad ara, yak nekkni d imdukkal" is-yenna Ukṛukudil.-"Ala, ur ugadeɣ ara!"
is-yerra Yiddew.
-" Ay Iddew, vava meskin yehlek, yebɣa ad yečč aksum!"
is-yenna Ukṛukudil.
Iddew yebda yettergigi.
Yuggad ad t-yečč Ukṛukudil.
Iddew yebɣa ad d-yerwel meɛna yewḥel, ur yessin ara ad iɛum.
Iddew yufa-d tikti.
"A Mas Akṛukudil,  ad  k-fkeɣ uli-w, yerna qqaṛen-d yelha d ddwa" is-yenna Yiddew.
"D acu kan, ul-iw ǧǧiɣ-t sufella n tejṛa"
- "Maɛlic, ad nṛuḥ ad t-id-nawi?"
is-yenna Ukṛukudil.- " Ih, ad nṛuḥ ma tebɣiḍ!"
is-yerra Yiddew.
Akken kan id-wwḍen ɣer lberr, iddew yerwel, dɣa yuli ɣer tejṛa.
"Nek bɣiɣ tadukkli, ziɣ keč d amcum, tebɣiḍ ad iyi-teččeḍ...
Tura dayen, laman wwin-t waman.Ur uɣaleɣ ad k-amneɣ ay axeddaɛ!"
is-yenna  yiddew.
Ɛinu, d weltma.Teţɛawan-iyi m'ara xedmeɣ iluɣma-inu.
Llan wussan deg ur ḥemmleɣ ara ad xedmeɣ iluɣma-inu.Maca Ɛinu teţḥeţim fell-i ad qimeɣ ɣer yidis-is.
Ɛinu tesɛa avilo d ameqqṛan.Tesseḥfaḍ-iyi amek ara t-sedduɣ.
Yal tikelt deg ara ɣliɣ, teţazzal-d ad iyi-d-terfed si lqaɛa.
Ɛinu, tikwal teţnaɣ yid-i.Nek, reffuɣ fell-as aṭas.
Meɛna, mi iɛedda lḥal, tessutur-iyi-d smaḥ.Ɣef aya i ḥemleɣ aṭas weltma Ɛinu.
Wagi d Samir.Yeqqaṛ deg uɣerbaz alemmas.Wagi d nekk.Qqaṛeɣ di tesnawit (Lisi).
Yal tanzayt, nettheggi iman-nneɣ ad nṛuḥ ad nɣeṛ.Zemreɣ ad qefleɣ .............-iw.
﻿Samir yettɛawan-iyi ad lseɣ .................iw.
﻿Samir yettawi-yi deg ...............-ines.Sčenčuneɣ tačenčunt-nni-ines.
﻿﻿Samir yeqqaṛ....................-is imeqṛaḥanen.Yettaru s yimru.
﻿Sɛiɣ.............d amecṭuḥ.Ar daxel-is sin ikeryunen.
﻿Mi yeffuk uɣerbaz, Samiryetturar............................Tturaren yid-s kṛaḍ n yimdukal-is.
Samir yewwi-d sḍis n tneqqiḍin.Ttɛawaneɣ-t ad yaf................................
Yettaɣ-iyi-d.....................(lakrim).D tameddit.
Iṛuḥ lḥal.
﻿D lawan ad nennejmaɛs..................................
1.
Taqmeǧǧet2.
Isebbaḍen3.Avilu4.Idlisen5.
Aqṛab6.Kriket7.Takkurt8.Tamigrest9.Axxam﻿
«  Yal ass, lmakla-w ḥala zṛudya warǧin yebwan !
» is-tenna tewtult yiwen wass.
«Nek ɛyiɣ di zṛudya warǧinyebwan.»
« D acu zemreɣ ad t-xedmeɣ turaiwakken ad bedleɣ cwiṭ lmakla-w ?»
Tameddit n wass, tawtult tṛuḥ ɣer uxxam nyiwen ufellaḥ, tḍal si ṭṭaq, twala tasilt ɣef ukanun.
Akken kan i tt-id-tusa tikti n wamekara tsebw ula d nettat zṛudya-ines, yiwen uqejjun annect ilatidehem-d fell-as.
Dɣa terwel.
«Hmmm...!
Amek akken araxedmeɣ tura ?
» it-xemmem tewtult.
Tebɣa ad tent-id-tezzu deg iṭij,meɛna uɣalent d tiquranin ugar n zik.
Terra-tent daxel n tmes.
Tufa-tentlhant cwiṭ, meɛna zzant mliḥ.
Tura, teqqim, tettxemmim, tettxemmim,tettxemmim... amek ara texdem iwakken ad bwent yerna ad ivninent.
Tuɣal, tufa-d tikti !
Di tazwara, tnuda-d ajeɣlal nufekrun.
Imir, truḥ tezdem-d isɣaṛen.
Ar tagara, tṛuḥ tnuda-d tlata yedɣaɣen.
Dayen, tawtult tufa-d amek arad-tessebw tizṛudyatin-ines.
Seg wakken tefṛeḥ s wayen texdem,truḥ tɛerḍ-d akk imddukal-is.
Zzin-d meṛṛa i ṭavla,  ččantizṛudyatin tiẓidanin id-tessebw tewtult.Dɣa seg wass-nni, tawtult tuɣal d nettat i d tamsebwit ifazen akk di teẓgi.
Sonu, Monu akked Rina fɣen ɣer webrid ad uraren.Walan amcic d amecṭuḥ.
Amcic yella yettmuqul yiwen n uɣerda d abelbul.
"Wali, wali!"
id-iɛeggeḍ Sonu
Rina twala taweṭṭuft tamecṭuḥt deffir n uɣerda abelbul.
Cwiṭ kan akka ḥussen i yiṭij iɣum, tesberber-d fell-asen yiwet n tili d tameqṛant.
D yiwen n lbaz annect-ilat id-yersen ɣef ṣṣuṛ.Taweṭṭuft, amcic, aɣerda akked lbaz mlalen-d ɣer yiwen n wezniq.
D acu zemren, tura, ad t-xedmen warrac-nneɣ ibaḥanen?
Bdan tiyita deg ifassen-nsen!Lbaz yewwet deg wafriwen-ines, iɛella deg igenni, yefferfer ɣer ttejṛa.
Rina teddem-d afriw n ttejra, tessuli fell-as taweṭṭuft.
Tessers-itt sufella n ṣṣuṛ.Taweṭṭuft twala taḥjuṛt n sekkaṛ.
Teddem-itt-id s tujjar-ines dɣa tekcem s axxam-is.
Aɣerda abelbul ijmeɛ-d taxfaft i yufa di lqaɛa tebda, dɣa yerwel ɣer umruj-is.Ma d amcic amecṭuḥ yebda asmiɛɛew, dɣa yuɣal yerra-tt i wemcaḥ n iḍaṛṛen-is.
Monu iṛuḥ yeččur-as-d taqessult n uyefki.Amcic, mi ifuk tissit, arrac imecṭaḥ bdan tturaren yid-s.
Lbaz seg wakken iwala ulac d acu ara yečč, yekres anyir-is, dɣa yewwet deg wafriwen-is, iɛella deg igenni, yefferfer.
Yiwen n yiḍ ger wuḍan n unebdu, tiziri teḍwa-d tamurt.
Iɣersiwen n lfirma ṭsen akk.Meɛna yella yiwen deg-sen iṛuḥ-as naddam, wagi d Tinku!
"Iruḥ-iyi naddam a Yemma!"
is-yenna Tinku i yemma-s. Meɛna yemma-stewwi-tt tnafa teṭṭes, ur as-d-tesla ara.Yezzi ɣer zelmeḍ, yezdew ɣef tɛelliḍt, yezzi  ɣer yeffus yezdew ɣef teɛrurt, meɛna yegguma ad d-yers fell-as naddam.
Seg wakken ixaq, yeffeɣ ad iḥewwes deg iḍ, ad iẓeṛ amek tegga tudert mebla iṭij.
Yerfed aqeṛṛuy-is ɣer igenni, iwala aggur d amellal yerna d imdewweṛ yettezmumug-as-d. Tinku Yefṛeḥ ayen din.
"Akka yecbeḥ yiḍ!"
is-yenna Tinku deg ul-is.
Tinku iwala kra yettemcevṛuṛuq-d s lebɛid ɣef tciṭa n tejṛa.- "Nek d ttebcira n lxir" is-d-tenna tbeɛɛuct-nni "ttemcebṛuṛuqeɣ deg iḍ".- "Maɛlic ad nuɣal d imdukkal?"
itt-yesteqsa Tinku.- "Ih, s lfeṛḥ d ameqqṛan."
is-d-terra tbeɛuct
Cwiṭ kan akka, Tinku iḥus s kra yettferfir nnig-s, iɛelleq ɣer ttejṛa meqlubi.-"Isem-ik ay afṛux?"
i t-yesteqsa Tinku.-"Ala, nek mači d afṛux, nek isem-iw amčeɣyul.
Ḥemmleɣ iḍ, axateṛ deg-s kan i feṛzeɣ".-"Maɛlic ad nuɣal d imdukkal?"
it-yesteqsa Tinku.-"Ih, s lfeṛḥ d amqqṛan" is-d-yerra umčeɣyul.
Tinku yesla i kra yeskerwic daxel n tmadaɣt.
Amzun akken yella kra yeffren daxel-ines: "Anwa-k a wagi yeffren daxel n tmadaɣt?"
it-yesteqsa Tinku.-Nek d izirdi, ḥemleɣ ad ḥewseɣ deg iḍ."
is-d-yerra izirdi.-Maɛlic ad nuɣal d imddukal?"
it-yesteqsa Tinku.-Yerbeḥ, s lfeṛḥ d ameqqṛan."
is-yenna izirdi.
Cwiṭ kan akka, Tinku iwala sin waṛquqen d imeqṛanen ttmuqulen-t-id si ttejṛa: "D anwa-k a bu wallen timeṛqṛanin?
"it-yesteqsa Tinku- "Nek d bururu, ḥemmleɣ ad ṣeggdeɣ deg iḍ.
"is-yenna bururu.- "Maɛlic ad nuɣal d imdukkal, ma ulac aɣilif?
it-yesteqsa Tinku.- "Mači d ugur, s lfeṛḥ d ameqṛan.
"is-d-yerra bururu.
"Qejjjjjj, Qejjjjj!
Qejjjjjjj!
"- D anwa-k a wagi yeffren daxel n leḥcic?
it-yesteqsa Tinku- Nek d aveẓẓiẓ, ḥemmleɣ ad cnuɣ deg iḍ."
is-d-yerra ubeẓẓiẓ.- Ttxil-k ay abeẓẓiẓ, maɛlic ad nuɣal d imdukkal?"
it-yesteqsa Tinku.- Ih, s lfeṛḥ d ameqṛan" is-d-yerra ubeẓẓiẓ.
Tinku akked imdukkal-is, neggzen, glalzen, uraren ḥala mi yebda yettnuddum Tinku.
- Bɣiɣ ad ṭṭseɣ, d lawan ad uɣaleɣ s axxam tura.
"isen-yenna Tinku.Tinku yefṛeḥ ayen din s yemdukkal-is ijdiden.
Mi yewweḍ ɣer wexxam yenna-as i yemma-s: "A yemma, ziɣ iḍ yezga yeɛmeṛ s iɣersiwen si yal ṣenf!"
- D tidet a mmi, imdukkal-inek d iɣersiwen n yiḍ, llan daɣen ula d iqjan iteddun deg iḍ"
Iɣersiwen n yiḍ tturaren, ttṣeggiden deg iḍ.
Deg wass kečmen ɣer yexxamen-nsen iwakken ad ṭṭsen.Ṭṭes tura a ɛzizu iwakken azekka ur tɛegguḍ ara deg urar akked imdukkal-ik n wass.
Iḍ ameggaz a mimmi, ar azekka.
Aggur yeḍwa-d tamurt, tasusmi tuɣ di yal amḍiq.
Tinku yeɛya, yeṭṭes akked yemma-s
Azul!Twalaḍ-iyi-d?Ẓṛiɣ weɛreɣ i tuṭṭfa.
Tmanya n wallen i sɛiɣ.
Zemreɣ ad waliɣ, meɛna, xas akka, iẓri-w ur yeǧhid ara.
Wali kan amek ttneggizeɣ.Wali kan daɣen amek ttjaɛluluqeɣ.
Am akken zemreɣ ad aliɣ ɣef lḥiḍ i zemreɣ daɣen ad aliɣ ɣer sqef.Yerna xas ur ttugad ara, d awezɣi ad d-ɣliɣ.
S tmanya iḍaṛṛen  yettmenṭaḍen anda vɣiɣ ad awḍeɣ.
Deg iḍ ur gganeɣ ara.
Zgiɣ d acali iwakken ad d-ḥelliɣ talqimt-iw.
Nek amzun d apulis.
Ttaṭafeɣ-d ibeɛɛac yefɣen i webrid : inamusen, izan d waṭas-nniḍen!Ṛǧu kan dɣa!
Ha-t-an yeɣli-d yiwen zdat-iw.
Tura ad t-id-ṭfeɣ.
QIM DI TALWIT, AR TIKELT-NNI¨ḌEN!
Ugar n isallen ɣef tissisin!Tissist neqqaṛ-as daɣen rtila.
Tissist tameẓyant maḍi tettaweḍ azal n tqamumt n ukaryun.
Ma yella d tissist tameqqrant maḍi tezmer ad taweḍ annect n uḍebsi.
Ttidirent daxel n yemrujen.
Tzemreḍ ad turareḍ urar-agi afessas maḍi deg uxxam.Ma twalaḍ tissist, ɛaned-itt, lḥu am nettat.
Wali amek tleḥḥu s tmanya iḍaṛṛen yerna d awezɣi ad as-teɛreq tikli-s neɣ ad weḥlen iḍaṛṛen-is di tyerwas.
"A yemma, tettembwiwil aṭas tuɣmest-iw"Bunu d tikelt tamezwarut i tḥuss s tuɣmest yettembwiwilen.Tefṛeḥ ciṭṭuḥ, meɛnatugad daɣen ciṭṭuḥ.
- "Degger-itt-id s yiles-im a yelli" is-tenna yemma-s.Bunu tdegger-d tuɣmest-nni s yiles-is, tɛawed tdegger, terna tɛawed tikelt-nniḍen.- "Mači d lawan ad d-teɣli a yelli" is-tenna yemma-s. "Xas ṛǧu cwit, imir ad d-yaweḍ lawan deg ara d-teɣli weḥdes."
Bunu tṛuḥ ɣer Vava-s:- "A vava, tettembwiwil tuɣmest-iw aṭas!
".Vava-s yennul tuɣmest-nni s tawil, dɣa yenna-as:- "Mači d lawan-is a yelli.
Rnu ṛǧu cwit, imir ad d-yaweḍ lawan deg ara d-teɣli weḥdes."
Bunu tḥar, ur tevɣa ara ad teṛǧu.
Tuzzel ɣer texxamt-is, teddem-d lxiḍ d aɣezfan.Ixef amezwaru n lxiḍ-nni  tcudd yis tuɣmest-is, ma d ixef wis ssin tcudd-it ɣer ufus n tewwurt.
Bunu teqqim ɣer lqaɛa!Teṛǧa...Teṛǧa...Terna teṛǧa.
Bunu tuɣal teɛya deg uṛaǧu.Tefsi-d lxiḍ-nni icudden ɣer tewwurt, imir truḥ teqqim s ufella n umeṭreḥ-ines, dɣa terra-d nnehta.
Cwiṭ kan akka, tusa-d weltma-s Cunu.- "D acu tevɣiḍ ad t-txedmeḍ akka?
Mači d tikti yelhan tagi".
is-tenna Cunu i Bunu.
"D acu tenniḍ lamer d nek ara am-tt-id-ijevden s lxiḍ-nni?"
Bunu teɣleq allen-isTeldi imi-s-"Yiwen, ssin, tlata..."Cunu tejved lxiḍ-nni."AYYYYYYYY...!"
i tɛeggeḍ Bunu.
- "Mači d lawan ad d-teɣli a weltma"is-tenna Cunu.
"Rnu ṛǧu cwit, imir ad d-yaweḍ lawan deg ara d-teɣli weḥdes."
- "Tuɣmest-agi tugi ad d-teɣli" i tesḥassef Bunu.- "Ass mi nella d imecṭaḥ, ɣer sqef i nettḍeggiṛ tuɣmas-nneɣ, imir nessutur i uɣerda ad ɣ-d-yefk yiwet si tid-ines.
Nevɣa ad nesɛu tuɣmas iǧehden am tid n uɣerda.
"- "ƔERDA, ƔERDA, anda telliḍ?
i tessawel Bunu. "
Ma tevɣiḍ ad nemveddal tuɣmas, ṛwaḥ kkes-iyi tuɣmest-agi-inu iǧehden, awi-tt yid-k!
".
Deg iḍ-nni, Bunu turga aɣerda d ameqqṛan.ƔERDA yeṭṭef taɣawsa tettfeǧǧiǧ ger ifassen-is.Ibedd rrif n Bunu, yemmuqel-itt, dɣa iṛuḥ yeffer daxel n yiwen n wemruj.
Azekka-nni mi d-tekker Bunu, tufa-d tuɣmest-is ulac-itt.Wissen ma d asevleɛ itt-tessevleɛ, neɣ d alvaɛḍ is-tt-id-yekksen mi tella teṭṭes?Anda-tt?- "Ahhh!
Ha-tt-an da, deffir n tsumta-w."Bunu teddem-d tuɣmest-is, tuzzel ɣer veṛṛa.
- "ƔERDA, ƔERDA, ttxil-k veddel-iyi-d tuɣmest-iw s tin icevḥen!"
is-tenna Bunu.Tḍeggeṛ tuɣmest-is sufella n sqef, dɣa tuɣal ɣer wexxam ad as-teḥku kullec i yemma-s.
Yiwen n wass yerza-d fell-aɣ Mass Meɛdazu, dɣa yenna-yaɣ-d:Ufff... Ɛyiɣ!
Ilaq ad d-afeɣ afurk n ttejṛa ɣef ara gneɣ!
Nek, lḥirfa-w d alluy ɣer ttejṛa.Meɛna ayen akk ḥemleɣ mliḥ, d iḍes.
Afurk-agi cukkeɣ-t yeǧhed!
Waqil ad yelhu yiḍes fell-as?
I kunwi d acu tenwam?D ṛṛay yelhan neɣ ala?
Ala, ala, ala a Mass Meɛdazu!
Tajiraft tezmer ad teglu yis-k ticki tebda učči!
Afurk-agi cukkeɣ-t yeǧhed!
Waqil ad yelhu yiḍes fell-as?
I kunwi d acu tenwam?D ṛṛay yelhan neɣ ala?
Ala, ala, ala a Mass Meɛdazu!
Zwarent-k tizizwa ɣer-s, bnant  taɣṛast-nsent fell-as!
Afurk-agi cukkeɣ-t yeǧhed!
Waqil ad yelhu yiḍes fell-as?
I kunwi d acu tenwam?D ṛṛay yelhan neɣ ala?
Ala, ala, ala a Mass Meɛdazu!
Yezwar-ik ɣer-s wezrem.Nadi-d amḍiq-nniḍen, neɣ ad yesmir fell-ak ssem!Ssssss!
Sssss!
Sssss!
Afurk-agi cukkeɣ-t yeǧhed!
Waqil ad yelhu yiḍes fell-as?
I kunwi d acu tenwam?D ṛṛay yelhan neɣ ala?
Ala, ala, ala a Mass Meɛdazu!
Yezwar-ik ɣer-s ujeḥmum.Nadi-d amḍiq-nniḍen, neɣ iḍes fell-ak ur yeţdum!
Afurk-agi cukkeɣ-t yeǧhed!
Waqil ad yelhu yiḍes fell-as?
I kunwi d acu tenwam?D ṛṛay yelhan neɣ ala?
Ih, ih, ulac aɣilif a Mass Meɛdazu!
Taguni-k deg igenni rrif n wagu.Nekkni d lǧiran-ik, yid-k nessaram ad nzhu.
Tajiṛaft, ajeḥmum, azrem akked tzizwa;feṛḥen s lǧaṛ-nsen ajdid mi d-yerza.Tura, yid-s ad idiren di talwit i lebda.
Di yiwet n teẓgi llan xemsa n yemdukkal :Iddew, aɣerda, awtul, tadɣaɣaţ akked ursel.Yiwen n wass ṛuḥen ad xedmen apiknik.
Uraren tuqqna-tufra.Uraren ipulisen akked imakwaren.Uraren tiqqaṛ.Leɛven ḥalami nezfen.
Cwiṭ kan akka, yenṭeq-d yiddew, yenna :" D lawan ad nečč.
"Yal yiwen deg-sen yewwi-d yid-s kra n tẓidanin.Ṛuḥen s tazzla ad tent-id-nadin.Awtul yewwi-d zṛudya.
Iddew yewwi-d tiţeffaḥinUrsel yewwi-d aqeṛṛu n claḍa.Tadɣaɣaţ tewwi-d tiṭumaṭicin.Aɣerda yewwi-d tileftin tiẓidanin.Sarden-tent, gezmen-tent, imir sxelḍen akk ayen id-wwin.
Tura, d lawan n wučči.
Ursel yenṭeq-d, yenna :" Waw!
D acu wagi.
Ivan kan d aẓidan?"
Aɣerda yenna:"Wagi ad as-nsemmi tameqfult n Caɛṭaṭa.
"Awtul yenna: "Nek ad as-semmiɣ tameqfult n Banacarnga."
Tadɣaɣat tesvaḥlew s tẓeɛkukut-is tenna: "Yif xir lammer ad as-nsemmi Avumexluḍ !
"Dɣa, yenṭeq-d yiddew, yenna: "Ay imdukkal, tagi isem-is claḍa, win iţ-yeččan ad yiǧhid yerna ur ihellek ara."
Cwiṭ kan akka, yenṭeq-d uɣerda:"Seg wass-a d asawen, nek učči-w ḥala claḍa iwakken ad imɣureɣ, ad uɣaleɣ d izem.
"Xemsa yemdukkal mesmuqalen dɣa nnan : " HA, HA, HA,...!"
Sidi Zirdi d yiwen akken n izirdi bu tḥila.
Yiwet n tikelt yufa-d yiwet n ccufa, iṛuḥ yekcem ɣer yiwet n lfiṛma, yuker-d dellaɛ, yewwi-t ad t-yessenz!
: - "Yaw dellaɛ, Yaw dellaɛ!"
"Awwaah!
Ɣlay ddelleɛ-agi inek ay amdakkel!"
is-yenna wewtul.
"Tefkiḍ-asent ssuma tugar-itent" is-tenna daɣen zeǧǧiga tajiṛaft.
"Imexluqen-agi heddṛen kan!
Imi akka, ha-t-an jmeɛliman ar ad ndemmen."
is-yenna deg ul-is Sidi Zirdi.
Iṛuḥ yewwi-d lmus, yegzem akk tidellaɛin-nni ɣef ssin...
Yekkes-asent-id akk ul-nsent,
yečča-t,
Ḥala mi tent-yekfa akk, yeččuṛ-itent d aman!Yeddem-d tisegnit akked lxiḍ, ixaḍ-itent.
Sidi Zirdi yevda averreḥ: "Yaw dellaɛ s wezgen n ssuma!
Yaw delleɛ ṛxiṣ maḍi, qriv baṭel!Iɣersiwen n teẓgi uzlen-d uɣen-as akk dellaɛ-ines.
"Ahy a ssimra, d acu-t wagi?
Dellaɛ-agi d aman kan i deg-s..."id-iɛeggeḍ yiddew.
Sidi Zirdi yevda iḥettev idrimen-is, dɣa yenna: "Akka ay imdukkal.
D wagi i wumi qqaṛen ṛxa bu laɛyuv!"
"Izirdi-agi tlaq-as temsirt ara s-yeqqimen deg wallaɣ-is  i levda" isen-yenna Ɛlilu Lfilu.
Iɣersiwen  nejmaɛen deg unnaṛ n ccwaṛ.
"Sɛiɣ tikti acki-tt!isen-yenna Velɛidu Vururu.
Nudan-d tadellaɛt, gezmen-tt ɣef ssin, ksen-as ul-ines.
Ṭfen-d Sidi Zirdi, gren-t ɣer daxel, xaḍen tadellaɛt-nni...
Uraren yis-s ddavex..."Axx, tagi i wid ixeddɛen atmaten-is!"
is-yenna Ɛlilu Lfilu.
Buuum!
Sidi Zirdi yezzi uqeṛṛuy-is.Seg wass-nni warǧin yuɣal ad yexdeɛ imdukkal-is.
Aḥric -1-
Walit kan ay iɣersiwen!
Nek d amdan ulac win iyi-yifen!
Walit kan allen-iw, ẓrant ayen ibanen d wayen yefren.
Amek, amek?
Nekkni daɣen nesɛa allen, ulac tid itent-yifen, neţwali yis-sent deg izilan neɣ deg uḍan.
Maɛlic, maɛlic!
Ihi walit kan tanzart i sɛiɣ, sraḥayeɣ yis-s yal tazeǧǧigt ufiɣ.
D acu akka tḥesbeḍ iman-im?
Nekkni daɣen nesɛa anzaren, nesɛa daɣen ula d izamumen.
Nesraḥay yis-sen ula d ayen ibeɛden.
I tuɣmas?
Tifem-iyi tuɣmas?Asenɣuɣed yis-sent d afessas.Ulac win iyi-yifen uglan,ţfeẓẓeɣ yis-sen kra yellan.
Ha, ha, neṛwa taḍsa a ssimrat!
Tenniḍ-d "tuɣmas"?Ldi mliḥ allen-inem a tinnat!Wali d acu i d tuɣmas!Ma kem lhant i tuffẓa,Nekkni lhant i weɣẓaẓ.
I tmeẓẓuɣin!
Tifem-iyi timeẓẓuɣin?Selleɣ yis-sent kra yellan.
A tabaḥant!
Nekkni ur nesɛa ara timeẓẓuɣin.Nekkni nesɛa imeẓẓuɣen.Nsell yis-sen i leṣwatwarǧin yesla yis-sen wemdan.
S iḍaṛen-iw, zemreɣ ad lḥuɣ, ad azleɣ, zemreɣ daɣen ad ceḍḥeɣ.
Nekkni sawel-aɣ "at ṛebɛa",neţneggiz, neţjellib, neţzelkiḍ;Cḍeḥ ɣuṛ-neɣ d lɛada,Daya i nxeddem si ṣbeḥ ḥalama d iḍ.
Nek acebbub-inu d leḥrir.Xedmeɣ-as tizuraz, akked ccuca ɣef wenyir.
Nekkni daɣen nesɛa rric,Yeṣfa am zzit,Tizuraz ma nebɣa-tent,ula d nekkni nessen-asent.
Walit kan!S ssin ifassen,xeddmeɣ ḥala ayen ifazen.
Tenniḍ-d "Ifassen"?Ifassen-im xas jemɛiten,Nekkni nezmer ad nessexdem ula d iḍaṛen.
Aḥric-2-
Ad awen-iniɣ tideţ xas cfut!D nek kan i ifazen!Ayagi d ţbut, xas ḥṣut.
Wissen ma d akeɛrer i teţkeɛrireḍ fell-aɣ?Waqil ur twalaḍ ara akka qeṭṭiɛit waccaren-nneɣ?
D tidet, accaren-nwen qeṭṭiɛit!Meɛna, yezga wammus fell-asen d ticict.
Wali-d kan ɣer tẓeɛkukin-nneɣ!Ifent akk ayen tenwiḍ deg-m yelha.
Tiẓeɛkukin!
Acḥal aya seg-mi itent-neǧǧa.Aserwal neɣ taqendurt yis-sent ur ţmelsan ara.
Nekkni nezmer ad neṛɛed!Kenwi s yemdanen ur tezmirem ara.
Aṛɛad, aɛeggeḍ d isuɣan?Waqil werǧin teslam i leɛyaḍ n yemma?
Nniɣ-awen kenwi d iɣersiwen,ur tellam d ayen nniḍen!
Kenwi s yemdanen daɣen d iɣersiwen,ur tellam d ayen nniḍen!Ayagi d ayen ibanen.
Waqila tesɛam lḥeq.Walit kan ɣer gma!Akked yemma warǧin yeḥdeq,Tezga tessawal-as a lweḥc n lexla.
D tideţ!
Ula d kem d aɣersiw am neţa.Ngull-am xas amen-aɣ, d iɣersiwen akk i nella,Nella yis-wen, tella-m yis-neɣ.
Tagi d taweṭṭuft taberkant.
Taweṭṭuft taberkant tetturar deg waluḍ.
Taweṭṭuft taberkant tetturar ddavex uḍaṛ.
Taweṭṭuft teberkant telsa isebbaḍen.
Taweṭṭuft taberkant teqqim iwakken ad tečč taṭumatict.
Taweṭṭuft taberkant temmuger-d tamcict tawṛaɣt.
Qiment, ttmesmuqalent.
Taweṭṭuft taberkant akked temcicit tawṛaɣt ulint sufella n ttejṛa.
Tamcict tawṛaɣt teɣli-d si ttejṛa!
Tamcict tawṛaɣt terwel.
Taweṭṭuft taberkant  ters-d si ttejṛa.
Taweṭṭuft taberkant tessikid ɣer teẓgi.
Tiẓgi tečča-tt tmes!
Taweṭṭuft taberkant tessexsay times.
Taweṭṭuft taberkant tebna axxam-is.
Lfil azegzaw iɛedda-d rrif n wexxam n tweṭṭuft taberkant.
Taweṭṭuft taberkant tɣeẓẓa Lfil azegzaw.
Lfil azegzaw yeɣli!
Taweṭṭuft taberkant tura teɛya, tṛuḥ ad tqeggel daxel n wexxam-is.
Wali kan taẓeɛkukt n weqjun-agi!Tecbeḥ yerna d tubrint.Iles-ines daɣen d uvrin yerna yezga iɛelleq-d ger tuɣmas-is.
Wali kan taẓeɛkukt n userdun-agi!Tettembwiwil am umendil n leḥrir.Di tikli-s, aserdun yetthuzzu taẓeɛkukt-is.
Wali kan taẓeɛkukt n yiddew-agi (ivekki)!
D d taɣezfant.Iddew d imciṭen.
Iḥemmel ad yecḍeḥ sufella n tejṛa.Yettcabi aṭas ɣer wemdan.
Tadɣaɣat tesɛa taẓeɛkukt d taɣezfant yerna tecveḥ.D taṛeḍbant am leqṭen.
Taẓeɛkukt n tfunast d taɣezfant.
Tafunast tekkat s tẓeɛkukt-is izan id-yettrusen fell-as.Tafunast tettak-aneɣ-d ayefki.
Tessuṭuḍ daɣen arraw-is.
Taẓeɛkukt n ukṛukudil, tessewham.Tessegawad akk medden, yerna tesserhav ulawen.
Wali kan taẓeɛkukt-agi n yizem!Trennu-as i yizem deg lhiva.Agellid n teẓgi ttqadaṛent akk iɣersiwen.
I wezrem, yesɛa taẓeɛkukt neɣ ala?Azrem ur yesɛa ara taẓeɛkukt, d netta s timmad-is i d taẓeɛkukt.Icuva ɣer wemrar, yettḥuffu di lqaɛa ɣef tɛebbuḍt-is.
Yiwen d pilla.
Yiwen d billa.
Yiwen d bagadh billa.
Pilla-billa-bagadh billa.
I kraḍ yiḍ-sen ssewwen-d kra n ufṭir n chilla.
Maca mazal ibzeg, ufṭir-nni n chilla...
Ihi, kemmlen deg usewwi n ufṭir-nni n chilla...
Maca, ah ala, sserɣen afṭir-nni n chilla!
Raji teqqim sdaw n tejṛa, tella teţɣeẓ taţeffaḥt yerna teqqaṛ taktabt-is.
Cwiṭ kan akka, yiwet n tgerfa ters-d rrif-is!
"Azul a tagerfa!"
is-tenna Raji.
Raji teldi imi-s iwakken ad tɣeẓ taţeffaḥt-is.
Tagerfa tuẓa-d ɣur-s, tejleq-as  taţeffaḥt-nni si ger ifassen-as, dɣa tufeg!
Raji tuzzel deffir-s, tezger i yiwen n ṣṣuṛ, tkemmel tazla deg uvrid.
"Awi-d taţeffaḥt-iw a yir afṛux, ay amakwar n teţffaḥin!"
it-ɛeggeḍ fell-as Raji.
Tagerfa amzun tevda tɛeggu.Tafekka-s, tura, tebda teţbeddil, teţcuffu, teţuɣal annect-ilaţ.Afriwen-is ţuɣalen d imecṭaḥ!
"Tura ad kem-id-ṭfeɣ a tamcumt!"
is-tenna Raji.
Sliman yella yesselḥuy avilu-ines deg uvrid.Cwiṭ kan akka, tagerfa teɛya dɣa teɣli-d ɣef Sliman: BUUUM!Raji tuzzel ɣur-s.
Sliman yeḍleq di lqaɛa, yewḥel sddaw n uvilu-ines.
Kra n lxelq yers-d fell-as, annect-ilat, yetthuzzu deg wafriwen-is.
D leɛǧeb, d ameqqṛan.
Tin itent-yugaren akk: Yesɛa tuɣmas!
Iɣeẓẓa Sliman seg ufus!-"Ɛemmmmmm!"-"Ayyyyyyyyyyyy!"
i iɛeggeḍ Sliman.
"Tagerfa-inem tɣeẓẓa-yi a Raji."
"Mači d tagerfa-inu a Sliman" is-terra Raji. "
Nek cukkeɣ maḍi mači d tagerfa tagi!
"Muqqlen di ssin yid-sen deg ufrux-agi ur yellin d tagerfa.
"D tidet a Raji.
Tagi mači d tagerfa.
Wagi waqil d adinozuṛ!"
is-yenna Sliman.
Tagerf-adinuzoṛ tewwet deg wafriwen-is, terra qvala ɣer daxel n ssuq.
"A ssimra!
Tura ahat, lweḥc-agi ad iɣeẓẓ aṭas n medden?"
is-tenna Raji"Ilaq ad t-id-neḥbes!"
is-yerra Sliman.
Tagerfa-dinozuṛ tekcem ɣer ssuq, teţsuɣu "Qeṛṛṛ-Qeṛṛṛ".
Tessedrem kra d-temlal deg ubrid-is.
Tella yiwet n tselmadt di ssuq-nni, isem-is Ɛdidy,  teţmuqul deg-s, tedhec: "Wagi cukkeɣ-t d...!
Ṛǧu kan, waqil tevda-yid tidderwect...?
Wagi waqil d Atiropod yerna yedder!"
Raji akked Sliman llan ţɛawanen taselmadt Ɛdidy iwakken ad d-tekker si lqaɛa.
"Wa nna Ɛdidy, twalaḍ afrux-nni adinozor?"
iţ-steqsan Raji akked Sliman."Afṛux-adinozor?
Ih, walaɣt.
Ţxilwat a tarwa,  anda tufam lweḥc-agi?
isen-tenna Ɛdidy.
"Nek nwiɣ negren acḥal d leqṛun aya!"
Lweḥc-nni yeffeɣ si ssuq.
Raji, Sliman akked tselmadt Ɛdidy ḍefṛent.Raji tɣawel di tazzla iwakken ad t-id-teṭṭef.
"Dayen, ṭṭfeɣ-k-id ay amcum!"
is-tenna Raji i tgerfa-dinizor.Sliman, yeqqim ɣer lqaɛa yedhec :" Wali, wali!
Afrux-nni la yeţuɣal d T-reks!
""Ih..., d yiwet n twacult...vɣiɣ ad d-iniɣ belli ifṛax akked idinozoren d yiwet n ccetla.
D acu kan,  tagerfa d adinozor yegman tamendeffirt, yuɣal d ameẓyan."
isen-tenna tcixeţ-nsen Ɛdidy.
Cwiṭ kan akka, tɛedda-d yiwet n tzermemmuct, dɣa yemmeɣ fell-as udinozor-nni, iɣeẓẓa-as taẓaɛkukt-is."Beɛqqqq!"
id-tenna Raji.
"Amcum-agi yebɣa ad  yečč weltma-s!
Amzun akken nek  ad bɣuɣ ad ččeɣ weltma!
"is-yerra Sliman
Tagerfa-dinozor tezdel di lqaɛa dɣa tevda tettnazaɛ: "Qeṛṛṛ-Qeṛṛṛ!
""Meskint, teţru axaṭeṛ ur tezmir ara ad taffeg" id-yenna SlimanRaji tsellef-as s ufus-is s tawil iwakken ad as-tekkes leḥzen.
Raji, Sliman akked Ɛdidy wwin-d lweḥc-nni ɣer wexxam.Ɣef ṭabla yella uḍevsi yeččur d ţeffaḥ."Ɛammmm!"
i tenna Ṛaji."Qeṛṛṛṛ!"
is-yerra udinozor.Adinozor yečča tiţeffaḥin yerna yegla ula s uḍevsi-nni.
Mi yessebleɛ aḍevsi-nni, yeggureɛ-d, dɣa yessufeɣ-d tuɣmas-is, yebda yeţaḍsa :"Qeṛṛṛṛṛṛṛṛaa-Qeṛṛṛṛṛṛraa-Qeṛṛṛṛṛṛraa!
"Raji akked Sliman mesmuqalen, dɣa nnan-d di ssin yid-sen :" Wagi d Qeṛṛṛozus Ṛeks!"
Afṛux d aɣeṛsiw id-yekkan si twacult n idinozoṛen i wumi nessawal: Tiropod.
Ɣef aya isen-nessawal idinozoṛen yeddren.Ifṛax n wass-agi cuvan aṭas ɣer idinozoṛen n zik.
D acu kan ifṛax n tura ur sɛan ara tuɣmas.
S iɣessan-agi, vnu-d              Afruxozor!
Wali tawlaft n wefṛux imir senṭeḍ yal iɣes ɣer wayeḍ, ḥala ma tesnulfaḍ-d afrux-dinozoṛ!
Dizik n zik llan sin yemdukal, Awtul n lexla akked Yifis.
Ifis dafellaḥ, d axeddam,yettḥelli-d aɣrum-is s tidi n yiɣil-is.
Yettnekkar tafejrit, yettheggi aɛwin-is, yettruḥu ɣer tebḥirt-is.
Akraz, tuẓut akked uḥemmeṛ...Lḥasul yefka leɛtab itezmert-is.
Awtulyeggan ḥalama yuli wass, ad d-yekker, ad imiẓed, ad yuffay.
Imir,ad iṛuḥ ad d-inadi ayen ara yečč.
Yaltaṣebḥit, yuɣ tannumi yettruḥ xmat-xmat ɣer uɛecciw n Yifis,yettaf din akʷbal akked wuččan-nniḍen.
Yettaddam-d ayen yeḥwaǧ,imir ad d-yuɣal ɣer tebḥirt-is ad icɛel times, ad d-yezzuiɛeqqayen n wekval-nni, dɣa ad tt-yerr i wučči...Ayen akk yekkawass, Awtul ur ixeddem ur iṛeddem.
Mid-yewweḍ lawan n tmegra, Awtul ad iṛuḥ ad d-yakʷer ticekkaṛinn wekbal id-yejmeɛ Yifis s lqella d lɛella.
Ad tent-id-yesniger ɣerwexxam-is.
Yiwetn tikelt akka, Ifis iṛuḥ yeccetka i wemdakkel-is Awtul,yenna-as : « Lammerad ak-ḥkuɣ ay amdakkel-iw, acḥal aya tura i seg faqeɣ yella winiyi-yettakʷren akʷbal id-jemɛeɣ s lqella d lɛella.
».
Dɣa yerra-as-d Uwtul : « Nekad d-iniɣ ahat d lǧiran-nneɣ yellan agʷemmaḍ-in, yeɣli-d laẓfell-asen, warǧin cemṛen iɣallen-nsen ad xedmen am nutni ammedden ».
Ifisyeqqim weḥdes, yerra-tt  i uxemmem, dɣa yufa-d tikti.
Iṛuḥyeddem-d llazuq, isemḥalleq-d meṛṛa i tevḥirt-is dɣa yennadeg ul-is :« Tura,win wumi temceḍ yemma-s ɣer zdat ad d-iqeṛṛeb ɣerwayal-aw !
».
Mid-yeɣli yiḍ, Awtul am leɛwayed-is, yekker iṛuḥ ɣer tebḥirtn Yifis.
Uqbel ad yekcem, yemmuqel akkin d wakka, yufa temsusamteswiɛt, ulac win yellan.
D acu kan, yettu ur yemuqqel ara ɣerlqaɛa.
Akkenkan iger aḍaṛ-is ɣer tevḥirt n Yifis, yufa-d iman-is yewḥeldi llazuq, ur yezmir meskin ad d-yessenser.
Dɣa, yebda yettɛeggiḍṚebbi it-id-ixelqen : « Abbuh...,d acu-t wa..., weḥleɣ..., sellekt-iyi-d !
».
Ifis,akken kan id-yesla i uɛeggeḍ akked isuɣan, yuzzel-d ad yeṭṭefwin is-yettakʷren lɣella-s. Mi d-yewweḍ, ur yumin ara tiṭ-is miiwala d amdakkel-is Awtul i d amakʷar iweḥlen.
Yenṭeq Yifis ɣeruwtul, yenna-as: « Fkiɣ-ak laman, meɛna tura dayen,tadukli-nneɣ wwin-tt waman.
».
Dɣa,seg wass-nni, Awtul akked Yifis mfaraqen, tefna tdukli-nsen.
Aqjun-agi yesɛa timeẓẓuɣin timecṭuḥin.
Aqjun-agi yesɛa                                       timeẓẓuɣin timeqṛanin.
Aqjun-agi d amellal.Aqjun-agi d aberkan.
Aqjun-agi yesɛaazamum aɣezfan.
Aqjun-agi yesɛaazamum awezlan.
Aqjun-agid ukyis.
Aqjun-agi yesseglaf aṭas.
Wali kan aqjun-agi abaḥan!
D aqjun iḥemmlen aṭas ad yurar.D aqjun ifazen akk ɣef wiyaḍ.Wagi d aqjun-iw Čintu.
Deg yiwet n teẓgi tameqqṛant,  yeţidir yiwen n wezrem isem-is Serpy.Azrem ur yesɛa ara iḍaṛṛen.Azrem ur yezmir ara ad yelḥu.
Ur yezmir ara ad yazzel.
Azrem ur yesɛa ara afriwen.
Ur yezmir ara ad yefferfer.Azrem ur yezmir ara daɣen ad iɛum qvala.
Meɛna Serpy yebɣa ad yelḥu, ad yazzel, ad yefferfer akked ad iɛum qvala, mebla aseḥṛiṭew.Tamsalt-agi tuɣal-as d targit.
"Lamer sɛiɣ iḍaṛṛen ahat ad izmireɣ ad lḥuɣ qvala""Lamer sɛiɣ afriwen ahat ad izmireɣ ad ferfereɣ qvala"
"Meɛna nek waqil mačči am wiyaḍ!
"Ur zmireɣ ara ad lḥuɣ qvala!
Ur zmireɣ ara ad azleɣ qvala!Ur zmireɣ ara ad afgeɣ qvala!
Ur zmireɣ ara ad ɛummeɣ qvala!
""Zemreɣ kan ad seḥṛiṭeweɣzig Zag, zig Zag, zig Zag,"
Yiwen n wass, Serpy iwala kra n yefrax ţaffgen deg igenni.Ţallin, ţṣubbun,ţezzin, ţenḍen ɣef yiman-nnsen.
Ula d yiwen deg-sen ur yella yeţferfir qvala.Ayagi d ayen yeǧǧan Serpy yesseḥsab, yeţxemmim!
Tikelt-nniḍen Serpy iwala kra n teɣzalin ttjellivent.Neggez ɣer zelmeḍ, neggez ɣer yeffus, ali, ader.
Ula d yiwet deg-sent ur tella teţazzal qvala.Ayagi d ayen yeǧǧan Serpy yesseḥsab, yeţxemmim!
Serpy iṣub ɣer wasif.Din, iwala iselman sviḥliwen, ţezzin, ţenḍen, maca ula d yiwen deg-sen ur yella yeţɛum qvala.
Ayagi d ayen yeǧǧan Serpy yesseḥsab, yeţxemmim!
Serpy yeqqim rrif n wasif, icax di ţexmam.
Cwiṭ kan akka, tɛedda-d tfireɛqest, Serpy iḍeṛṛef iman-is iwakken ad tɛeddi.
Tikli-s ur tella ara qvala.
Tifiṛeɛqest tesɛa azgen n teẓẓina n iḍaṛṛen, meɛna tikli-ines amzun tezleg, tleḥḥu ɣef yidis.
Ayagi d ayen yeǧǧan Serpy yesseḥsab, yeţxemmim!
Serpy yekcem-it ccek, wissen dɣa ma d tidet yeḥwaǧ afriwen?
Wissen dɣa ma yeḥwaǧ iḍaṛṛen?
Tura yerra-d s lexvaṛ belli ur yeţwaxdem ara i tikli akked ujelleb!
"Ziɣ yif xir ad qqimeɣ akken lliɣ.
Tikli-w d aḥuffu ɣef tɛebbuḍt.
Tedduɣ s useḥṛiṭṭew, yerna ccah yehwa-yi!
Nek ẓriɣ d tikli n wiyaḍ i d tuzligt!
"Ẓṛiɣ daɣen :"win yevɣan acrured n tsekkurt, ad as-teɛreq tikli n tyaẓiḍt".
Aha san ma tḥerceḍ!1- Suneɣ xemsa n talɣiwin tijyumitriyin yesɛan talɣa warazlag (qvala).2- Semmi-d xemsa n iɣersiwen yesɛan tikli tessewham.
Yal taṣebḥit, Binti teţnekkar-d s lfeṛḥ d unecṛaḥ.
Meɛna ass-agi yugar akk ussan-nniḍen, tezmer ad terfed adrar si lfeṛḥ.
Tufa-d iɛeggalen n twacult-is mecɣulit.
Binti tebɣa, ula d neţat, ad teqdec.
Tura yewweḍ-d lawan n ṛṛwaḥ, Binti tḥemmel ad twali Jida-s m'ara teţḥerkil.Yemma-s teddem-d ssaɛa-nni id-tuɣ Jida-s i Binti.Binti ur tḥemel ara ad tels ssaɛa deg ufus-is, axateṛ yeţaqṛaḥ-iţ ubṛasli-ines.D acu kan ass-agi mači d ass yecban wiyaḍ, s lferḥ ara tels ssaɛa-nni.
Akken kan d lawan ad ṛuḥen, xalti-s Dhuli, xali-s Pooran akked Pinku bedden-d ɣef tebburt.
Rzan-d ɣer-sen.Binti tessen xalti-s, yal tikelt deg ara d-tas s axxam-nsen, tezga teţebbi-as akk leḥnak-is.D acu kan ass-agi Binti teqsed ad as-terwel.
Binti temneɛ i tubbya n leḥnaf n xalti-s. Meɛna, cwiṭ kan akka twala awtul-is Boro ger ifassen n Pinku.
"Awi-d awtul-iw Boro!"
is-tenna i Pinku.Pinku yezmeḍ Boro ger ifassen-is.
"Maɛlic a yelli, yelha win ibeṭṭun ilellucen-is akked wiyaḍ" is-d-yenna vava-s.
"NNIƔ-AK ERR-IYI-D AWTUL-IW BOROOOOO!"
it-ɛeggeḍ Binti ɣef Pinku.Boro yuɣal-d ɣer ger ifassen n Binti s lfeṛḥ.
Yemma tenna-d ilaq ad nɣiwel iwakken ad naweḍ di lawan.Nenna-asen baybay i Pinku akked imawlan-is, dɣa nerkeb ad nṛuḥ.
Binti waṛǧin twala annect-nni n medden.
D jida-s akk i d tucbiḥt ger-asen.Jida-s tuɣal ɣer leqṛaya xas akken d tamɣart n 70 iseggasen.
Ass mi tuɣal ɣer lakkul, Binti tella teţmurud.Ass-agi Jida-s tekfa 3 iseggasen-is n leqṛaya di tseddawit.
Mi d-yewweḍ lawan ad fken agerdas i Jida-s, medden-nni akk yellan din wwten-as afus.Binti tewwet-as afus ḥala mi uɣalen iḍudan-is d izeggaɣen.
Binti thegga-d agaṭu d aẓidan i Jida-s."Binti, ḥader ad am-yeɣli."
is-tenna yemma-s."Ur ţaggad ara a yemma, nek d tameqqṛant, sneɣ ad gezmeɣ agatu n Jida."Baaq..!
Agatu-nni yeɣli-d ɣef tqenduṛt n Jida-s.
"Ahh a ssimra!
Twalaḍ d acu i txedmeḍ a Binti!"
is-tenna weltma-s."Maɛlic, axaṭeṛ d tikelt tamezwarut, wali kan tura!"
is-terra BintiBinti tegzem-d abruy-nniḍen s tawil, tefka-as-t i Jida-s."Binti-inu tabaḥant, tessen ayen yefɣen fell-as!"
is-tenna Jida-s, dɣa teḥmec-iţ-id ɣur-s, tessuden-iţ.
Yiwen n wass deg ussan, AMUMED yufa yiwet n teḥbult n weɣrum annect-ilaţ.
"Annect-ilaţ teḥbult-agi, ad ţ-awiɣ s axxam-iw" is-yenna umumed.
Yekka-as-d si deffir, idegger-iţ, meɛna taḥbult tegguma ad tembwiwel.
Yekka-as-d si zdat, idegger-iţ, meɛna taḥbult tegguma ad tembwiwel.
Yekka-as-d si yeffus, idegger-iţ, meɛna taḥbult tegguma ad tembwiwel.
Yekka-as-d si zelmeḍ, idegger-iţ, meɛna taḥbult tugi ad tembwiwel.
- Hmm...!
Ilaq ad d-nadiɣ tamrart ad ciddeɣ yis taḥbult-agi, imir ad ţ-zuɣreɣ s axxam-iw.
is-yenna UmumedAmumed yuzzel ɣer wexxam-is, yewwi-d aseɣwen, meɛna yufa-t wezzil maḍi.
Yuɣal  tikelt-nniḍen s  axxam-is  ad d-inadi  aseɣwen-nniḍen aɣezfan.Yenneḍ-it i teḥbult-nni,  yurez-iţ  yis, imir  yebda  azuɣer, meɛna  taḥvult     tugi  daɣen  ad tembwiwel.
Amumed yeqqim ɣer lqaɛa, imir yečča tubbit si teḥbult-nni.Yufa-t d aɣrum aẓidan.
Dɣa yerna yečča ciṭuḥ, yerna ciṭuḥ, yerna ciṭuḥ ḥala mi d-yeqqim kan webruy d amecṭuḥ si teḥbult-nni.
Dɣa yezzuɣeṛ-d abruy-nni id-yeqqimen si teḥbult.
Yefṛeḥ aṭas mi t-yessekcem ɣer daxel n wexxam-is.
Meɛna, seg wakken yečča aṭas, taɛebbuḍt-is tevzeg, tcuf annect-ilaţ.
Amumed, yeɛreḍ ad yekcem ɣer wexxam-is, iɛawed yeɛred tikelt-nniḍen, yerna iɛawed tikelt tis tlata, meɛna yegguma ad iɛeddi di tewwurt.
Amumed yeqqim di veṛṛa, yeṭṭef taɛebbuḍt-is, yebda yeţnazaɛ :-"Ayyy...!
Yif-it lamer ur ččiɣ ara aṭas n weɣrum.
Axiṛ lukan bḍiɣ taḥbult-nni akked walbaɛḍ n watmaten-iw."
Afrux amecṭuḥ yuki-d seg iḍes.
Yufa-d yemma-s ulac-iţ!
Afrux amecṭuḥ yeɛreḍ ad yefferfer iwakken ad d-inadi yemma-s.
D acu kan, afṛux amectuḥ  mazal ur yessin ara ad yefferfer.
D kem i d yemma?
is-yenna wefṛux i tgerfa.
"Qeṛqq, Qeṛqq!
Mači d nek i d yemma-k" is-d-terra tgerfa.
" D kem i d yemma?"
i yesteqsa wefrux  tayaẓiḍt.
"Quuq, Quuq!
Mači d nek i d yemma-k!"
is-d-terra tyaziḍt.
"D kem i d yemma?"
is-yenna wefṛux i tevṛikt.
"Waaq, Waaq!
Mači d nek i d yemma-k." is-d-terra tevṛikt.
- Ihi, tura yeqqim-iyi-d kan ad siwleɣ i yemma, amar ahat ad iyi-d-terr awal!"
id-yenna wefṛux amecṭuḥ"Čiwčiw!
Čiwčiw!
Čiwčiw...!"
Yemma tafṛuxt tesla-d i mmi-s afṛux mi s-yessawel, dɣa tusa-d.
Dayen, tura temlal tasa d way turew.
Afṛux amecṭuḥ yefṛeḥ yerna yessen ad yefferfer akked yemma-s.Čiwčiw, Čiwčiw...!
Urmila tedmed tafarkit
T enjer akeryun
T ersem Ssiwan sufella n tfarkit.
Imi i t sevvegh ssiwan-is ucvih, t cerreg tafarkit enni.
Urmila t ruh teppid aγmis aqdim.
T cerreg-it, dγa tessufeγ-d essiwan ssegs,lamaεna ur t ezha ra  yes.
Urmila telluż.
T ruh ar t cuzint, t eppid tačinats.
Imi i ts tecceqcar, t wala d akken icelm enni y ets-cavi γer essiwan.
G elferh igui its tella, Urmila t essers icelm enni sufella ukaryun-is .Akeryun n Urmila  y  hegga.
Aqjun
Abṛik
Azger
Aɣyul
Aɣeṛda
Amcic
Ikerri
Taɣaṭ
Ilef
Ayaẓiḍ
Nek sɛiɣ tamdakkelt tezdeɣ deg uxxam-nneɣ.
Ma feṛḥeɣ, tfeṛṛeḥ yid-i.
Ma ḥezneɣ, tḥezzen yid-i.
Meɛna warǧin i sliɣ i ṣṣut-is.
Neţat tezga deffir n lemri.
"Ffeɣ-d ad nurar, ttxil-m!"
i zgiɣ qqareɣ-as.
Meɛna tugi.
"Aqli čḥeɣ, ad ṛuḥeɣ ad ṭṣeɣ."
Mi ṭṣeɣ, dɣa tamdakkelt-inu ad d-teffeɣ si lemri!
Di snat nezga neḍsa, nezha.
Neţurar, neţazal, neţɛeggiḍ, ncennu...
Neţat tḥekku-id, nek ḥekkuɣ-as.
Mi yuli wass, tamdakkelt-iw teţuɣal ɣer daxel n lemri.
Meɛna wicqan!
Ẓriɣ ad d-tuɣal ɣur-i di targit tikelt-nniḍen.
A vava ugadeɣ!
Ur ttugad ara a yelli.
A hawhaw ṛuḥ akkin!
Wali, wali, Hawhaw yewwi-d tabaluţ.
Tabaluţ?
Hawhaw yebɣa ad yurar.Ad yurar?
Ṭṭef-d tabaluţ-agi a hawhaw!
Hawhaw, ṛuḥ akkin!
Wali kan!
Vava ad yurar akked hawhaw.
Tura d kem ara yuraren akked hawhaw.
Axx a hawhaw!
Nek akked hawhawd imddukal.
Hatan ugellid d azuran.
Agellid azuran yesεa aqjun yeḍεef.Agellid azuran d uqjun-is iḍeεfen ruḥen ad merrḥen.
Aqjun-nni yeẓra agḍiḍ..Aqjun yuzzel deffir ugḍiḍ.
Agellid yuzzel deffir uqjun.
Uɣalen ttazzalen kan.          D ussan nutni d tazzla ur ḥbisen.
Γer tagara   agellid yessaweḍ yeṭṭef-d aqjun-is.
Agellid azuran yuɣal yeḍεef.
"Ur zmireɣ ara ad kem-ddmeɣ, a Shanu!"
tenna Ammi.
"Bezzaf meqqreḍ!"
"Ur tezmireḍ ara ad truḥeḍ ɣer uɣerbaz iman-im, a Shanu!"
yenna Abbu.
"Bezzaf Meẓẓiyeḍ!"
"Ur tezmireḍ ara ad tegneḍ deg wusu n uṭufan, a Shanu!"
yenna Dadu.
"Bezzaf meqqreḍ!"
"Ur tezmireḍ ara ad tbibbeḍ aṭufan ɣer wurti, a Shanu!"
tenna Dadi.
"Bezzaf meẓẓiyeḍ!"
Shanu tettḥeyyer.
Bezzaf meqqreḍ!
Bezzaf meẓẓiyeḍ!
Amek i tezmer ad tili bezzaf meqqret yerna bezzaf meẓẓiyet ɣef tikkelt?
Bezzaf meqqret akken ad tels taqendurt-is taxuxit taqdimt.
Bezzaf meẓẓiyet akken ad texdem "dosas" deg ufurnu.
Bezzaf meqqret akken ad tali ɣef uɛrur n Dadu?
Bezzaf Meẓẓiyet akken ad tbibb aṭufan ɣef wayla-s?
"I wacu i ilaq lqedd-iw?"
testeqsa Shanu.
Ammi teḍsa, tenna, "Iwacu, meqqreḍ swaswa akken ad truḥeḍ ɣer uɣerbaz ameqqran."
"Daɣen, meẓẓiyeḍ swaswa akken ad kem-refdeɣ ɣef tuyat-iw."
yenna Abbu.
﻿ ﻿"Meqqreḍ swaswa akken ad iyi-tettawiḍ ɣer tikliwin-iw n tnezzayt," yenna Dadu.
"Daɣen, meẓẓiyeḍ swaswa akken ad am-d-ttalseɣ tmucuha," tenna Dadi.
"Daɣen, ad tiliḍ dima, dima s lqedd ifazen...   i waya!"
nnan merra, gran-as akk iɣallen.
D taṣebḥit.
Yuli-d yiṭij.
Alluy deg usammar...
aɣelluy deg umalu.
D ass n usgunfu n Ama.
Tella teqqaṛ adlis.
Ula d Anil d ass-is n usgunfu.
Yebɣa ad yexdem kra !
"A Ama !
Bɣiɣ ad ẓreɣ acu yellan di tebbaṭ-ina tazegzawt!"
yenna-yas Anil.
"Ticki, a Anil," terra-yas Ama.
﻿Anil yewwi takersit ɣef ukersi, yuli iwakken ad iṣub asenduq-nni.
"Ala, ala !
Mačči winna !
Tibbaḍin-nni akk ad ɣlint ɣef iqeṛṛa-nneɣ, a Aniiiil !"
twelleh-it Ama.
Anil yezɛef aṭas.
Yezɛef ɣef yemma-s.
"Iyyan ad nṛuḥ ar ssuq ad naɣ kra n tɣawsa," tenced-it Ama, teṭṭef-as afus.
Anil mazal-it yezɛef xas akken yeqbel ad yeddu ar ssuq.
"Bɣiɣ tihin!"
yenna, yessenɛet ar yiwet n tčinat.
"Ala, ala, mačči tihin!
Ad ɣlint akk tidak nniḍen ma tedmeḍ-d tihin!
"﻿Yeɛna-t umzenzu-nni.
"Bɣiɣ adlis-ina!"
yessuter Anil.
"Ala, ala !
Mačči winna!"
yenna-yas uḥwanti-nni.
"Ax-n wagi."
"Bɣiɣ tagi!"
iɛeggeḍ Anil, qṛib i d-yejbed yiwet n teḥjuṛt n samosa seg yiwen uɛemmuṛ akkeni.
"Ala, ala!
Mačči tinna!"
yesḥader-it uḥwenti-nni.
""Tisamosatin"-agi-inu akk ad ɣlint ar lqaɛa!"
"Bɣiɣ tinna akkin!"
yessuɣ Anil.
Tura-akka, a-t-an yennuɣna mliḥ mliḥ.
"Ala, ala!
Mačči tinna!"
terra-yas-d temzenzit-nni n izeǧǧigen.
"Ɣur-k ad tent-nalleḍ !
Ad isliwent."
Anil yebda yettsuɣu mačči d kra.
Medden akk zzin-d ad walin.
﻿"Bɣiɣ winna!
Aberkan-nni!"
tenna-yas Ama.Din kan,  yessusem Anil.
"Ala, a Ama, ala!
Mačči winna!"
yerra-yas Anil.
"Ad nawi aqehwi-agi!"
yumer Anil.
Yeddem-d ajraw-nni aqehwi yellan s ufella n uɛemmuṛ-nni.
"Ama, zeɛfeɣ fell-am!
Lemmer ad neddem winna s wadda ijrawen-ina akk ad ɣlin!
"Tecmumeḥ Ama.
Yecmumeḥ Anil daɣen.
Yekkes-as zɛaf, dayen!
D ass-inu amenzu deg uɣerbaz.Yemma teṭṭef afus-iw, tleḥḥu yid-i"Meqqreɣ tura," i as-nniɣ.
"Aha lḥu-aɣ, aha lḥu-aɣ!
"Yemma teṭṭef afus-iw mliḥ.
Aṭas n warrac i yellan tama n uɣerbaz.Usan-d s lkaṛ.
Usan-d s lkaṛ.Usan-d s urikcaw.
Teddun s uvilu.Leḥḥun, am nekk.
Newweḍ-d ɣer tewwurt.
"Yemma!
Serreḥ i ufus-iw.
"Tbedd ɣer tewwurt.
Ilaq weḥd-i ara kecmeɣ ɣer daxel;Aṭas n wudmawen ijdiden i yi-d-yezzin.
Greɣ asurif.
Rniɣ wayeḍ.
Muqleɣ ɣer deffir.
Yemma tettuɣal d tamecṭuḥt mi akken la tedduɣ.
Ad tṛuḥ dayen?Uzzleɣ ɣur-s. Ur ḥulfeɣ ara akk meqqreɣ.
Ṭṭfeɣ-d afus-is.
"Ur ttṛuḥu ara," i as-nniɣ.
Tura daxel meṛṛa i llan.
Ala nekk i mazal deg beṛṛa.
Taselmadt teffeɣ-d. Tettaḍsa-yi-d. Ḍsiɣ-d ula d nekk.Tenna-d yemma, "Rani, ad iliɣ da mi ara d-teffɣeḍ.
"Serrḥeɣ i ufus-is.
Terfed afus-is tenna-yi-d ar tufat.
Uzzleɣ ɣer daxel.
Yemma din ara tili mi ara d-ffɣeɣ seg uɣerbaz!
Bheema d abhim iḥemmlen taguni, uriḥemmel ara ad d-yekker taṣevḥit.
Ṛamu, axeddam n tarda iceṭṭiḍen,yezga yeddeqqim-it.
Yiwen wass deg ussan ṛebbi, tafunast Guṛi testeqsa Bheema : "Ayen akka tezgiḍtḥezneḍ a Bheema?".
Yerra-as: " Axaṭeṛ ur zmireɣ ara add-kkreɣ taṣebḥit zik maḍi, dɣa Ṛamu yezga yeddeqqim-iyi.
Ttxil-m a tafunast, tzemreḍ ad iyi-d-tessakʷayeḍ yal taṣebḥit zik ?"
«Ulac aɣilif » is-tenna Guṛi.
Azekka-nni taṣebḥit, Guṛi tebda asrugmet swayen akkyezmer ugerjum-is .
Meɛna Bheema ur d-yuki ara.
Tameddit n wass, mi d-yuɣal Bheema segwasif, yemmuger-d aqjun Muti deg ubrid.
« Ur zmireɣ ara maḍi add-akʷiɣ taṣebḥit di lawan.
I keč a Muti, tzemreḍ adiyi-tessakʷiḍ  s useglef-inek, ma ulac aɣilif?
»« Ih, mači d ugur !
»is-yenna Muti.
Azekka-nni taṣebḥit yebda aseglef s lqidaṛ nugerjum-is, meɛna tenwiḍ yuki-d weɣyul ?
D lmuḥal awinnat !
Tameddit n wass, Bheema yemmuger-dayaẓiḍ Cinu.
Dɣa yenṭeq ɣur-s : «Keč yeskuɛun yal taṣebḥit, tezgiḍ tessakʷayeḍ-d akk wid yeṭṭsen, tzemreḍ ad iyi-tessakʷayeḍ ula d nekkini, ma ulac aɣilif?
».
Cinu yeqbel.
Azekka-nni taṣebḥit,Cinu yebda yeskuɛu s lqidaṛ n ugerjum-is, meɛna Bheema abhim urd-yuki ara.
Tameddit n wass, Bheema yemlal-dagerfiw Kalu yellan yessiɣṛit di talwit.
«Wa Kalu, ttxil-k, tzemreḍ adiyi-tessakʷayeḍ taṣebḥit n wass ?» it-yesteqsaBheema.
Kalu yerra-as-d : « Acuɣerala ?
Ad siɣerteɣ ḥala ma tukiḍ-d .»Azekka-nni taṣebḥit, Kaluyessaɣret, yessaɣret, meɛna Bheema ur d-yuki ara
Bheema meskin yeḥzen yerna yuyes.
Azekka-nni taṣebḥit, yers-d yiziɣef wanzar-is dɣa yebda aɛḍas «  Ɛetcuum, ɛetcuum... !
».
Bheema yuki-d.
"Wow!
Ukiɣ-d di lawan!
Meɛna amek akka id-kreɣ?"
i yewhem Bheema.
"D nek ik-id-yessakʷin."
Is-d-yenna yizi.
"Ma ulac aɣilif, tzemreḍ adiyi-d-tessakʷayeḍ akka yal taṣebḥit ?"
"Mači d ugur !"
is-yenna yizi.
Abhim tura yezga yefṛeḥ,axateṛ yella win it-id-yessakʷayen yal taṣebḥit!
Ikcem-d uɣerda ɣer wexxam.
D jida i t-iwalan d tamezwarut."Aɣerdaaaa!"
i tsuɣ, dɣa tjelleb sufella n ufutay.
Tisumtiwin akk ɣlint-d ɣer lqaɛa.
"Anda-t?"
is-d-yenna baba yellan yeckunṭḍen ɣer uridu n ṭaq.
Dɣa yesɣeṛs-it-id si tugdi.
"Ha-t-an da!"
is-d-terra yemma, dɣa temmeɣ fell-as.
Aɣerda yerwel, iḍebsiyen ɣlin-d ɣer lqaɛa, uɣalen d iceqfan.
"Ṭṭef-it-id!"
is-yenna Mitun i wemcic-is.
Amcic yemmuqel aɣerda dɣa yuɣal ɣer wusu ad yeṭṭes.
"Niɣ-ak ṭṭef-d aɣerda, mači ṛuḥ ad teṭṭseḍ!"
is-yenna Mitun
"Tura ad t-sufɣeɣ!"
id-tenna yemma.Teddem-d abali dɣa tebda tekkat sddaw n tẓarbit.
"Ḥader, aɣerda-nni ha-t-an deffir-m!"
id-iɛeggeḍ baba.
Yemma mi twala aɣerda-nni terwel ula d nettat, teffer daxel n wusu.
"Ẓṛiɣ d acu ilaqen ad t-nexdem!"
id-tenna jida.
Teddem-d aǧeṛnan deg ufus-is dɣa tebda tekkat yis di yal tama.
"Ha-t-an yuɣal-d daɣen uɣerda-nni!"
id-iɛeggeḍ tikelt-nniḍen baba.
"Ha-t-an ɣer tama-m tazelmaḍt!
"Jida mi twala aɣerda, terwel ula d nettat ɣer daxel n wussu.
"Ahy a ssimra!"
id-yenna baba.
Seg wakken yugad ad t-id-iwali uɣerda amcum, yekcem ula d netta ɣer daxel n wussu.
"Anda-t uɣerda-nni, anda-t?"
i ttɛeggiḍen akk wat wexxam.
Abibi amecṭuḥ yesla-asen-d dɣa yuki-d seg iḍes.D acu ibedden ɣef tsumta-ines?
Yesɛa snat wallen, ṛebɛa iḍaṛṛen, akked tẓaɛkukt taɣezfant.
"Aɣeeeeeeda, wagi d aɣeeeeeda!"
i d-yenna ubibi-nneɣ s lfeṛḥ.
Abibi yemmuqel aɣerda.
Aɣerda yemmuqel abibi.
Dɣa abibi yeḍfeṛ aɣerda, rewlen di sin yid-sen.
Aɣerda ijelleb ɣer ufutay, ineggez ɣer tabla, yuli ɣer ṭṭaq, yesseɣli-d tisumtiwin, yeṛẓa iḍebsiyen.....
...yeckunṭeḍ ɣef uridu, yuzzel ger iceqfan n iḍebsiyen, dɣa yeffeɣ si tewwurt.
Aɣerda yerwel, at uxxema mazal-iten la ttnadin fell-as.
_ Zira, ṛuḥ ad tessirdeḍ !
_  Zira, ṛuḥ ad teččeḍ!
_ Zira, kker ad truḥeḍ ɣer uɣervaz.
_ Zira, ali ɣer ufurgu.
_ Zira, xdem iluɣma-m.
_ Anda-tt Zira ?
Zira ur testufa ara.
Tuwi-d adlis ad t-tɣer.
Zira tesɛedday akk akud-is deg tɣuri.
Teqqar deg uxxam, deg uɣervaz, deg tebḥirt, Teqqar ula deg wusu, mi ara tɛeddi ad tgen.
_ Ayɣer i tettḍeggireḍ akk akud-im deg tɣuri à Zira?
I as-yenna Salas.
_ Yya-d ad nferreǧ ikumiken, i as-yenna Aksil.
_ Awah, idlisen ulac am nutni.
I asen-tenna Zira.
Twalam aqusis-agi ?
D ujerriḍ-agi?
Jevdet wa ar daxel, rnut wa ar da, ad yuɣal d asekkil.
Sdukklet isekkilen-a, ad uɣalen d awal...Awalen ččuren d anamek.
Zemren ad k-zzuznen, zemren ad k-sseḍsen, zemren ad k-srun... Mi ara tessemlileḍ awalen wa ɣer wa, ad d-fken tafyirt.
Tifyar ttuɣalent d tullisin, d tiqsiḍin.
Ɣret tiqsiḍin, waaw...
Ad tinigem ɣer umaḍal-nniḍen!
Ass-a Zira tennuɣna.
Ulac akk adlis ara tɣer.
Teɣra, akk idlisen i yellan deg temkerḍit-is.
_ I tura acu ara xedmeɣ?
I tenna Zira deg wul-is.
Ulac akk idlisen ara ɣreɣ!
_ Ah, wissen dacu i yellan iwsawen-ihin?
Terfed Zira allen-is d asawen, twala mačči yiwen, mačči sin n yiduren, ččuren d idlisen.
Maca yella wugur.
Zira d tamecṭuḥt, ma d tamkerḍit meqqret, ɛlayet.
Amek ara texdem akken ad d-terfed idlisen-nni?
Akken ad tali Zira ɣer temkerḍit, ilaq ad tessexdem lxiḍ n usacfal, neɣ avagus n yemma-s?
Neɣ ad tali ɣef ṭṭavla d yikursiyen?
_ Ah limer sɛiɣ tamdeɣt, neɣ ivekki, neɣ i sin, i testewtiw Zira deg wul-is.
﻿﻿Zira tufa-d tikti.
Tessawel i Salas d Aksil.
Xmat Xmat, wa yuli ɣef wa, akken ad d-refden idlisen-nni.
_ Uuuh, acḥal i ẓẓayeḍ ay Asalas, i as-yenna Aksil.
Yak nniɣ-ak ur tett ara tadellaɛt-nni iman-ik.
_ Mačči d nekki i yeẓẓayen, d Zira.
_ Ceeet !
Qriv ad awḍeɣ...
_ AhhhhhhhhA ssiɛqa!
!
_ Dacu i yeḍran akka dagi?
I ten-testeqsa tin ixeddmen deg temkerḍit.
Tesres-d Zira ar lqaɛa, ma d Salas d Aksil rewlen s tazzla.
Tmuqel Zira ɣer yidlisen-nni, tesḥassef.
_ Yella kra i tuḥwaǧeḍ?
i tt-tseqsa tin i ixeddmen deg temkerḍit.
_ Ih, vɣiɣ ad aliɣ ɣer temkerḍit, acku ur sɛiɣ ara akk adlis ara ɣreɣ, i as-terra Zira s usmuɣven.
_ Ayɣer ihi ur yi-d-tenniḍ ara akka  uqvel?
Yak aql-i dagi, ulayɣer ad tɛecveḍ tamkerḍit.
Z emreɣ ad kem-refdeɣ?
Twehha-as Zira, ih.
_ Ad awiɣ wagi, ad rnuɣ wagi akked wagi, i as-tenna Zira.
_  Rnu ula d wagi, acḥal ḥemmleɣ ad t-ɣreɣ asmi lliɣ d tamecṭuḥt am kemm.
_ Yah, ɛni telliḍ yakan d tamecṭuḥt?
I tt-tseqsa Zira.
_ Ih.
Dacu imir-nni lliɣ mecṭuḥeɣ, Ur wwiḍeɣ ara annect-im.
Wissen kan ma tesla Zira i wayen i as-d-tenna teqcict-nni?
Awah, ur ḥsiɣ ara.
Acku Zira, tufa adlis amaynut.
Dudu yetturar tuqqna tuffra akked yemma-s.
Yufa-d sebɛa n tqecwalin.
Setta n yiqbucen.
Xemsa n tɣawsiwin yettafgen.
Ṛebɛa n tyugwin n yiserwula.
Tlata n walallen n uẓawan.
Sin n yifassen.
Akked yemma-s !
Llan ṛebɛa n yemdukkal, bɣan ad uraren timsizzelt s ṭumubilat-nnsen timecṭuḥin.
Veen tesɛa ṭumubil d taḥcaycit.
Meena tesɛa yiwet d tawṛaɣt
Sanju yesɛa lkaṛ d tazeggaɣt.
Manju yesɛa akamyun d amidadi.
Theggam iman-nwen...!
1, 2, 3, Goooo!
Cwiṭ kan akka, ha-t-an yusa-d ubeṛhuc Luki.Luki yebɣa ad yekki!
Wali, wali...!
Luki yezwar-iten akk.
Dayen, Luki yerbeḥ timsizzelt.
﻿ ﻿Ḥemmleɣ aman.
Ḥemmleɣ ad urareɣ s waman.
﻿Yekkat ugfur.
Ageffur yett-ak-aneɣ-d aman.
Ḥemmleɣ ad urareɣ deg beṛṛa.
Meεna la yekkat ugeffur.
Ḥemmleɣ ad urareɣ di beṛṛa i ugeffur.
Acebbub-iw yellexs-d mi akken i urareɣ i ugeffur.Baba la iseεdal acebbub-iw.
Yiwet n tikkelt, deg yiwet n taddart n Dolakpur anida yettidir yiwen yilemẓi, i yuḍnen aɣbel n waman.
Yezga yeqqar i at taddart ad asen-gen leqrar aman ur ten-ttḍeggiren ara, axaṭar sεan aṭas azal i tudert.
Meεna meṛṛa at taddart sakden-t syen nnan-as: "Bah!
Anwa ara ɣaḍen waman.
Aṭas i yellan deg yigarawen, lebḥur, tmedwin d yisaffen.
Ass-a, d Gram Sabha.
D timlilit n Panc akked wat taddart.
Ṣunu (ilemẓi-nni) d yimddukkal-is, qqimen tama n Saṛpanc d Yipancen.
Cwiṭ cwiṭ imezdaɣ n taddart wwḍen-d, zzin-d akk i useklu syen yebda unejmuε.
Ass-a anejmuε yettwahegga-d feddema n usentel "Azal n waman" sɣur Ṣunu d yimeddukkal-is.
Nnan i Yipancen d Yisaṛpancen amek at taddart i ttḍeggiren aman, mi asen-yenna ad ten-ḥerzen ur as-smuzegten ara akk rnan nnan-as: "Aṭas i yellan deg yal adeg."
Ṣunu d yimeddukkal-is wwin-d takti ɣef wamek ara ad d-sfehmen i wat taddart  azal n waman.
Steqsan Saṛpanc: "Nezmer ad nsekkeṛ meṛṛa imizaben n waman n taddart, yiwen wass kan?
Aya ad yerr imezdaɣ n taddart ad fehmen azal n waman."
Iεemmed-asen ad xedmen akken.
Azekka-nni, at taddart feqεen mi d-ufan ulac aman deg tberninin.
Xemmen ad ruḥen ɣer wasif, ad d-awin aman.
Meεna asif i iqerben ɣer taddart yesεa 10 ikilumitṛen.
Ihi xemmen ad d-awin aman seg taddart taǧaret maca yiwen ur ihegga iman-is ad asen-d-yefk aman acku ẓran amek i zgan ttḍeggiren-ten.
Meṛṛa at taddart ɣuyelfen, syen nnan-as: " Lukan ur nḍegger aman, nerna nsexdem-iten akken ilha, tili ass-a ɣur-neɣ aṭas.
Axir lukan i as-nuɣ awal i Ṣunu".
S wakka, ṛuḥen
ad t-nadin, ad sutren deg-s ssmaḥ amer ad asen-d-yaf tifrat i wugur-a.
Akken kan ddan cwiṭ, walan ṣunu yeqqim ddaw n useklu n "baniyan" akked yimeddukkal-is.
Rḥen ad t-ẓren, sutren deg-s ssmaḥ ɣef wayen xedmen.
Seg wakken t-ɣaḍen, isuter deg Saṛpanc ad d-yeldi imizaben n waman.
Imezdaɣ rran s iqerray-nsen, seg wassen ur uɣalen ad ḍeggren aman yerna ad ten-ḥerzen ma yili i d-yewwi lḥal.
D ussan n imuṛas.
Veena akked Vinay llan tturaren di tevḥirt-nsen.
Ufan din aṭas n tbewwaḍin n sbiɣa.
Tella sbiɣa tacevḥant, tazeggaɣt, taḥcaycit, tazegzawt akked tewṛaɣt.
Walan sin n isebbaɣen meɛna llan mecɣulit.
Yiwen deg-sen yuli ɣef sellum.
Wayeḍ yella iɛelleq ɣef uɣeṛṛabu icudden ɣer sqef.
"Azul fell-awen, maɛlic d kʷen-nɛawen?
"i steqsan Veena akked Vinay ixeddamen-nni.
Yiwen seg isebbaɣen-nni yefka apansu i yal yiwen deg-sen dɣa yenna-asen:"Kem a Veena, sveɣ idis n daxel i tseɣlit!
""Keč a Vinay, sveɣ idis n beṛṛa i tseɣlit!"
Veena akked Vinay bdan amahil-nsen.
Veena tesbeɣ tiseɣlit-nni si daxel, ma Vinay yesbeɣ-itt-id si beṛṛa.
Sbiɣa tenɣel-asen ɣef lḥiḍ.Sbiɣa tenɣel-asen ɣer lqaɛa.
Sbiɣa tenɣel-d fell-asen.
Tura, dayen kfan.Sefḍen akk lqaɛa akked leḥyuḍ yumsen d sbiɣa.
Sefḍen akk sbiɣa-nni id-yeqqudṛen fell-asen.
"Acḥal tecbeḥ tseɣlit-inu tazeggaɣt!"
is-tenna Veena.
"Acḥal tecbeḥ tseɣlit-inu taḥcaycit!"
is-yenna Vinay.
"Akka tecbeḥ tseɣlit-agi nnwen taveṛqact!
Gedha a tarwa, kemmelt kan akka!"
isen-tenna yemmat-sen.
Yiwen n yiɣid yella yettazal di teẓgi.
Yezwar awtul.
Yezwar lfil.
Ijelleb, yezger agʷemmaḍ akin i yeɣzeṛ.
Iɛedda rrif n yiwen n lḥiḍ yehruran.
Deg ubrid-is iqʷeṛḍ-it-id yiwen n weblaḍ dɣa yeɣli.
Imir, yebda meskin imeṭṭawen.
Iɛedda-d yiddew, iselfa-s deg uḍaṛ, meɛna iɣid yegguma ad yeḥbes imeṭṭawen.
Iɛedda-d wursel, iḥemcit-id ɣur-s, meɛna iɣiḍ yegguma ad yeḥbes imeṭṭawen.
Cwiṭ kan akka, ha-t-a tusa-d yemma-s. Tenna-s :" Dayen a mmi ɛzizen, tura ad nwwet ablaḍ-agi amcum ik-yesseɣlin!"
Iɣid yerra-s :" Ala, ala a yemma, ur tekkat ara, ma ulac ad yebdu imeṭṭawen ula d netta."
Dɣa, iɣid akked yemma-s ṭreḍqen d taḍsa.
—Bɣiɣ ad ferfereɣ am keč, ay aferteṭu!
is-yenna uḥelluf.
— Ḍfeṛ-iyi-d ihi!
is-yerra uferteṭu.
— Ur zmireɣ ara, ur sɛiɣ ara afriwen.
— Ṛju kan, waqil sɛiɣ tikti, ad d-xedmeɣ sin s waffer n ubeṛwaq.
— Sbiḥlew swayen akk yellan di tezmert-ik!
is-yenna uferteṭu.
— Ugin ad iyi-refden wafriwen-agi, i yesḥassef uḥelluf.
Meɛna ṛju kan ad ɛerḍeɣ tikelt-nniḍen.
— Wali, wali, dayen la ttferfireɣ!
Id-iɛeggeḍ uḥelluf mi d-ineggez seg yiwen ufurk n tejṛa.
—Meɛna ayen akka id-ɣliɣ?
is-yenna uḥelluf   Ayen akka ur sɛiɣ ara afriwen am keč ay aferteṭu?
Cukkeɣ yif-iyi xir ad qimeɣ d aḥelluf, d yir win inekkṛen laṣel-is.
Kreɣ deg iḍ axateṛ fudeɣ.
Bɣiɣ ad sweɣ cwiṭ n waman.
Ṭanzeɣ ad d-nadiɣ tiseḥḥavin-inu si ddaw umeṭraḥ.
A yemma ɛzizen!
Yella uɣilas sddaw n umeṭreḥ-inu.
D acu ara xedmeɣ tura?
Ahat ilaq ad siwleɣ i yemma?
Meɛna, i lammer ad d-yeṛɛed fell-i uɣilas-agi?
Ahat yif xir ad uɣaleɣ ɣer yiḍes?
D acu kan, iṛuḥ-iyi maḍi naddam.
Yella win iceɛlen taftilt.
Ah!
D yemma id-ibedden ɣef tewwurt.
"D acu yellan a ɛezzu-inu?
Tessawleḍ-iyi-d?"
id-tenna yemma.
Mliɣ-as aɣilas-nni.
Yemma tmuqel sdaw n umeṭreḥ, teẓẓel afus-is, teṭṭef-it-id!
Ala, ziɣ mači d aɣilas, tagi d taqeccabit-inu taverqact yesɛan awraɣ d uberkan.
Tiqeffilin-is  ţemcebruruqent am wallen n uɣilas.
Tekcem-iyi tugdi di baṭṭel!
Yemma tewwi-iyi-d afenǧal n waman.
Tura d lawan ad uɣaleɣ ɣer tguni.
Yerna ahat ad arguɣ aɣilas n ṣṣeḥ di teẓgi!
Yiwen d pilla.
Yiwen d billa.
Yiwen d bagadh billa.
Pilla-billa-bagadh billa.
I kraḍ yiḍ-sen ssewwen-d kra n ufṭir n chilla.
Maca mazal ibzeg, ufṭir-nni n chilla...
Ihi, kemmlen deg usewwi n ufṭir-nni n chilla...
Maca, ah ala, sserɣen afṭir-nni n chilla!
Zemreɣ ad azleɣ yis.
Zemreɣ ad negzeɣ yis.
Zemreɣ ad ceḍḥeɣ yis.
Zemreɣ ad ɛummeɣ yis.
Zemreɣ ad jellveɣ yis.
Zemreɣ ad urareɣ yis.
Zemreɣ ad rewleɣ yis.
Meɛna, werǧin ad izmireɣ ad afgeɣ yis.
Massa Komal la tettwerri i igerdan kra n isurifen n ccḍeḥ di tneɣṛit.
"Ssali afus azelmaḍ!""Ssaliii!
Ssaliiii!
Ay ay!
Gappu tessali afus-isayeffus.Gappu ur tezmir ara ad ttecḍeḥ !
"Azzel, azzel, ɣiwel, ɣiwel, ekk-d akk i tneɣrit.
Zuzzer talwiiiit."
Ay ay !
Gappu ẓẓayet.
Gappu ur tezmir ad ttecḍeḥ !
Akka, din, dihin, akka!Neggez d awasen!
Akkin akka !"
Ay ay !
Gappu teqqim ar lqaɛa.Gappu ur tezmir ad ttecḍeḥ !
Akka d wakka !
"Sali aḍaṛ ayeffus, ayeffus!Ayeffus ad yifsus ar deffir !
Ay ay !
Gappu tessali aḍaṛ ar zdat !Gappu ur tezmir ad ttecḍeḥ !
Bdan akk la ttwehhin, ttaḍsanAcku Gappu ɛeṛqent-asAmeɛna, Massa Komal teḥsa amek asen-d-tasTenna-yasen: Ahhaw !
Ḍefṛet Gappu di tlemmas'
Afus d asawenAfus d akessarS ttawil, s uɣiwel ad nezzi i tneɣṛitWicqa ma tuliḍ neɣ tersiḍAwi-d kan ad ers talwit
Ziɣ Gappu tezmer ad ttecḍeḥ !Ziɣ nessen akk ad neccḍeḥ !
Delweḥ !
Delweḥ !
Delweḥ !
Yiwen wass, tlata n yimcac mmugren-d aqjun d ameqran.
Imcac-nni ugaden aṭas.
Rewlen s tazzla.
Aqjun itbeɛ-iten.
Imcac ttazzalen ttazzalen armi feclen.
Ḥuzzen afṛux deg ubrid-nsen.
Kemmlen tazzla bla ma ṭallen-t.
Qrib sseɣlin agrud amecṭuḥ.
Ttazzalen ttazzalen, sufɣen-d akk tazmert-nsen.
Ttazzalen armi wwḍen ɣer yiwen usɣar.
Ahhh, dayen ḥeṣlen, ulac anda zemren ad ṛuḥen.
Aqjun-nni yewweḍ-d ɣur-sen, yeḍsa-yasen.
Ayah!
Ziɣen yelha, yebɣa kan ad yurar.
Imcac tura sɛan amdakkel ajdid.
Sɛiɣ aṭas n yemdukkal.
Kra seg imdukkal-iw d imeqqṛanen fell-i, ma d wiyaḍ...
d imecṭuḥen fell-i.
Sɛiɣ daɣen kra seg imdukkal-iw d imɣaren,
ma d wiyaḍ d imecṭuḥen maḍi.
Kra seg imdukkal-iw sɛan tiẓaɛkukin,
ma d kra-nniḍen ur sɛan ara iḍaṛṛen.
Kra seg imdukkal-iw ttferfiren, ma d kra nniḍen ttɛummun.
Iḥeqqa..!
Idlisen daɣen d imdukkal-iw!
Meɛna, anwa i d amdakkel ḥemleɣ aṭas aṭas?D anwa?
D anwa?
D anwa?
D yemmaaaaaaaaaaaaaa!
!
﻿Wissen ma yella wayeḍ n nekk deg kra n wadeg deg umaḍal.
D anwa i yesεan udem am wa.
Yerna yettmeslay kifkif.
Yesεa ula d tigeḍmatin-iw.
Yiwen, s wallen-iw d yimeẓẓuɣen-iw.
Win yesεan ula d taḍsa-inu.
Win ara ixeddmen ayen ara xeddmeɣ.
Yerna ur yezmir ara ad yexdem ayen akken ur zmireɣ.
Nudaɣ, rniɣ nudaɣ deg yal adeg i wakken ad afeɣ wayeḍ n nekk.Ruḥeɣ ɣer unannar, muqleɣ akk deffir n yisekla.
Muqleɣ akk akin akka, seg usawen ar ukessar.
﻿Deg yal udem.
Ur ssawḍeɣ ara ad afeɣ wayeḍ n nekk ula deg yiwen umkan.
Ala yiwen n nekk i yellan deg umaḍal!Weḥd-i ulac wi yi-icban, oh d tidet!
Maca mačči ala nekk, ur twalaḍ ara?Ala yiwen n kečč i yellan!
Ass n lḥed, Manu uɣen-as-d imawlan-is taqeccabit tazeggaɣt.
"A yemma, maɛlic ad tt-lseɣ tura?"
is-yenna Manu.
"Ala a mmi ɛzizen, ar qrib ad d-yewwet ugeffur, wamag tura yeṣfa igenni."
Is-terra yemma-s
Ass n letnayen, igenni yeṣfa, iṭij yecceɛceɛ.
"A yemma, qrib ad d-yewwet ugeffur?"
itt-yesteqsa Manu.
"Ala a mmi, mačči ass-agi.
Ad ilin wid ara yeḍsen fell-ak  lammer ad telseḍ taqeccabit-ik!"
is-terra yemma-s.
Ass n ttlata igenni yeṣfa, d azegzaw.
"A yemma, melmi ara teffeɣ targit-iw?
itt-yesteqsa Manu.
"Mači  ass-agi a mmi ɛzizu, ḥala yiwet n takurt n usigna amellal ara yeddawaṛen deg igenni.
"is terra yemma-s.
Ass n laṛebɛa tebʷa ddunit, d iṭij.
"A yemma, ayen akka yugi ad d-yewwet ugeffur?"
itt-yesteqsa Manu.
"A mmi, ur ttḥir ara, nek cukkeɣ qrib ad d-yewwet.
Ahat maḍi uqbel ad yezgen wass."
is-terra yemma-s.
Ass n lexmis Manu iṛuḥ ad yexdem apiknik.
"A yemma, ahat ad d-yewwet ugeffur?
Wissen ma ilaq ad awiɣ yid-i taqeccabit-iw?"
is-yenna Manu.
"Ala ay aḥnin-iw, ur d-yekkat ara ugeffur ass-agi.
D cwiṭ n usigna amellal yerna yebɛed deg igenni."
is-terra yemma-s.
Ass n lǧemɛa iɣemɣem igenni.
"A yemma, i wass-agi ad d-yewwet ugeffur?
itt-yesteqsa Manu.
"Ahat a mmi ɛzizen!
Ass-agi igenni iɛemmeṛ-d d asigna, yerna yennul-d lqaɛa.
"is-terra yemma-s.
Ass n ssebt yekker zhir deg igenni.BurrrBurrr...!
"A yemma, d tarmegt tagi i wumi nesla?
Qrib ad d-yewwet ugeffur?
itt-yesteqsa Manu.
Cwiṭ kan, dɣa yebda yekkat-d ugeffur!
"Anẓar, anẓar a Ṛebbi sew-itt ar aẓar, anẓar, anẓar..." i yebda icennu Manu.
"A mmi, uɣal-d!"
is-tessawel yemma-s "Tettuḍ ur telsiḍ ara taqeccabit-inek!"
Tayaziḍt akked tmes n waḍu llan d imddukal.
Meɛna zgan ttmecqiṛṛiwen.
Yiwen n wass deg ussan ṛebbi ṛuḥen ad uraren ddavex iwakken ad ẓren anwa i ifazen ɣef wayeḍ.
Ṛuḥen ɣer wennar n ddavex, din bdan urar.
Tayaziḍt tettɣawal di tazzla, meɛna times n waḍu tettɣawal ugar.
Tayaziḍt teǧhed di tyita n ddavex, meɛna times n waḍu teǧhed ugar.
Tayazḍt yebda-tt-id wurrif.
Msefhamen ad wwten ipinaltiyen.Times n waḍu tɛus acebbak d tamezwarut.
Tayaziḍt tmeṛka yiwen s yiswi.Tura d nnuba n tyaziḍt ad tɛass.
Times n waḍu tewwet ddavex s iḍaṛen-is, temmeṛka iswi.Terna tewwet s uqeṛṛuy-is temmeṛka wis ssin.
Terna tedribli, dɣa temmeṛka wis tlata.
Akken ḥala mi temmeṛka xemsa n yeswiyen.
Tayaziḍt terfa imi texṣeṛ.
Tayaziḍt ur tḥemmel ara lexṣaṛa.
Times n waḍu temmut si teṣda mi twala tamddakelt-is tayaziḍt tesseɣli-d igenni ɣer lqaɛa mi texṣeṛ.
Tayaziḍt seg wakken tezza seg urrif, teldi aqamum-is, tessevleɛ times n waḍu.
Tayaziḍt mi d-tuɣal ɣer wexxam, temmuger-d yemma times n waḍu.-"Twalaḍ mimmi?"
itt-testeqsa yemma times n waḍu.Tayaziḍt tewwet nneḥ.Yemma times n waḍu tḥar meskint.
Cwiṭ kan akka, yemma times n waḍu tesla i ṣṣut d aṛqaq maḍi:" Aqli da a yemma, aqli da!
".Yemma times n waḍu temmuqel akkin, temmuqel akka, dɣa tfaq belli ṣṣut-nni yekka-d seg uɛebbuḍ n tyaẓiḍt.
Yemma times n waḍu tɛeggeḍ :" Sexdem tazmert taṛebbanit a mimmi!
".Times n waḍu tezmer ad d-tefk yir lfuḥa, yerna tezmer daɣen ad d-tsuffeɣ times seg iḍaṛṛen-is.Tayaziḍt tḥus terwi tɛebbuḍt-is.
Tayaziḍt tgurreɛ-d.Dɣa tevda tessusuf-d, teskeḥkuḥ-d, teɛḍes-d...Times n waḍu ur telha ara i wučči.
Tayaẓiḍt tesguḥḥu ḥala mi d-terra times n waḍu.Times n waḍu akked yemma-s ulint ɣer tejṛa iwakken ad frent.
Seg wass-nni ar ass-a times n waḍu akked tyaziḍt zgan d iɛdawen.Anda tella tyaziḍt, times n waḍu ulac-itt.
Anda tella tmes n waḍu, tayaziḍt ulac-itt.
I tikelt tamezwarut i ṛuḥ Malu ɣer tebḥirt n jida-s iwakken ad d-yekkes cwiṭ n lxeḍra.
Yekkes-d tiṭumaṭicin tizeggaɣin, tibatenǧalin tixuxiyin, akked cwiṭ n luvyan tazegzawt.
Mi d-yuɣal, tenna-as jida-s :"Gedha a Malu!
Ṛuḥ tura, rnu kkes-d kra n tbaṭaṭatin, daɣen."
Malu yemmuqel sufella n tjuṛ akked yemɣan, meɛna ur iwala ula d yiwet n tbaṭaṭaţ.
" A Jida, tibaṭaṭatin ur ɛad wwant."
is-yenna Malu."
Ala a ɛzizu Malu, llant aṭas n tbaṭaṭatin.
Ṛuḥ, nadi-d kan s tawil!"
is-terra Jida-s.
Malu yuɣal ɣer tebḥirt tikelt-nniḍen.
Maca tikelt-agi yedda yid-s Kalu.Malu iṛuḥ ad d-inadi tibaṭaṭatin, cwiṭ kan akka yesla i Kalu yesseglaf "Haw!
Haw!"
"Ala a Kalu!
Ḥves!"
i iɛeggeḍ fell-as Malu.
"Ur ţxebbil ara di tebḥirt n Jida!
"Malu iwala Kalu yessekfal akk tivḥirt-nni n Jida-s, d acu kan mi yebweḍ ɣur-s, d acu iwala?Tibaṭaṭatin d timeqqṛanin, d tibelbulin.
"Ṣaḥit a Kalu.
Tufiḍ-d aṭas n tbaṭaṭatin!"
is-yenna Malu s teḍsa.
Malu yeččuṛ taḍellaɛt-is d tibaṭaṭatin.Dɣa, seg wass-nni, Malu yezga yeţawi Kalu ɣer tevḥirt n Jida-s.
﻿Wissen ma yella wayeḍ n nekk deg kra n wadeg deg umaḍal.
D anwa i yesεan udem am wa.
Yerna yettmeslay kifkif.
Yesεa ula d tigeḍmatin-iw.
Yiwen, s wallen-iw d yimeẓẓuɣen-iw.
Win yesεan ula d taḍsa-inu.
Win ara ixeddmen ayen ara xeddmeɣ.
Yerna ur yezmir ara ad yexdem ayen akken ur zmireɣ.
Nudaɣ, rniɣ nudaɣ deg yal adeg i wakken ad afeɣ wayeḍ n nekk.Ruḥeɣ ɣer unannar, muqleɣ akk deffir n yisekla.
Muqleɣ akk akin akka, seg usawen ar ukessar.
﻿Deg yal udem.
Ur ssawḍeɣ ara ad afeɣ wayeḍ n nekk ula deg yiwen umkan.
Ala yiwen n nekk i yellan deg umaḍal!Weḥd-i ulac wi yi-icban, oh d tidet!
Maca mačči ala nekk, ur twalaḍ ara?Ala yiwen n kečč i yellan!
"Iɛreq-iyi wevrid s axxam-nneɣ" i tella teţru tzizwiţ.
"Ttxil-k a Mas Lfil, ɛiwen-iyi ad d-afeɣ avrid!"
"D lɛecc-agi i d axxam-im a tizizwiţ?"
is-yenna lfil.
"Ala, mači d wa!"
id-tɛeggeḍ tzizwiţ.
"Wagi d axxam n wefrux."
"D ifri-agi i d axxam-im a tizizwiţ?"
iţ-yesteqsa daɣen Lfil.
Ala, mači d wa!
Wagi d axxam n wefrux n yiḍ."
"D taɣṛast-agi i d axxam-im a tizizwiţ?"
i iɛawed yesteqsa-ţ Lfil.
"Ih, d wa i d axxam-iw a Mas Lfil."
is-d-terra tzizwiţ s lfeṛḥ.
- "Ṣaḥḥit a Mas Lfil imi iyi-tɛawneḍ!"
is-tenna tzizwiţ.- "Ulac aɣilif a tizizwiţ" is-yerra Mas Lfil.
Cavḥa akkeḍ Uɣilas d imdukkal yeţemsefhamen.
Zgan ţuraren jmiɛ yerna ţembeddalen aṭas n lbaḍnat di lakkul.
Deg ubrid-nsen s axxam zgan ţuraren tamzizelt.Cavḥa tezga tennecṛaḥ.
Yiwen n wass, Cavḥa tella tennuɣna.
Tebra i uqeṛṛuy-is akked wallen-is ɣer lqaɛa.
Tban-d teḥzen aṭas.
"Yella win ikem-yennuɣen?"
is-yenna Uɣilas.
Cavḥa tessenhez kan aqeṛṛuy-is.
Teqqim, ur d-terfid ara maḍi allen-is.
Ur d-terra ara awal ula i Massa Zahya mi d-tendeh s yisem-is, dɣa tɛawed-as asiwel tikelt-nniḍen "Cavḥa n Ɛmeṛ!
"Cavḥa terfed-d kan afus-is daɣen.
"Tesɛiḍ tiwermin?"
iţ-testeqsa tselmadt-is.
Cavḥa tessenhez kan aqeṛṛuy-is.
Leḥnak-is d izeggaɣen amzun akken tuɣ-iţ tawla.
"Yella kra ikem-iqeṛḥen?"
iţ-testeqsa daɣen tcixeţ-is.Cavḥa thuz kan aqeṛṛuy-is, tegguma ad d-terfed allen-is.
"Acuɣer akka teḥzen Cavḥa?
""Gma-m amecṭuḥ bxiṛ i yella?
""Abeṛhuc-inem bxiṛ i yella?
""Jida-m bxiṛ i tella?".
Cavḥa, meskint, tessenhaz kan aqeṛṛuy-is, tegguma ad d-terfed allen-is ɣer yemdukkal-is.
Aɣilas yufa-d yiwet n tikti telha dayen kan!
Yebɣa ad d-yesseḍs yis Cavḥa.
Yessufeɣ-d taɣawsa seg uqṛab-is.
Mi iṛuḥ ad as-ţ-yemmel i Cavḥa, dɣa tefferfer si ger ifassen-is.
Cavḥa mi twala taɣawsa-nni teţferfir nnig uqeṛṛuy-is, temmeɣ teṭṭef-iţ-id.
Dɣa tufa d imqqeṛqeṛ abeɛli n ukawaču!Cavḥa seg wakken tedduqes, terfed-d allen-is, teldi imi-s iwakken ad d-teḍs!DƔA, Aɣilas akked yemdukkal-is walan acuɣer tegguma ad d-temmeslay neɣ ad d-teḍs ṭul n wass!Ṛebɛa n tuɣmas n zdat ṛuḥent-as!
“Azul, aqli da, tawalaḍ-iyi-d?
Aqli d tis ṛevɛa.” is-tenna tweṭṭuft.
Ɣer yeffus, ɣer zelmeḍ!
Ɣer yeffus, ɣer zelmeḍ!
Di lɣerḍ-nteɣkan i nteddu, Dacdac , tadeffir tayeḍ.
Waqil ufiɣ-d tikti, ad aliɣ ɣef usebbaḍ-agi bu-ṛwaḍi, amar ahatad zerbeɣ cwiṭ!
Nettidir di tsusmi, warǧin ad nɛeggeḍ am akken ttɛeggiḍen iɣersiwen nniḍen,nekkenti awal-nteɣ d asriḥi.
Rriḥa yelhan teqqaṛ-iyi-d : “ Ṛwaḥ, aqli da!”
Rriḥa n dir teqqaṛ-iyi-d : “ Ṛuḥ akin, ḥader ad d-tqeṛveḍ!”
Ḥemmleɣ aṭas tiẓidanin, am kunwi s warrac.
Twalaḍ akka ǧehdeɣ?
Tafekka-w meẓẓiyet, meɛna zemreɣ ad refdeɣ ayen itt-yugaren.
Nek ur ḥawaǧeɣ ara ad ldint tewwura.
D anectutem itt-nectutumeɣger lecqayeq.
Amḍiq deg nezdeɣ nessawal-as “Tamdint n tweḍfin”.
Tezgatezdi ger-aneɣ tegmat.
Nettidir deg-s di lfeṛḥ akked talwit.
Issin kra n wawalen:Ṛwaḥ – ṚuḥRriḥa yelhan –Rriḥa n dirAmecṭuḥ –AmeqṛanS tawil – S tɣawlaSexdem awalen-agiiwakken ad d-tiniḍ kra!
Amedya:Aweṭṭuf damecṭuḥ, lfil d ameqṛan.
Taweṭṭuft tleḥḥus tawil, amcic iteddu s tɣawla
D taṣebḥit.
Yuli-d yiṭij.
Alluy deg usammar...
aɣelluy deg umalu.
Sonu, Monu akked Rina fɣen ɣer webrid ad uraren.Walan amcic d amecṭuḥ.
Amcic yella yettmuqul yiwen n uɣerda d abelbul.
"Wali, wali!"
id-iɛeggeḍ Sonu
Rina twala taweṭṭuft tamecṭuḥt deffir n uɣerda abelbul.
Cwiṭ kan akka ḥussen i yiṭij iɣum, tesberber-d fell-asen yiwet n tili d tameqṛant.
D yiwen n lbaz annect-ilat id-yersen ɣef ṣṣuṛ.Taweṭṭuft, amcic, aɣerda akked lbaz mlalen-d ɣer yiwen n wezniq.
D acu zemren, tura, ad t-xedmen warrac-nneɣ ibaḥanen?
Bdan tiyita deg ifassen-nsen!Lbaz yewwet deg wafriwen-ines, iɛella deg igenni, yefferfer ɣer ttejṛa.
Rina teddem-d afriw n ttejra, tessuli fell-as taweṭṭuft.
Tessers-itt sufella n ṣṣuṛ.Taweṭṭuft twala taḥjuṛt n sekkaṛ.
Teddem-itt-id s tujjar-ines dɣa tekcem s axxam-is.
Aɣerda abelbul ijmeɛ-d taxfaft i yufa di lqaɛa tebda, dɣa yerwel ɣer umruj-is.Ma d amcic amecṭuḥ yebda asmiɛɛew, dɣa yuɣal yerra-tt i wemcaḥ n iḍaṛṛen-is.
Monu iṛuḥ yeččur-as-d taqessult n uyefki.Amcic, mi ifuk tissit, arrac imecṭaḥ bdan tturaren yid-s.
Lbaz seg wakken iwala ulac d acu ara yečč, yekres anyir-is, dɣa yewwet deg wafriwen-is, iɛella deg igenni, yefferfer.
Ar tufat, ad k-waliɣ azekka, ay imqerqer.
Ad kem-waliɣ azekka, a tizerzert.
Ad k-waliɣ azekka, ay yiddew.
Ad k-waliɣ azekka, ay akrar.
Ad k-waliɣ azekka, a ṭṭawes.
Ad kem-waliɣ azekka, a tafunast.
Ad k-waliɣ azekka, ay azger.
Ad k-waliɣ azekka, a lfil.
Anwa akka?
D kra n yimeddukal kan.
Ɛreḍ-iten-id ɣer tanalt.
Issefk ad ṛuḥeɣ s aɣerbaz tura.
Ad ken-waliɣ tikkelt-nniḍen!
Aḥric -1-
Walit kan ay iɣersiwen!
Nek d amdan ulac win iyi-yifen!
Walit kan allen-iw, ẓrant ayen ibanen d wayen yefren.
Amek, amek?
Nekkni daɣen nesɛa allen, ulac tid itent-yifen, neţwali yis-sent deg izilan neɣ deg uḍan.
Maɛlic, maɛlic!
Ihi walit kan tanzart i sɛiɣ, sraḥayeɣ yis-s yal tazeǧǧigt ufiɣ.
D acu akka tḥesbeḍ iman-im?
Nekkni daɣen nesɛa anzaren, nesɛa daɣen ula d izamumen.
Nesraḥay yis-sen ula d ayen ibeɛden.
I tuɣmas?
Tifem-iyi tuɣmas?Asenɣuɣed yis-sent d afessas.Ulac win iyi-yifen uglan,ţfeẓẓeɣ yis-sen kra yellan.
Ha, ha, neṛwa taḍsa a ssimrat!
Tenniḍ-d "tuɣmas"?Ldi mliḥ allen-inem a tinnat!Wali d acu i d tuɣmas!Ma kem lhant i tuffẓa,Nekkni lhant i weɣẓaẓ.
I tmeẓẓuɣin!
Tifem-iyi timeẓẓuɣin?Selleɣ yis-sent kra yellan.
A tabaḥant!
Nekkni ur nesɛa ara timeẓẓuɣin.Nekkni nesɛa imeẓẓuɣen.Nsell yis-sen i leṣwatwarǧin yesla yis-sen wemdan.
S iḍaṛen-iw, zemreɣ ad lḥuɣ, ad azleɣ, zemreɣ daɣen ad ceḍḥeɣ.
Nekkni sawel-aɣ "at ṛebɛa",neţneggiz, neţjellib, neţzelkiḍ;Cḍeḥ ɣuṛ-neɣ d lɛada,Daya i nxeddem si ṣbeḥ ḥalama d iḍ.
Nek acebbub-inu d leḥrir.Xedmeɣ-as tizuraz, akked ccuca ɣef wenyir.
Nekkni daɣen nesɛa rric,Yeṣfa am zzit,Tizuraz ma nebɣa-tent,ula d nekkni nessen-asent.
Walit kan!S ssin ifassen,xeddmeɣ ḥala ayen ifazen.
Tenniḍ-d "Ifassen"?Ifassen-im xas jemɛiten,Nekkni nezmer ad nessexdem ula d iḍaṛen.
Aḥric-2-
Ad awen-iniɣ tideţ xas cfut!D nek kan i ifazen!Ayagi d ţbut, xas ḥṣut.
Wissen ma d akeɛrer i teţkeɛrireḍ fell-aɣ?Waqil ur twalaḍ ara akka qeṭṭiɛit waccaren-nneɣ?
D tidet, accaren-nwen qeṭṭiɛit!Meɛna, yezga wammus fell-asen d ticict.
Wali-d kan ɣer tẓeɛkukin-nneɣ!Ifent akk ayen tenwiḍ deg-m yelha.
Tiẓeɛkukin!
Acḥal aya seg-mi itent-neǧǧa.Aserwal neɣ taqendurt yis-sent ur ţmelsan ara.
Nekkni nezmer ad neṛɛed!Kenwi s yemdanen ur tezmirem ara.
Aṛɛad, aɛeggeḍ d isuɣan?Waqil werǧin teslam i leɛyaḍ n yemma?
Nniɣ-awen kenwi d iɣersiwen,ur tellam d ayen nniḍen!
Kenwi s yemdanen daɣen d iɣersiwen,ur tellam d ayen nniḍen!Ayagi d ayen ibanen.
Waqila tesɛam lḥeq.Walit kan ɣer gma!Akked yemma warǧin yeḥdeq,Tezga tessawal-as a lweḥc n lexla.
D tideţ!
Ula d kem d aɣersiw am neţa.Ngull-am xas amen-aɣ, d iɣersiwen akk i nella,Nella yis-wen, tella-m yis-neɣ.
¨¨Čika d taqcict yezgan teḥzen.D nettat akk i d tuḥzint ger yemdukkal-is di lakul.Neɣ ahat, d nettat akk maḍi i d tuḥzint di ddunit.
Meskint ur tesɛa ara ula d yiwen n wemdakkel neɣ n temdakkelt.Ulac akk win yebɣan ad yurar yid-s.Sebba n waya?Axaṭeṛ yezga uɣemɣum nnig n uqeṛṛuy-is.Aɣemɣum n IḌUMMAN.
Icelman n ččina, tibewwaḍin, ilellucen yeṛẓen, tiqeṛɛunin, ticekkaṛin n plastik...Akked wegwlaf n yizan yettzenzunen.
Ulac win yebɣan ad yurar akked teqcict wumi itezzi usigna n tuṛṣaḍ.Ulac win yebɣan ad d-ɣlin fell-as icelman n ččina neɣ n banan.
BEEƐQQ...!Čika, meskint, ur tezmir ara ad turar ula d tuqna-tufra.Axaṭeṛ yal tikelt deg ara teffer yettban-d uɣemɣum-nni n iḍumman nnig uqeṛṛuy-is.
Yiwet n tikelt tenn-as i Sonya:—Maɛlic ad neddukel ɣer lakul a Sonya?Sonya terwel fell-as.Tikelt-nniḍen tenṭeq ɣer Salima:—Tzemreḍ ad iyi-d-tṛeḍleḍ akeryun-inem a Salima?
Salima terwel fell-as, tbeddel amḍiq.Čika tameɣvunt tezga weḥdes.Tendem imi ur tuɣ ara awal n yemma-s is-yennan ur ilaq ara ad tḍeggṛeḍ iḍuman deg ubrid.
"Ur ttḍeggiṛ ara icelman n banan deg ubrid!
""Ur ttḍeggiṛ ara tibewwaḍin deg ubrid!
"Meɛna, Čika tesɣaṛ aqeṛṛuy-ines.
Ur tuɣ ara awal i yemma-s. Ur teḥvis ara aḍeggeṛ n iḍumman deg iberdan.
Yiwen n wass terfa yemma-s n Čika:—Ha-t-an xas ḥṣu belli iḍumman-agi ad d-zzin fell-am!Čika temmut si teḍsa.Azekka-nni mi d-tekker, tesla i weglaf n yizan ttzenzunen nnig n uqeṛṛuy-ines akked uɣemɣun n iḍumman itezzi fell-as.Yemma-s n Čika ur teɣliḍ ara.Seg wass-nni, Čika, yeɣli-d fell-as leḥzen.
Čika tezga d tarewla.
Meɛna aɣemɣum-nni yezga deffir-ines.Teɛreḍ ad tewwet aɣemɣum-nni s ubali.Meɛna yegguma ad as-yettixeṛ.
Čika ulac ayen ur teɛriḍ ara:Tɛeggeḍ, tettru, tjelleb...Aɣemɣum n tuṛṣaḍ yegguma ad iṛuḥ.
Meɛna yiwet n tikelt yeḍṛa-d waya:Čika twala Bala mi tḍeggeṛ icelman n tbanant deg uvrid.Tɛeggeḍ fell-as s wurrif :—A tabuhalt, ur twalaḍ ara yeɛni tin yeḍṛan yid-i.
Ayen akka tḍeggṛeḍ iqecman n tbanant ɣer lqaɛa, i lammer ad yecceḍ walbaɛḍ fell-asen?Bala mi is-d-tesla, tṛuḥ tejmeɛ-d aclem-nni si lqaɛa, tewwit ɣer daxel ubidun n iḍumman.
Azekka-nni taṣebḥit, Čika tufa-d aɛemmuṛ-nni n iḍumman d afessas.
—"D acu iyi-yeḍṛan akka?"
i testeqsa iman-is Čika.Dɣa, cwiṭ kan akka twala daɣen Nanna-s Ṛeḥma mi tḍeggeṛ tapuciḍt n plastik deg ubrid.
—A Nanna!
Ttxil-m, jmeɛ-d tapuciḍt-inem, sexdem-itt tikelt-nniḍen!
is-tenna Čika.Azekka-nni taṣebḥit, Čika tufa-d daɣen aɛemmuṛ-nni n iḍumman d afessas ugar.Tecmumeḥ.
Tura tfaq d acu ilaq ad t-texdem.
Tura, mi twalal yiwen yebɣa ad iḍegger tabewwaṭ, tapuciṭ neɣ icelman ɣer lqaɛa, Čika tettberri deg-s.Tuɣal tettajmaɛ-d meṛṛa tibidunin akked tqeṛɛunin tettaf deg ubrid, tettawi-tent ɣer ubidun n iḍumman.Taddart-is tura tettizdig cwiṭ cwiṭ.
Aɣemɣum-nni n iḍumman tettawi ɣef uqqeṛṛuy-is yettifsus cwiṭ cwiṭ.ḤALAMI d ass deg d-tufa ulac MAḌI iḍumman-nni nnig uqqeṛuy-is.Seg wass-nni Čika tezga tefṛeḥ.
tugar akk wiyaḍ akken tefṛeḥ.
Čika, tura, warǧin ad tḍeggeṛ iḍumman deg ubrid.Tḥemmel tezdeg, tebɣa ad tuɣal taddart-is tecveḥ, tif akk tudrin-nniḍen.MEƐNA, mazal-itt tugad ad d-yuɣal ɣur-s tikelt-nniḍen uɣemɣum-nni n iḍumman.Anwi yeẓran!
Tebɣiḍ ad nemmeslay cwiṭ ɣef iḍumman?
Wissen ma teẓriḍ s anda ttṛuḥun akk iḍumman-nni i tettḍeggireḍ deg ubrid?
Ala, ur ttuɣalen ara d aɣemɣum ɣef uqeṛṛuy-k. Ttuɣalen d adrar n iḍumman deg ugudu yellan rrif n wexxam-nwen.
Meɛna, ma tḍeggṛeḍ iḍumman di beṛṛa, ttuɣalen daɣen d aɛemmuṛ rrif n webrid.
Kra seg-sen ttṛuḥun ɣer daxel n tmejjiriyin, ad ddun akked waman n ugeffur, dɣa yiwen wass tamejjirit-nwen ad tergel, ur tessufuɣ ara aman, dɣa ad d-tettfuḥ ɣer daxel n wexxam-nwen, ad ttezzin fell-as yizan.
Dɣa ad d-lalen ivirusen akked imikṛuben ara yessaḍnen akk tawacult-nwen.
Ulac win iḥemmlen ad yidir deg wemḍiq yettfuḥen.
Čika tura teẓra aya.
Ma tebɣiḍ ad as-trewleḍ i uɣemɣum n iḍumman ilaq:  - Ur tettḍiggiṛeḍ ara icelman, tibewwaḍin akked lmakla deg ubrid.
- Yal tikelt deg tebɣiḍ ad tḍeggreḍ iḍumman, nadi-d abidun n tuṛṣaḍ iqeṛben, ger-iten ɣer daxel-ines.
- Ma teččiḍ tabanant di beṛṛa, ger iclem-ines daxel n tpuciḍt tamecṭuḥ, nadi-d abidun n iḍumman, ḍeggeṛ-t ɣer daxel.- Tipuciḍin n plastik akked tid n lkaɣeḍ yelha usexdem-nsent aṭas n tikkal, ur ilaq ara ad ttwaḍeggṛent di beṛṛa.
«  Yal ass, lmakla-w ḥala zṛudya warǧin yebwan !
» is-tenna tewtult yiwen wass.
«Nek ɛyiɣ di zṛudya warǧinyebwan.»
« D acu zemreɣ ad t-xedmeɣ turaiwakken ad bedleɣ cwiṭ lmakla-w ?»
Tameddit n wass, tawtult tṛuḥ ɣer uxxam nyiwen ufellaḥ, tḍal si ṭṭaq, twala tasilt ɣef ukanun.
Akken kan i tt-id-tusa tikti n wamekara tsebw ula d nettat zṛudya-ines, yiwen uqejjun annect ilatidehem-d fell-as.
Dɣa terwel.
«Hmmm...!
Amek akken araxedmeɣ tura ?
» it-xemmem tewtult.
Tebɣa ad tent-id-tezzu deg iṭij,meɛna uɣalent d tiquranin ugar n zik.
Terra-tent daxel n tmes.
Tufa-tentlhant cwiṭ, meɛna zzant mliḥ.
Tura, teqqim, tettxemmim, tettxemmim,tettxemmim... amek ara texdem iwakken ad bwent yerna ad ivninent.
Tuɣal, tufa-d tikti !
Di tazwara, tnuda-d ajeɣlal nufekrun.
Imir, truḥ tezdem-d isɣaṛen.
Ar tagara, tṛuḥ tnuda-d tlata yedɣaɣen.
Dayen, tawtult tufa-d amek arad-tessebw tizṛudyatin-ines.
Seg wakken tefṛeḥ s wayen texdem,truḥ tɛerḍ-d akk imddukal-is.
Zzin-d meṛṛa i ṭavla,  ččantizṛudyatin tiẓidanin id-tessebw tewtult.Dɣa seg wass-nni, tawtult tuɣal d nettat i d tamsebwit ifazen akk di teẓgi.
Amayas yezdew ɣer urebbi n yemma-s. Yemma-s tezzuzen-it s tezliţ taḥlawant.
Amayas yewwi-t yiḍes, yeṭṭes.
Dɣa yebda yeţargu yeţafeg am wefrux.
Iɛella nnig n tebḥirt-nnsen.
Yemmuger-d afeṛteṭu d urqim.Yenṭeq-d ɣur-s ufeṛteṭu :"Azul ay aqcic!
Amek teţiliḍ?
"Gerzeɣ, tanemmirt."
is-yerra Amayas.
Amayas yerna iɛella cwiṭ, yefferfer, yefferfer, dɣa yemmuger-d  tiẓiwect.
"Azul fell-ak ay aqcic!
Amek teţiliḍ?"
it-id-testeqsa.
"Aqli gerzeɣ, ṣaḥit!"
is-yerra Amayas.
Amayas ikemmel affug, yerna yuli, yuli, ḥalla mi d-yemmuger Lvaz.
"Azul ay amdakkel!
Amek teţiliḍ?"
is-d-yenna Lvaz.
"Aqli gerzeɣ mliḥ mliḥ" is-yerra Amayas.
Amayas yuɣal-as waffug d afessas.
Ikemmel iɛella, iɛella, ḥalami iɛedda akkin i usigna.
Cwiṭ kan, ha-t-a tɛedda-d tmesrifegt.
"Azul ay Amayas, amek teţiliḍ?"
is-tenna ṛṛuplan.
"Aqli gerzeɣ, ulac akk win iyi-yifen!"
is-yerra Amayas.
Amayas ikemmel yuli, yuli, yuli, ḥalami yeffeɣ akin i tegnaw.
Cwiṭ kan, yemlal-d tanaɛuṛt.
"Azul fella-k ay abaḥan, Tgerẓeḍ cwiṭ?"
is-d-tenna tnaɛuṛt.
"Azul, aqli gerzeɣ aṭas aṭas" is-yerra Amayas.
Tura, Amayas iɛedda akin i tegnawt, yewweḍ ɣer yitran.
Yefṛeḥ, iḥus amzun akken ula d neţa d itri.
Itran, ula d nutni feḥren yis-s, amzun d aɛeggal-nsen.
"Azul ay Amayas, amek teţiliḍ?"
it-id-yesteqsa yiwen seg itran-nni.
"Aqli feṛeḥeɣ aṭas" is-yerra Amayas.Cwiṭ kan akka, itran-nni bdan la ţermimizen u ţembwiwilen.
Ziɣ d yemma-s it-yessenhazen iwakken ad d-yakwi.
"Azul a ɛzizu, amek teţiliḍ?
"Amayas yeckunṭeḍ di tqenduṛt n yemma-s dɣa yenna-as:"Ulac akk ayen yifen arebbi-m a yemma."
D ass-inu amenzu deg uɣerbaz.Yemma teṭṭef afus-iw, tleḥḥu yid-i"Meqqreɣ tura," i as-nniɣ.
"Aha lḥu-aɣ, aha lḥu-aɣ!
"Yemma teṭṭef afus-iw mliḥ.
Aṭas n warrac i yellan tama n uɣerbaz.Usan-d s lkaṛ.
Usan-d s lkaṛ.Usan-d s urikcaw.
Teddun s uvilu.Leḥḥun, am nekk.
Newweḍ-d ɣer tewwurt.
"Yemma!
Serreḥ i ufus-iw.
"Tbedd ɣer tewwurt.
Ilaq weḥd-i ara kecmeɣ ɣer daxel;Aṭas n wudmawen ijdiden i yi-d-yezzin.
Greɣ asurif.
Rniɣ wayeḍ.
Muqleɣ ɣer deffir.
Yemma tettuɣal d tamecṭuḥt mi akken la tedduɣ.
Ad tṛuḥ dayen?Uzzleɣ ɣur-s. Ur ḥulfeɣ ara akk meqqreɣ.
Ṭṭfeɣ-d afus-is.
"Ur ttṛuḥu ara," i as-nniɣ.
Tura daxel meṛṛa i llan.
Ala nekk i mazal deg beṛṛa.
Taselmadt teffeɣ-d. Tettaḍsa-yi-d. Ḍsiɣ-d ula d nekk.Tenna-d yemma, "Rani, ad iliɣ da mi ara d-teffɣeḍ.
"Serrḥeɣ i ufus-is.
Terfed afus-is tenna-yi-d ar tufat.
Uzzleɣ ɣer daxel.
Yemma din ara tili mi ara d-ffɣeɣ seg uɣerbaz!
Zemreɣ ad azleɣ yis.
Zemreɣ ad negzeɣ yis.
Zemreɣ ad ceḍḥeɣ yis.
Zemreɣ ad ɛummeɣ yis.
Zemreɣ ad jellveɣ yis.
Zemreɣ ad urareɣ yis.
Zemreɣ ad rewleɣ yis.
Meɛna, werǧin ad izmireɣ ad afgeɣ yis.
Yal taṣebḥit, Binti teţnekkar-d s lfeṛḥ d unecṛaḥ.
Meɛna ass-agi yugar akk ussan-nniḍen, tezmer ad terfed adrar si lfeṛḥ.
Tufa-d iɛeggalen n twacult-is mecɣulit.
Binti tebɣa, ula d neţat, ad teqdec.
Tura yewweḍ-d lawan n ṛṛwaḥ, Binti tḥemmel ad twali Jida-s m'ara teţḥerkil.Yemma-s teddem-d ssaɛa-nni id-tuɣ Jida-s i Binti.Binti ur tḥemel ara ad tels ssaɛa deg ufus-is, axateṛ yeţaqṛaḥ-iţ ubṛasli-ines.D acu kan ass-agi mači d ass yecban wiyaḍ, s lferḥ ara tels ssaɛa-nni.
Akken kan d lawan ad ṛuḥen, xalti-s Dhuli, xali-s Pooran akked Pinku bedden-d ɣef tebburt.
Rzan-d ɣer-sen.Binti tessen xalti-s, yal tikelt deg ara d-tas s axxam-nsen, tezga teţebbi-as akk leḥnak-is.D acu kan ass-agi Binti teqsed ad as-terwel.
Binti temneɛ i tubbya n leḥnaf n xalti-s. Meɛna, cwiṭ kan akka twala awtul-is Boro ger ifassen n Pinku.
"Awi-d awtul-iw Boro!"
is-tenna i Pinku.Pinku yezmeḍ Boro ger ifassen-is.
"Maɛlic a yelli, yelha win ibeṭṭun ilellucen-is akked wiyaḍ" is-d-yenna vava-s.
"NNIƔ-AK ERR-IYI-D AWTUL-IW BOROOOOO!"
it-ɛeggeḍ Binti ɣef Pinku.Boro yuɣal-d ɣer ger ifassen n Binti s lfeṛḥ.
Yemma tenna-d ilaq ad nɣiwel iwakken ad naweḍ di lawan.Nenna-asen baybay i Pinku akked imawlan-is, dɣa nerkeb ad nṛuḥ.
Binti waṛǧin twala annect-nni n medden.
D jida-s akk i d tucbiḥt ger-asen.Jida-s tuɣal ɣer leqṛaya xas akken d tamɣart n 70 iseggasen.
Ass mi tuɣal ɣer lakkul, Binti tella teţmurud.Ass-agi Jida-s tekfa 3 iseggasen-is n leqṛaya di tseddawit.
Mi d-yewweḍ lawan ad fken agerdas i Jida-s, medden-nni akk yellan din wwten-as afus.Binti tewwet-as afus ḥala mi uɣalen iḍudan-is d izeggaɣen.
Binti thegga-d agaṭu d aẓidan i Jida-s."Binti, ḥader ad am-yeɣli."
is-tenna yemma-s."Ur ţaggad ara a yemma, nek d tameqqṛant, sneɣ ad gezmeɣ agatu n Jida."Baaq..!
Agatu-nni yeɣli-d ɣef tqenduṛt n Jida-s.
"Ahh a ssimra!
Twalaḍ d acu i txedmeḍ a Binti!"
is-tenna weltma-s."Maɛlic, axaṭeṛ d tikelt tamezwarut, wali kan tura!"
is-terra BintiBinti tegzem-d abruy-nniḍen s tawil, tefka-as-t i Jida-s."Binti-inu tabaḥant, tessen ayen yefɣen fell-as!"
is-tenna Jida-s, dɣa teḥmec-iţ-id ɣur-s, tessuden-iţ.
