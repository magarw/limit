Ọrẹn rọ van cha vwuriọke,  mi nyo Ogborhuani ro bo
Ọrẹn van rhe vwẹ egodo rẹ  Terfa bẹsiẹ ra vwọ riemu  rurhioke.
Mi Nyọrhe rẹ bier vẹ akpupa  ro brighoro chẹ ovakpo me
Ọrẹn na nyara kpe obuko rurhe  rẹ evu r’ isukuru ọke rẹ  emu rogheruvo.
Ọrẹn na viri  vwevu  r’uherevie rẹ otafe.
Ọrẹn na mudia obenu r’uyovwi mẹ.
Uhoho mẹ  ji mudia kerovwẹ.
Mẹ v’ Igbeyame heha r’uhoho
Uhoho mẹ rhuaphihọ,ọje havwa phiho.
Avware jẹ nene.
Uhoho  mẹ ji gro,  oje kre.
Avware jẹ nene.
Mi mudia, igbeyamẹ mudia.
Avware mrẹ uhoho  ra vware ro gboma.
Emudia  ba vware re, kavware rivwi kpẹ evu ruwevwi  ẹbe nyono.
Avware ko ni  isukuru kpo.
Ọrẹn na she divwi.
Me mrẹ ọrẹn na ro shekpo.
Me mrẹ uhoho mẹro  mudia igbẹyi.Oke resherhẹ tere.
Ọrẹn divwiri kpe  evru re.
Mi sherhẹ ukpe mẹ re, me vwerhe evwrhẹn r’ọrẹn r’okpasa oshesheri.
Ẹdjẹnẹkpo guọnẹ akora  mhẹ tobọ
Akora kọjẹ kẹ Ẹdjẹnẹkpo
Ẹdẹvo vwo te, Ẹdjẹnẹkpo ko se akora, yarhe rere em’ ugbeya.
Mẹvwẹ riobo whọria aa.
Mẹvwo  wẹ kasa di’ ọvhreghrẹ ẹ
Akora da rhọvwe phiho,Ẹjẹnẹkpo kọtare nẹ, gbe  ja ri’ọvwọ rugbeyan kugbe.
Kowhokowho r’ ọfa ọvwọ na, ọmọ  rọye ko gwẹ
Kaye rhiọvwọ rugbeyan kugbe.
Aso vwo te,Akora da pherẹ otọ r’urhe.
Ẹdjẹnẹkpo da pherẹ agho r’urhe  obenu
Akora kọre rhuoma,  ẹdjẹnẹkpo da dọn.
Ẹdjẹnẹkpo kọ guọnẹ akora wheria.
Kọtare nẹ, ọye  gbe brudu emu vuọvo oo, ifọkiridie,ọye  vw’ọmọ vuọvo oo
Ẹdjẹnẹkpo ko vwo wotọ rọ se vwo  mhẹ akora, ẹkẹvuọvo, aghọ rẹ urhe na  da nyọrẹ ẹdjẹnẹkpo
Akora ko guegue ri, ode kperi nẹ Bẹh!
Bẹh!
Ẹdjẹnẹkpo kọ rhoma rẹ akora, nẹ  ọchọye uko.
Ọnẹ ọgba karo  phihọ ọvwọ rugbeya raye rere.
Akora kọ kpahe vwọkẹ ne, ộke-ộvo esẹ rọye eye rie ọvwọ yena  kugbe ekpuyovwi roma rọye.
Luwo vẹ oni rọye kpẹ ishọshi.
Ọ nyọrobọ rọye whidjerhe.
Iwho ve ishọshi na, aye suine.
Luwo vrẹ n'ishọshi.
Jẹ oni rọye mrẹrẹ ẹ.
Luwo mudia idjerhe.Ode  nidjerhe na yaran, ko roro  ne, uwevwi mẹ rho?
Koneni idjerhe na nyara.
Ọda mrẹ  uwevwi ode ọvo.
Ẹjo, ọnana dẹ  uwevwi ravware ee.Uwevwi ravware vwa hanhavwe.
Luwo kọ nyayo obaro.
Ọda mrẹ  uwevwi  ọvo ro kporori.
"Ẹjo, ọnana dẹ uwevwi ravware rẹn.
Uwevwi ravware  kporori rẹn."
Ọya phihọ obaro, ọda mrẹ uwevwi ọfa ra vwe ebọ bọ.
"Ẹjo, ọnana dẹ uwevwi ravware rẹn.
Uwevwi ravware,igbeyin rekpẹn."
Ọya sheri mamọ.
Ọda mrẹ uwevwi rurhe ọvo baro rọye.
"Ẹjo, ọnana dẹ uwevwi ravware rẹn.
Uwevwi ravware vwe irhe ivẹ obaro rọye."
Luwo mrẹ oni rọye rọ guọnọ.
Luwo da djẹ bro ra.
Oni rọye da takẹ, "nẹ ọyarhe re kpo."
Uwevwi vọ ọye uwevwi rẹ Luwo?
Ẹdẹvo erọ, Imidaka vẹ Orie hẹ evun orere ọvo ese Koowa.
Ayen ivẹ omamọ ugbeyan.
Ayen mrẹ ohwohwo kọkekọke.
Iruo ọghwẹrẹ ọyen ayen ruẹ.
Ayen vwian gagan evun aghwa rayen.
Enukpe ọvo, osio rhọree.
Ekakọn nabọ djẹẹ.
Ekakọn eje ya re.
Ihwo bi mremu ree.
Imidaka vẹ Orie kayen muegbe kayen kpo orere ọfa ra guọnọ iruo.
Ayen wọ yaran, kayen mrẹ aye ọvo.
"Mamọ oghọuvo," Kayen yerẹn re.
O yerẹn ayen nu kọ nọ re, "Itivọ avwan ra?"
"Avwanre kpo orere ochekọ na ra guọnọ iruo," Orie kọ tare.
"Idiemu wan se ru?"
Aye na kọ nọ re.
Igbeyan na ke tare, "Avwanre sa vwe emu ke ihwo wẹn vẹ eravwen."
Aye na kọ rhoma nọ "Idiemu avwan guọnọre siẹyen emu na ke rhe?"
"Ke avwanre ogbọ, ame vẹ eguọnọ," kayen vuẹrẹ.
Aye na kọ rehẹ ayen kpo uwovwin rọyen.
Oghọuvo ọvo, Orie vẹ Imidaka kayen phraphro.
Imidaka nẹ ọyen titiri vrẹ Orie.
Orie nẹ ọyen me titi vrẹ Imidaka.
Aye na ko nyen ẹbe ayen ta evun rẹ uvun rọyen.
Ọwọ phia kọ nọ re "Idiemu suavwan ohọre?"
Imidaka ọyen ka kpahẹ ota.
"Mẹ vwẹ ime titi vrẹ Orie.
Mẹ vwẹ ọyen vwẹ awọ ewo ru igari, usin vẹ ifẹniyan."
"Irhen mẹ asa kọn.
Ẹbe vẹ ugboma me sa ghẹrẹ eravwe.
Ki idiemu Orie ruẹ?"
Imidaka  kọ nọ re.
Orie kọ hwẹre, kpoghẹ uyovwin kọ tare, "Oni, wọ karo phihọ ame-edi ojewe gagan?
Me vwẹ ọyen wọ cha."
"Mẹ vwẹ ọyen vwẹ evwri ewo cherẹ ikara vẹ evwri awọ frare erin vẹ eravwen.
Mavọ wo ru cherẹ irhibo vẹ erọvwọn san san evwri wo jẹ dia?"
"Ọfa je erọ, ilele mẹ ọyen awọ bẹn uwovwin.
Evwri oma mẹ ọyen vwẹ ẹwẹn kpotọ kugbẹ avwẹrhẹn ode rẹ udi Urhobo ada vwianu."
"Ọrọ ma kpahobọ, eghan awọ hwere uwovwin vẹ egodo mẹ vwẹ ọyen vworo," Orie ko hwota phiyọ.
"Hmmm!"
aye na ko kpoghuyovwin.
"Oteri igbeyan, mi nyẹn obe avwan tare.
Mi cha rhuerota phiyọ."
"Avwan ihwivẹ titiri vwọ kevwẹ.
Avwan ihwivẹ kugbe sa chere emu, usin vẹ ame-edi!"
aye na kọ tare.
Aye na kọ chere ame-edi kugbẹ usin nẹ evun imidaka.
Ko sẹ igbeyan irhi riemu vẹ ọyen.
Emu na nabọ vwerhẹn ayen gagan.
Ravwẹn ẹdẹ yena, Imidaka vẹ Orie nabọ yerẹn kugbe.
Ajao, adjan ọvo, riẹn ọ ehwa muọga.
A mrẹ ohwo vwẹro tee.
Ajao ko ghwuru.
Ihwo egodo ke tare, "Ajao ghwu re.
E we se ihwo rọyen ayen re rhi sho."
Ihwo egodo kayen ra re sẹ emephran tanẹ, "Omoni avwan ghwuru ọ."
Emephran itetiyen mrẹrẹ nẹ Ajao.
Kayen tare, "Eravwen nana diẹ omoni avwanree."
"Ihwo orua avwanre vwẹ iphoron bọti Ajao vwo rii.
Ọna djen phia nẹ ọ diẹ ohwo avwanree."
Ephran na ki kpo ri.
Ihow egodo kayen jiroro kugbe.
Ayen rhọvwere, "Ephran na tuyota.
Ajao vwẹ iphoroon.
Ọna djen phia nẹ ọyen diẹ ohwo orua rayeen."
Ọvo kọ tare, "Ọ mọsi diẹ ohwo orua rẹ erawovwin.
Ọ họhẹ ayen."
Ihwo egodo na kayen ra re sẹ erawovwin tanẹ, "Omoni avwan ghwuru ọ."
Erawovwin itetiyen mrẹrẹ nẹ Ajao.
Kayen tare, "Eravwen nana diẹ omoni avwanree."
"Ihwo orua avwanre vwẹ esẹ diẹkẹvuọvo Ajao vwẹ esẹẹ."
Eravwovwin ki kpo ri.
A be mrẹ Ihwo efa  eriẹn Ajaoo kọyen sorọ a be mrohwo shoo.
Fati omotete r’ ọmọtẹ  rọ jugbonẹ ki roju.O ph’ẹguọnọ  kpai ewhẹ mamọ,obo ravuẹrẹ  ọye oruẹ.
Ẹdẹvo vwo te,Fati  v’oni rọye kugbẹ ọsẹ rọye  de kp’irhe
Fati ph’ẹguọnọ rọvwọ  ch’oni v’ọsẹ r’ọye uko mamọ,  ẹkẹvuọvo, ewhian v’ ughe v’otọ.
Emevra  ve ewerin kugbẹ ọren evetiyi  kẹ.
Oni rọye tane, Fati, kerhọn  wẹ,yanra wọnra gwọnirhe she
Ẹkẹvuọvo,noma wẹn  so.
Oni vẹ ọsẹ r’ Fati phuvhẹ  re kidia ọvuọvo o
Aye mhwẹ irhe ride v’itutuno kugbe
Fati ji phuvhe,  o ji mhe irhe itutuno kugbe
Fati ko nenu.Ọda  mrẹ ọmọvra ọvwavware ọvo enu rẹ ato.
Fati kọ rhoma notọ, ọda mrẹ  irhirhi obiebi ọvo
Fati kọje mrẹ ẹbe oyoyovwi ọvo ro no wrowro,  oda vwobọ rọye te
Fati da ta nẹ ẹbe nana họhẹ  ebe rẹ, siẹvuọvo, ẹbe oyoyovwi na de kpokpoma!
Fati da tanẹ, ọnana  d’ẹbe oyoyovwi rẹ.
Onana ọrọdekọ  r’urhuoma ẹbe
Fati ko bunu, ‘Eii!’,ọda jẹ br’oni v’ọsẹ rọye ra
Fati ko bunu, nẹ ọrọdekọ!
ọrọdekọ!, ọsẹ rϙ ye nẹ k’ọrhọ?
Fati  de je kẹ
Ọse rọ ye da vwẹ urhe vwọtuẹ  ọrọdekọ na, ẹkẹvuọvo, ọrọdekọ na da jẹ  kpo
Ọse rọ ye da tanẹ, emuovwo gbi ke ruooo,  aye da’yan br’oni rọye, dara vuẹ  kpahẹ ọrọdekọ na
Oni rọye datanẹ me ghoghore nẹ ọrọdekọ na  rhovwo wẹ rẹ
Ẹkẹvuọvo, nomaso ẹdẹfa
Ọke ọvo erọ, omophrẹn ọvo e se Imojo, ọ dià órere e sé Baro.
Ogbeyin ugbeyan  rọ̀yẹn.
Imojo ọyen ọyikọ, ọyan kpẹ óvuẹ gangan, ọ sa yan kpa sa oshesheri.
Ẹdẹ ovo, Okpohrokpo Ovie na kò se Imojo rẹ.
Okpohrokpo Ovie na gụọnọ jo omamọ óvuẹ, kpasa orere ofa,ómóni rọyen Adjanakpo, ọyen ovie etiyin na.
Ọke Ogbeyin wo nyo, kọ rioma.
Ọ we ukebro wo ke Imojo, "Wọ rhaa, ọ kpa ụdị erowẹ.
Ovie guọnọ rehẹ owẹ wo ru izobo."
Oshọmu Imojo.
Ede ọ̀kẹ́ kò, kọ rha mrẹ ómóni rọyen Okokoroko, Imojo kọ vuè ọbọ Ogbeyin ta rẹ.
Okokoroko oshẹ Ogbeyin buyotaa.
"Me ke kere emu ovwevwerhe wọ kọ vwẹ ason na," Etiọyẹ Ogbeyin ta rè ọ ke ofa ọwọ mre Imojo.
Imojo kọ ghogho kpẹ uvwewin rẹ Ogbeyin dia rẹ nyẹmu ason.
Ọke Imojo wo sherhen, ọyen Ogbeyin da ri ariri wọ rurho Imojo motọ, kọ yarhan a guonẹ èbi urhen.
Imojo ra sa kparomaa.
"Sivwe o!
Sivwe o!"
o de viẹ.
Okokoroko sì kẹ ruvwewin rẹ Ogbeyin, ó nyo uhuru rẹ Imojo owo kpere.
"Imojo, Imojo," ko seri.
"E Okokoroko!
Mọ re sivwe o!"
Imojo kọ roma ta wo ke.
Kò ghẹ kpatakpata kpẹ asa na.
Ko sivwon nu ariri na.
Imojo ko yerhen Okokoroko ka ghẹre.
Imojo ko vuẹ Okpohrokpo obo ewiare.
Ovie na kọ ghẹ Ogbeyin ne orere na.
Onogbo mẹ rhọ?, me  mrẹ rẹ ẹn,me mr’onogbo mẹ asa vuọvo  o
Onogbo mẹ rhọ?
Ọruotọ r’ ukpe?
Ẹjo, Ọ jẹ ruo  otafe
Onogbo mẹ rhọ?
Ọ ruotọ rẹ Ikọbọdo?,  Ejo ọruotọ r’ ikpakpa
Onogbo mẹ rhọ?
Ọruotọ r’ ẹ agbaran?
Ejo ọ obotafe
Onogbo mẹ rhọ?
ọruotọ r’ erhurhu, ejo, o vwo wh’ ovakpo
Onogbo mẹ rhọ?, ọruotọ r’ akpẹrẹ?
Ejo, ọ evu rẹ ekpeti
Onogbo mẹ rhọ?
Ọ obotafe?
Ejo, ọru’ obuko rẹ  ikọtini
Onogbo mẹ rhọ?
ọ e  tinẹ, O si’ omanu obotọ rẹ  ikọbọdo
Fati omotete r’ ọmọtẹ  rọ jugbonẹ ki roju.O ph’ẹguọnọ  kpai ewhẹ mamọ,obo ravuẹrẹ  ọye oruẹ.
Ẹdẹvo vwo te, ode  nene ọse rọye kp’ẹgwha dara gbẹbe, idjighere  ọnye ọvẹ ọsẹ rọye roro
Ọke rẹ owhian vwọben Fati nu, ọda nẹ ọsẹ  rọye nẹ, mise rovwoma taye vwẹ otọ  r'urhe r' imagoro na?
Ọsọ rọye  da vuẹ nẹ ee, ẹkẹvuọvo,  biko, who yer' enu rurhe vuọvo  nonẹẹ.
Fati de kidia otọ  rẹ urhe r’ imagoro na, ode nenu, ọ damrẹ imagoro ọvo, ive, erha re vwareku
Fati de nẹ ọsẹ rọye.
Owhiowhian  yanra, onasa rẹ Fati evha  aa.
Ememerha, Fati ko nyere enu rẹ urhe  r’ imagoro na.
Ọda tanẹ, mi ke kidia  etinẹ.Ọda tane, etinẹna nyovwiri kẹ oma erovwo  ve imagoro erarọ.
Ko kidia, kọ rar’ imagoro na.
Ọvwọ rare nu, Fati de  wontọ rhe.
Ọ da rhoma mre urhe ọfa.
Urhe nana o vwẹ eravhọ obiebi evo re jẹ noma  rọye cha.
Enyọ ọye evu r’ urhe na !
Fati vwẹguọnọ  k’ ame r’enyọ mamọ !
Ẹkẹvuovo, o’ vwẹguọnọ k’ enyọ ọọ.
Fati de nenu, ọda mre ọnyọ  ọvo.
Fati ko rorori nẹ, ọnyọ vuọvo  ọyevuretiyi.
Ọda tanẹ, oke ruvwe  emuovọ oo mide nyere enu  r’ urhe na ra guọnọ enyọ.
Fati de n ‘ọsẹ rọye,  O nẹ asa ri Fati evwa  aa, Fati de nyer’enu r’urhe na, ọda whiẹ  ame r’ enyọ n’ unu r’ urhe na.
Fati da tanẹ, mi  ke kidia etinẹ, etinẹna nyovwiri kẹ oma  erovwo ve ame r’enyọ rarọ
Fati vwọ rarẹ ame r’eyọn na  nu, o de wotọ rhe.O da mre ne eyọn  na vwa buebu mamọ!
BZZZ!
BZZZ!
BZZZ!
Fati da jek’eyon  na
Fati kọ jẹ brẹ ọsẹ rọ  ye ra.
Kọ wẹn vuevue.
Ọsẹ  rọye da nọ nẹ tivọ  wo nẹcha?
Fati gbe kpavwhe kẹẹ.
Kọ tare nẹ, nobonẹ  ọsẹ mẹ, ni gh’ imagoro,  whọ rare?
Ọsẹ r’ọye da se, ọda tanẹ, Fati,ukpo tere
Fati kidia obuko  r’ Ọsẹ r’ọye evu r’ idjighere.
Osio kọrhọ ọke  ri Fati v’ọsẹ rọye vwo  kpore
Ọsẹ r’ Fati jẹ idjighere na ga nọ.
Idjighere  na da jẹ  ruẹ ẹghwa.
Kproghogho!
Idjighere na de she tio  owhọn r’ Fati.
Ọke raye vwo tuwevwi, oni v’ oni rode r’ Fati da naye ekpẹ  r’ ovwian obẹ ẹghwa.Ọsẹ r’ Fati vuẹaye nẹ Fati  yere enu r’ irhe, Fati vuaye  ne ọsẹ rọye jẹ idjighere ga nọ
Oni vẹ oni rode  r Fati de yere.
Aye da vwerote owhon r’ Fati.
Ovie ọvo erọ evun rẹ owọ abadi ubrotọ rẹ Okugbe.
Ovie na je rioja kaka devoo.
Ọdiẹ ibraroo.
Ọ vrẹren urhiọke ọvo ko roro obe oja ka dia.
O phiẹ uyovwin kpotọ, "Igbere bun akpọna nọ.
Ke emavọ mi sa phioma vwẹ ukpokpoma rayen?"
kọ nẹ oma rọyen.
Urhiọke vẹ ason ko guọnọ ebe ọyen sa mrẹ be oja ephan abọvo.
Ẹdẹvo, kọ vwerhẹvwerhẹn ko nyẹn urhurhu, "Mi nyẹn odavwẹ wen re.
Wọ ka mre be oja ephan ubrọke kpren."
Wọ cha mẹ ekọ ide ighwrẹ ọ rọ sa mun ehwahwa efe vẹ emọ wen.
Siẹnẹ wo kpo utu ubrotọ rẹ Okugbe."
Oma kọ nabọ vwerhẹn Ovie na.
Bensiẹn wọ ke ta, Ovie na bẹn ekọ na nure.
Kọ ghwẹ ehwahwa efe vẹ emọ rọyen phiyọ.
Odẹ ọcha na kẹ ẹdẹ rode, Ovie ko yọrhẹ orẹ evun rẹ orere na.
Ihwo eje rhi re.
Ajanakpo, eredekọ, ifiotọ, isekpe, ephran vẹ isakpa ji rhe ore na.
Ovie na ko vwẹ unu kpahẹ ota, "Me vwẹ vẹ emọ me muegbe avwanre wo biokọ kpo utu ubrotọ Okugbe.
Avwanre guọnọ mrebe oja rẹ ihwo dia."
Ihwo ke rhẹn ohwohwo.
Eta Ovie na shephiyo ẹwẹn rẹ Ekpako.
Bọti ono sa nọ ikwẹshọni!
"Ovie wo su tọn," urhurhu ọvo ko kperi.
Eravwen eje kayen dudi gbeyevwen vẹ ovie na.
Ẹdẹ r'ivẹ, ovie na vẹ emọ rọyen kayen bi ruẹ abadi.
Ẹsosuọ ẹdẹ ivẹ, ekọ na bi vwẹ urhie na.
Enu na ruru phrephrephre, Abadi na ruru rien, ekọ-ebiona ọ rẹ ufuoma.
Ẹdẹ erha na, Abadi kọ mwawan rhe.
Enu na ko biphiyọ.
Ọkpọghọ rode kọ magha ruayen.
Ekọ eje ki shuru.
Ovie ko begheri ọ wọ mre ehwahwa efe vẹ emọ rọyen ruevun abadi na.
Ovie na ọvo ọyen rhọre.
Bọti o wenẹ oma kpẹ ọkeghọrọ re.
Ọkeghọrọ kọ dan kpẹ unuerhurhu na.
Ko roro siẹ emọ vẹ ehwahwa efe rọyen sa rhivwin re evun abadi na.
Ovie dan ruẹ Abadi abọ san san.
Ọ sa mre emọ vẹ umute ehwahwa efe rọyeen.
"Mi ye roro nẹ ọtiọna ọkadia, manẹ mi yerẹn ute akpọ me," kọ viẹre evun ẹwẹn.
Ẹdẹvo erọ, Imidaka vẹ Orie hẹ evun orere ọvo ese Koowa.
Ayen ivẹ omamọ ugbeyan.
Ayen mrẹ ohwohwo kọkekọke.
Iruo ọghwẹrẹ ọyen ayen ruẹ.
Ayen vwian gagan evun aghwa rayen.
Enukpe ọvo, osio rhọree.
Ekakọn nabọ djẹẹ.
Ekakọn eje ya re.
Ihwo bi mremu ree.
Imidaka vẹ Orie kayen muegbe kayen kpo orere ọfa ra guọnọ iruo.
Ayen wọ yaran, kayen mrẹ aye ọvo.
“Mamọ oghọuvo,” Kayen yerẹn re.
O yerẹn ayen nu kọ nọ re, “Itivọ avwan ra?” “Avwanre kpo orere ochekọ na ra guọnọ iruo,” Orie kọ tare.
“Idiemu wan se ru?” Aye na kọ nọ re.
Igbeyan na ke tare, “Avwanre sa vwe emu ke ihwo wẹn vẹ eravwen.” Aye na kọ rhoma nọ “Idiemu avwan guọnọre siẹyen emu na ke rhe?"
“Ke avwanre ogbọ, ame vẹ eguọnọ,” kayen vuẹrẹ.
Aye na kọ rehẹ ayen kpo uwovwin rọyen.
Oghọuvo ọvo, Orie vẹ Imidaka kayen phraphro.
Imidaka nẹ ọyen titiri vrẹ Orie.
Orie nẹ ọyen me titi vrẹ Imidaka.
Aye na ko nyen ẹbe ayen ta evun rẹ uvun rọyen.
Ọwọ phia kọ nọ re “Idiemu suavwan ohọre?”
Imidaka ọyen ka kpahẹ ota.
“Mẹ vwẹ ime titi vrẹ Orie.
Mẹ vwẹ ọyen vwẹ awọ ewo ru igari, usin vẹ ifẹniyan.”
“Irhen mẹ asa kọn.
Ẹbe vẹ ugboma me sa ghẹrẹ eravwe.
Ki idiemu Orie ruẹ?” Imidaka kọ nọ re.
Orie kọ hwẹre, kpoghẹ uyovwin kọ tare, “Oni, wọ karo phihọ ame-edi ojewe gagan?
Me vwẹ ọyen wọ cha.”
“Mẹ vwẹ ọyen vwẹ evwri ewo cherẹ ikara vẹ evwri awọ frare erin vẹ eravwen.
Mavọ wo ru cherẹ irhibo vẹ erọvwọn san san evwri wo jẹ dia?”
“Ọfa je erọ, ilele mẹ ọyen awọ bẹn uwovwin.
Evwri oma mẹ ọyen vwẹ ẹwẹn kpotọ kugbẹ avwẹrhẹn ode rẹ udi Urhobo ada vwianu.”
“Ọrọ ma kpahobọ, eghan awọ hwere uwovwin vẹ egodo mẹ vwẹ ọyen vworo,” Orie ko hwota phiyọ.
“Hmmm!” aye na ko kpoghuyovwin.
“Oteri igbeyan, mi nyẹn obe avwan tare.
Mi cha rhuerota phiyọ.”
“Avwan ihwivẹ titiri vwọ kevwẹ.
Avwan ihwivẹ kugbe sa chere emu, usin vẹ ame-edi!” aye na kọ tare.
Aye na kọ chere ame-edi kugbẹ usin nẹ evun imidaka.
Ko sẹ igbeyan irhi riemu vẹ ọyen.
Emu na nabọ vwerhẹn ayen gagan.
Ravwẹn ẹdẹ yena, Imidaka vẹ Orie nabọyerẹn kugbe.
Ovie ọvo erọ evun rẹ owọ abadi ubrotọ rẹ Okugbe.
Ovie na je rioja kaka devoo.Ọdiẹ ibraroo.
Ọ vrẹren urhiọke ọvo ko roro obe oja ka dia.
O phiẹ uyovwin kpotọ, "Igbere bun akpọna nọ.
Ke emavọ mi sa phioma vwẹ ukpokpoma rayen?"
kọ nẹ oma rọyen.
Urhiọke vẹ ason ko guọnọ ebe ọyen sa mrẹ be oja ephan abọvo.Ẹdẹvo, kọ vwerhẹvwerhẹn ko nyẹn urhurhu, "Mi nyẹn odavwẹ wen re.
Wọ ka mre be oja ephan ubrọke kpren."
Wọ cha mẹ ekọ ide ighwrẹ ọ rọ sa mun ehwahwa efe vẹ emọ wen.
Siẹnẹ wo kpo utu ubrotọ rẹ Okugbe.
"Oma kọ nabọ vwerhẹn Ovie na.
Bensiẹn wọ ke ta, Ovie na bẹn ekọ na nure.
Kọ ghwẹ ehwahwa efe vẹ emọ rọyen phiyọ.
Odẹ ọcha na kẹ ẹdẹ rode, Ovie ko yọrhẹ orẹ evun rẹ orere na.
Ihwo eje rhi re.
Ajanakpo, eredekọ, ifotọ, isekpe, ephran vẹ isakpa ji rhe ore na.
Ovie na ko vwẹ unu kpahẹ ota, "Me vwẹ vẹ emọ me muegbe avwanre wo biokọ kpo utu ubrotọ Okugbe.
Avwanre guọnọ mrebe oja rẹ ihwo dia."
Ihwo ke rhẹn ohwohwo.
Eta Ovie na shephiyo ẹwẹn rẹ Ekpako.
Bọti ono sa nọ ikwẹshọni!
"Ovie wo su tọn," urhurhu ọvo ko kperi.
Eravwen eje kayen dudi gbeyevwen vẹ ovie na.
Ẹdẹ r'ivẹ, ovie na vẹ emọ rọyen kayen bi ruẹ abadi.Ẹsosuọ ẹdẹ ivẹ, ekọ na bi vwẹ urhie na.
Enu na ruru phrephrephre, Abadi na ruru rien, ekọ-ebiona ọ rẹ ufuoma.
Ẹdẹ erha na, Abadi kọ mwawan rhe.
Enu na ko biphiyọ.
Ọkpọghọ rode kọ magha ruayen.
Ekọ eje ki shuru.
Ovie ko begheri ọ wọ mre ehwahwa efe vẹ emọ rọyen ruevun abadi na.
Ovie na ọvo ọyen rhọre.
Bọti o wenẹ oma kpẹ ọkeghọrọ re.Ọkeghọrọ kọ dan kpẹ unuerhurhu na.
Ko roro siẹ emọ vẹ ehwahwa efe rọyen sa rhivwin re evun abadi na.
Ovie dan ruẹ Abadi abọ san san.
Ọ sa mre emọ vẹ umute ehwahwa efe rọyeen.
"Mi ye roro nẹ ọtiọna ọkadia, manẹ mi yerẹn ute akpọ me," kọ viẹre evun ẹwẹn.
