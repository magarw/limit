Mweee!
Kukaya kuli ng'ombe imong'i fiyo.
Yili nulupembe lumo lwene kangi yitanago umuchila.
Ing'ombe yitupile, nulwanda lope lunywanu fiyo.
Ng'ombe yake yamaka.
Umutimi ayiganile fiyo ing'ombe iyi.
Linga ng'ombe simo sikulya, ng'ombe iyi yikulya payoyene.
Ng'ombe iyi yiganile fiyo pakulwa.
Ng'ombe sinyake shuyileka yene.
Linga wagene ning'ombe bo iyi unkhabombaci?
Inguku ni Kiyongolo bali pa bumanyani.
Loli akabalilo kosa balwililanaga.
Isiku limo wapangene ukuti bakome umpila ukuti bamwage uyo ikukoma kanunu.
Babukile kuchibanja nukwanda ukukoma umpila.
Inguku yali nubwengo, loli Kiyongolo kyali nu bwengo ukukinda Inguku.
Inguku yakomile kubutali, loli Kiyongolo kyakomile kubutali ukukinda Inguku.
Inguku yalyandile ukukalala.
Bapilikene ukuti, yumo akomele umpila pagolo, yumo ime pagolo akole umpila.
Kiyongolo ali wakwanda ukwima pa golo.
Inguku yahoshishe icigoli cimocene chitupu.
Ulu kali kabalilo akakuti Inguku yikime pa golo.
Ikiyongolo kyakomile umpila nukuhosha.
Kangi kyakomile indyali nukuhosha.
Sona kyakomile umpila nu mutu nukuhosha.
Kiyongolo kyahoshishe figoli fihano.
Inguku yakalele fiyo nongwa yakuti yatoliwe kangi.
Ubutolibwa bwake bwakindile.
Kiyongolo kyalyandile ukuseka nongwa yakuti munyake abomba finthu fya buzemphano.
Inguku yakalele fiyo.
Yaliwile mulomo nukumila Kiyongolo.
Inguku bo yikugomokela kumwabo, yalyagene nu mama wa Kiyongolo.
Mama wa Kiyongolol alalwishe, "Umbweneko umwana wangu?"
Inguku yitayobilepo nakamo.
Mama wa Kiyongolo asulumenye.
Papapo mama wa Kiyongolo apilike kalishu kanandi.
"Nthula mama!"
kabilikile kalishu.
Mama wa Kiyongolo aketile kosa kosa, nukupilikisha kanunu.
Ilishu lyasokaga mukati mwa Nguku.
Mama wa Kiyongolo akolile, "Bombesha maka gako ga palubafu mwana wangu!"
Fiyongolo fili numunusi umbibi, kangi fitonoga.
Nguku yalyandile kupilika bubine.
Nguku ya byokwile.
Kangi yamilile nukufunya.
yatyesemwile nu kosomola.
Kangi yakosomwile.
Kiyongolo kyali kibibi fiyo!
Inguku yakosomwile, yakosomwile mpaka  Kiyongolo kyasokile.
Mama wa Kiyongolo nu mwana wake bakwelile mucipiki nukubwalala.
Ukwanda akabalilo kala Inguku shosa ni Fiyongolo fyali pa bulugu.
Liyolo fiyo Suba, Mwesi, Fula nu Mbelo bakomanaga.
Ndamyo yake yali yakuti Suba likalonda ukubala isiku lyosa, Mwesi, Fula nu Mbelo bope balonda lululo.
Atayapo uyo alonda ukumupa munyake lusako.
Bapangene ukuti bikale pasi nuyobeshana.
Suba yamulalusishe Mwesi, "Butuli buci bubo uwe ukubomba pacisu capasi?"
Mwesi atile, "Nkhutula finyamana kuti fibinge busiku bosa."
Mwesi walalwishe Fula, "Butuli buci ubo uwe kubomba pacisu ca pasi?"
Fula yatile, "Nkhubika misi ku chisu ukuti fipiki fikule kanunu, kangi finyamana fyope fingwe misi."
Fula yalalusishe Mbelo, "Uwe kutula cici pacisu chapasi?"
Mbelo atile, "Une nkhutula kupyagila cisu, kangi sona nkhutula kuti Fula yifike posaposa pacisu."
Mbelo andalwishe Suba atile, "Uwe kutulaci pa cisu capasi?"
Suba lyatile, "Nkhupa cisu utukila, ifi fyutula fipiki ni finyamana ukuti fikule kanunu."
Suba, Mwesi, Fula nu Mbelo fyapilikene kanunu.
Popapo Suba lyatile, "Apa twesa tukucitula cisu munjila syakupambana pambana."
"Ena," ayobile Mwesi, "Patwesa nayumo yuyo akukinda munyake."
"Tunkhabombela imbombo pampene," ayobile Fula.
Mbelo atile."
Nosi satugabane amasiku."
Bosa bapilikene.
Iyi yo nongwa kabalilo kamo tuketa Mwesi kabalilo kamo lumu.
Kangi sona kabalilo kamo tupilika Mbelo linga ifula yikutima.
Suba, Mwesi, Fula nu Mbelo, bobomba kanunu pampene.
Bopilikana fiyo.
Umwe muganileci suba, mwesi, fula pamo mbelo?
Jambula cico uciganile fiyo.
Keta Nita ashulike, nwyili shake sili pasi mulufumbi.
Fipiki, lisote, na fyosa kwa mwene fishulike.
Tulundi twake tuli m'mwanya.
Navi okinda mu njila.
Navi atile, "Nkhubwenepo lumo uwe, washuluka sona!
Nongwa ya cintcici?"
Tulundi twake tushugila mwanya.
Agelile pofisa mutu mkati mwa nwyili shake.
"Atile ngutolibwa kuti njobe, nthayoyula waliyolo.
Nthabagila nosi."
Navi amukolile paciboko.
Alonda kuti ampilikishe.
Bakwelile pamwanya pacipiki.
Baketile findu fingi pamwanya pala, baketile abana bakwangala apo na apo.
Abana bosa Batali bofwana.
Abe wamulubungano.
Chi ali nu tumadobadoba kumaso.
Lala yo mutali fiyo.
Bambam ntchefu fiyo kangi abagile kusatulibwa.
Lulu akubelenga cimyemye.
Keta nwili sha Freya shufwana ngati shamushutano.
Sid ovwala magalasi kulikosa.
Keta une, ngandile fiyo nashala mafupa gene.
Uwe yo uwe.
Utaya wimwene.
Aliwesa alinako akasolo kake, waketa.
Ici cupangisha kuti twesa tufwane, ufwane nune.
Icisu ici cinywamu cimocene.
Pokwangala, twesa tutankhafwana.
Nita apelike kanunu popilika amasho aga gosoka kwa munyake.
Nosi alyandile kupilika kanunu, alekile kwigana kushulika.
Nosi andile pakwangala na aliyosa.
Kariza aliganile ukulalusha malalusho.
Ifi akoshishe ku bapapi bake.
Baliganile ukumubula Kariza ukuti, "Linga atolalusha malalusho bo ulinkeke, linga wakula usakuya mundu mukonyofu!"
Isiku limo, Kariza amulalusishe m'manyisi wake atile, "Nongwa yacici bapapi bitu biganile kutubula ukuti tusukusulege m'maboko linga tulonda pakulya napapo linga muli muswepano?"
Abanyake bagaganile fiyo malalusho gake.
Bataliganile ukubuliwa ukuti bakasukusule m'maboko gabo!
M'manyisi alyamwile atile, "Lalusho nunu!
Napapo linga mumaboko mungaboneka mununu, lole ifibungu fyuyamo.
M'manyisi akindilishe atile, "Fibungu fikwandisha mbungo.
Tutangafiketa fibungu namaso gitu, pakulondibwa paye cindu cimo camaka coketela fibungu."
M'manyisi abukile pakwega mayikulosikopu mukabati.
"Mayikulosikopu co cindu cico tubombesha poketela findu fifyo tutangaketa namaso gitu," M'manyisi ayobile.
M'manyisi apupwile ingili pakaboko ka Kariza nubika pa silaidi ya mayikulosikopu.
M'manyisi abikile ngili pa silayidi ya mayikulosikopu ifi fyobaketile pachakuketelela.
Napapo m'maboko ga Kariza mwali muswepano, mwalyagiwe tufibungu!
Fibungu fikwayiwa posaposa, kwandila kufindu fifyo tukola mukalasi mwitu, kulubingilo lwa kwangalila mpaka kunyumba.
"Fibungu ifi fingatubinisha," abasokile m'manyisi wawo.
Akindilile kuyoba ukuti, "Njila nunu yogogela fibungu ifi kokusukusula m'maboko namisi amanunu agasopo linga tulonda ukulya.
Sona linga tubinile tubagile kusukusula m'maboko nisopo ukuti fibungu fingagibwaga posa posa."
Bo afikile kunyumba, Kariza amwagile tata wake akupanga icipango cohobosha.
"kupangaci tata?"
Alalushile Kariza.
"Ici co tukucikolela ukuti 'kandagirukarabe' (kanya nu sukusula), "ayobile tata wake."
Mbombo yake tukusukusulila m'maboko.
Kariza aswigile popilika ifyo.
Akutile, "Naloli" m'manyisi witu atumanyisishepo fya ici.
Loli bingi ba uswe tutacimanya haga.
Cubomba bulibuli mbombo?
Tata wake asekile nuyoba kuti, "segelela papipi mwana wangu."
"Pakwanda ukanye pacipiki pasi apa," amubulile tata wake.
"Basi upoketa misi gosoka gogene.
Loli utankhibwa   kusukusula m'maboko nisopo," tata ambulile Kariza.
Kariza ahobwike fiyo kangi atile, "Nayapomanya buli linga nthalalusha malalusho?
Fyabwanaloli ukuti amalalusho gakulongosha kumahala."
Umulumbu wangu umudono okaba polambalala.
Nkhunyamuka nulubunju nongwa yakuti ndiwapamwanya.
Une yone nkhwingisya izuba munyumba.
"Uwe yowe nthondwa yangu ya nulubunju," ikuyoba Mama.
Nkhwoga nemwene isiku lililyosa, ntholonda ubutuli.
Nthotila misi mathalalano, pamo sopo wa bululu yuyo osuka myenda.
Mama ikunkhumbusha, "Unkhibwa a mino."
Nkhwamula, "Unkhibwa, une!"
Bo namala ukusukusula, nkhumponya umbuya Munyambala nu Nasenge.
Nkhubalondela isiku ilinunu.
Sona nkhwivwalika nimwene.
"Yone mukulumba nosi, Mama," nkhuyoba.
Ninkhigala ma bitani gangu kangi nukupinya ingoye shasapato shangu.
Nkhuketekesha ukuti mulumbu wangu asimanye shosa isi shubombiwa kusukulu.
Mu kalasi nkhwiyula munjila shosa.
Nkhubomba finthu fyosa finunu siku lililyosa.
Loli ichi niganile ukubomba fiyo ko kwangala kangi nkhwangala!
Aka ko kapango ka Keeper ni nasale yake ya finyamana ifipina.
Ogasiti wali mwesi wotangwanisha fiyo kwa Keeper na batuli bake pa nasale.
Mkite uwa cinja cimocene yo ali wakwanda ukufika.
Alisile mwithalaki ilikulu lyo bilibila.
Keeper na batuli bake bamupelile cisa fiyo Mkite.
Ang'andile kangi apelile cisa.
Loli bo kakindile kabalilo kanandi, Mkite agagile maka.
Alyandile ukwangala ni finyamana finyake ifya pa nasale.
Pisiku linyake mu mwesi wa Ogasiti, helikoputa yatelile pa nasale.
Keeper na batuli bake bakindilile panja.
Mu helokoputa mwali mwana wa sofu yuyo akupikiliwe ni bulangete.
Ali yo Ndiwa.
Ali wamasiku mahano itolo.
Keeper amulyeshaga Ndiwa ni botolo.
Umpina wabutatu mu mwesi wa Ogasiti ali yo Malea.
Afikile pa nasale pa thalakitala ikesefu.
Ali wa miyesi yihano na wumowene.
Mulea ucipembele pakabalilo kanandi alimumanyani wa Enkare, umwana wa mbogo.
Babukaga kulikosa lumolwene.
Ubusiku bumo, aliwesa anyamusiwe nukufika kwa Ambia.
Ambia ali wa miyesi yihano itolo.
Atali na maka nongwa ya bulendo butali.
Nongwa yakuti ali nu lukosi lutali, Keeper akwesha botolo mwanya ukuti amulyeshe Ambia.
Tumapasa tunandi Abei nu Moit twafikile mukati mwa mwesi wa Ogasiti.
Mphombo isi syali syakuti syakinda ama awala manandi itolo ukufuma papo syapapiliwe.
Syali sibine fiyo.
Aliyosa adandabwile ni nifwa ya Abei panongwa yakuti alikelepo usabata yumoywene mutupu pa nasale.
Loli Keeper nabatuli bake bamupokile Moit ku nifwa.
Abapina babumalilo ufika mu mwesi wa Ogasiti bali yo Kopi, Kepi nu Keji.
Utwana twa libole utu twali nabasabata babili ukufuma akabalilo kako twapapiwe.
Twali ni njala fiyo bo tukufika.
Keeper nabatuli bake bafiganile finyamana fyosa, nalinga fifyo fyali fyutamya.
Umwana uyo akatamya fiyo ali yo Lobolia.
Lobolia akigana pofisa magalasi ga Keeper.
Abandu ba pa nasale biyipaga fiyo pakuketelela utwana twa finyamana.
Bali nulusubilo  ukuti isiku limo abapina basakwisunga bene.
Popapo bakwisa kugomokela ku lisu.
Pali mulumyana ngamu yake Abelo.
Alipangile mwene gileta.
Abelo atalinayo uwakumwendeshela gileta yake.
Atile ku mulumbu wake Meli, "Ngulonda wakunendeshela gileta lyangu.
Nalamba mphako cidoli cako.
Cikale mwigileta."
Loli Meli atile, "Hayi, ngulonda cidoli cangu."
Nongwa yakuti Meli akanisishe cidoli cake Abelo akalele fiyo.
Amupokile cidoli numuguza.
Meli aguzile ciboko cinyake ca cidoli.
Abelo aguzile yope Meli aguzile.
Ciboko ca cidoli cadomphwike!
Meli alilile fiyo nukindilila kwa mama wake.
"Keta mama," atile, "Abelo adomphwile cidoli cangu iciboko.
Alonda kuti akabike mwigileta lyake kabalilo ako nalonda pakwangasha."
Mama wake atile, "Abelo atabomba kanunu."
Mama inong'wine njila yomumanyishila ukuti angakola kangi cidoli camulumbu wake.
Mama alinong'wine injila.
Mama abukile kwa munyake uyo ali yo dokotala amulalwishe atile, "Ngulonda ubutuli bwako."
Dokotala alyamwile atile, "Ninkhakutula buli, munyangu?"
Mama alyamwile atile, "Mwana wangu Abelo akubomba kayilo kabibi fiyo masiku aga.
Adomphwile ciboko cacidoli ca mulumbu wake.
Atankhisa kubomba sona isi.
Kilabo mphomubula ukuti isenaco icidoli kumwako ukuti usamubwesekeshele ciboko."
"Nalamba umbule Abelo akuhombe pambombo yako.
Atanasho ni ndalama, usamupeko galimoto yako yaliyolo asakusukile."
Mama wa Abelo ayobile.
Umunyake asekile nukuyoba ukuti, "Eheya!
Fipokuya kanunu."
Mama wa Abelo abukile kumwabo.
Amulalwishe Abelo.
"Ninga ubinile lumo ufulele kubuka kwanani?"
Abelo atile, "Ninga mbinile pamo mfulele, mbagile ukuti mbuke kwa dokotala."
Mama wa Abelo atile, "Ufuleshe icidoli nosi ubuke naco kwa dokotala."
Abelo alyegile cidoli nubuka naco kwa dokotala.
"Cidoli ici cifulele fiyo.
Mama ambulile atile nise naco kumwako.
Dokotala, unkhabikilapo ciboko cinyake?"
Dokotala alitikishe ukuti aciketelele cidoli.
Amenye utenthekesha ciboko cipya.
Dokotala atile kwa Abelo, "Mbikilepo ciboko.
Nosi uhombe ndalama.
Unindalama silinga?"
Abelo alyamwile atile, "Nalamba dokotala, ndangakuhomba ni mbombo iyi uyibombile."
Dokotala atile, "Ndaga!
Utanayo ndalama nayimo?"
Galimoto yangu yifitile fiyo!
Uyisuke mo upohombela."
Abelo alyegile cobikamo misi na misi numwenda umuswepano.
Alyegile akabalilo katali ukuti asuke galimoto imfitano yila.
Abelo alyegile cidoli numupa mulumbu wake Meli.
Ifi fyamuhobwishe fiyo Meli.
Ambulile Abelo ukuti, "Uwe we mulumbu wangu wandumbula nunu.
Wabomba fiyo potenthekesha cidoli cangu."
"Mulumbu wangu, uhobokele papo nakalele kangi nukusulumalisha," ayobile Abelo.
Kwanda sikulila, Abelo alekile kukola findu fya mulumbu wake.
Agela fiyo ukuti aleke pokalala.
Abelo akumbwike kabalilo kako alyegile posuka galimoto inyali ya dokotala.
Alinong'wine ukuti citakaya cinunu pokalala nukonanga findu.
"Mama," Lebo ikukolela.
"Isa ukete.
Imyenda iyi minandi fiyo kumwangu."
"Saga nkhete," mama oyoba.
"Keta isiketi yangu.
Yinandi fiyo," Lebo oyoba.
"Momumo, yinandi mama oyowa.
"Nomsa ankhega isiketi yako."
"Keta imyenda yangu ya jini.
Minandi fiyo," Lebo oyoba.
"Momumo, finandi naloli," mama oyoba.
"Nomsa ankhega myenda yako ya jini."
"Keta tisheti yangu.
Yinandi fiyo," Lebo oyoba.
"Momumo yinandi," mama oyoba.
"Nomsa ankhega tisheti yako."
Keta juzi yangu.
Yinandi fiyo," Lebo oyoba.
"Momumo yinandi," mama oyoba.
"Nomsa ankhega juzi yako."
Keta ikhoti yangu yavula.
Yinandi fiyo," Lebo oyoba.
"Momumo yinandi," mama oyoba.
"Nomsa ankhega khoti yako yavula."
Keta masokosi gangu.
Ganandi fiyo," Lebo oyoba.
"Momumo ganandi," mama oyoba.
"Nomsa ankhega masokosi gako."
Keta sapato shangu.
Sinandi fiyo," Lebo oyoba.
"Momumo sinandi," mama oyoba.
"Nomsa ankhega sapato shako."
"Nosi uli ni myenda mingi naloli," Lebo oyoba.
"We haga, "Nomsa oyoba, "Myenda iyi yosa minywamu kumwangu!"
Sofu yimoyene yubuka pakunwa misi.
Swala sibili shubuka pakunwa misi.
Mbogo sitatu ni njuni sine shope shubuka pakunwa misi.
Abamphombo bahano ni mbango sihano na yimo sikwenda kubuka ku misi.
Mbunda syamulisu sihano na sibili syubopela ku misi.
Fibwatiko fihano na fitatu kangi ni niswi sihano na sine sikogela mu misi.
Ngalamu yimoyene yu koloma.
Yope yikulonda ukunwa misi.
Yonani uyo ikutila ingalamu?
Sofu yimoyene yikunwa misi ni ngalamu.
Akabalilo kamu pa mugunda munandi papipi na kaya akanandi.
Pali akanguku ingamuyake Daisy.
"Ninga na kula, ngulonda nsaphulukege mwanya,mwanya fiyo," Daisy ayobile.
Loli inguku shosa shamusekaga u Daisy.
"Uwe we muzephano," Shayobile inguku sinyake.
"Uswe tupoleka ukwangala nuwe."
"Daisy, uswe tunkhafwanisha ukukwapusha mapapindo loli cikafu fiyo ukuti inguku yiphuluke," Ayobile umama wa Daisy.
Loli Daisy atalekile kugela kuphuluka.
Isiku lililyosa akimanyisha yomwene, ukukwapusha amapapindo gake.
Kwapu, kwapu, kwapu, akakwapusha mapapindo gake, loli atolibwaga ukwiyinula ukuti aphuluke.
Bo Daisy ikugela ukuphuluka, mwakupyanisha pyanisha, akifwanisha ukuti ikuphuluka mwanya nu keta inguku sinyake pasi.
Daisy ifwanikishe mwene ukuti aphulukaga ukukinda imbelebeswa, sona akindile ni njuni.
"Ehele!"
Injuni sisoyoba.
"Keta  inguku yikuphuluka!"
Kwapu, kwapu, kwapu, Isiku lililyosya Daisy akwapushaga amapapindo gake.
Daisy akafwanisha ukwiyinula ukufuma pasi loli awa akabalilo kosa.
"Nthasofwanisha uphuluka une!"
Daisy alilile kwa Mama wake.
"Banyangu boyoba bwanaloli."
"Daisy, uwe utafwana ninguku nyako.
Sitolonda pophuluka loli uwe ulonda!
Unkhafwanisha ukuphuluka," Mama wake ayobile.
Kilabo lyake Daisy akwelile pa mwanya pa makwelelo.
Kwapu, kwapu, kwapu, akwapwishe amapapindo gake.
Daisy aphululwike mwanya nu kwapusha mapipondo gake, nukwapusha mapapindo gake, nukwapusha mapapindo gake kangi…
MBWEFU!
Inguku sinyake sha sekile fiyo, "Ha ha ha!
Twakubulile!
Inguku sitophuluka!"
Loli kilabo lyake Daisy akwelile pamwanya fiyo pa cikunda.
Kwapu, kwapu, kwapu, Daisy akwapwishe mapapindo gake.
Daisy aphulwike mwanya nu kwapusha mapapindo gake, nu kwapusha mapapindo gake, nu kwapusha mapapindo gake kangi…
Daisy akundilishe ukuphuluka!
Imbeepo kusi kwamapapindo gake yalyongelile amaka kangi aphulwike mwanya nu buka mwanya!
Imbelebeswa ni njuni sinyabo shatile, "Shakuswigisha!
Inguku yophuluka!"
Inguku shosa shalondaga ukufwana nu Daisy.
Inguku shatile, "Wee Daisy, yowe wakuswigisha!"
Kabalilo kamo liyolo, finyamana fitali namalundi.
Fyosa fikafula.
A bandu bene bo bali na malundi, gago Maguru  abapele.
Isiku limo Maguru alinong'wine ukuti afipe finyamana fyosa malundi.
Alonda ukuti fyope fyendege.
Finyamana fyayobile fyatile, "Cisakuba cinunu ukuti tube namalundi."
Fyalimbile nu kumoga.
Finyamana fyayobile fyatile kwali kukafu ukwafula.
Fyapilikaga ububafu.
Bo isiku lifikile, finyamana fingi fyabukile ku nyumba ya Maguru.
Nswala, nkhalamu, njofu, aba kalulu ba nkaya, ngwina kangi ni njuni shabambile umuzele.
Cinyamana cili cosa calyambilile malundi mane.
Injuni basipele malundi mabili aliwesa.
Findu fyosa fyasinthile bo bambilile amalundi.
Fimo fyamogile nongwa yabuhobofu.
Fimo fyawile na pasi.
Fyabukile pobabonesha abandu.
Finyamana fyayobile fyatile, "Tutaso kwafula kangi."
Uwabumalilo pa muzele ali yo Kiyongolo.
Maguru alalusishe, "Kunyuma kwako aliko sona munyake?
Kiyongolo alyamwile, "Nayumo, une ndiwabumalilo."
Maguru alinong'wine, "Kiyongolo yo wabumalilo.
Mbombeci namalundi aga gashele?"
Maguru alimpele Kiyongolo amalundi gosa aga gashele.
Kiyongolo ahobwike fiyo.
Ayobile atile, "Mphokwenda fiyo ukinda banyangu bosa."
Bo Kiyongolo abuka, Injoka yalisile ku nyumba ya Maguru.
Yatile kwa Maguru, "Nune mphako amalundi gamo."
Maguru ayobile atile, "Mphelike kale malundi gosa.
Wali koci?"
Injoka ya lyamwile, "Nagonelile."
Maguru alondile londile kuti pamo ankhagaga amalundi goshala.
Maguru atalyagilemo ni lundi na limo.
Maguru atile kwa Njoka, "Pepa.
Gatashalapo amalundi nagamo."
Injoka ya lyafwile nubuka kumwabo umusita malundi.
Ufuma isiku lila, Injoka itogona fiyo.
Yulindilila kuti yisaye yakwanda pa muzele wakwambilila amalundi.
Liyolo, kwali mulindwana yumo ngamu yake ali Kalabushe.
Kalabushe ali muyobi fiyo, mama wake amusoka loli atakapilikaga.
Kalabushe ali nunasenge wake yuyo ikala pisilya lwa cisoko, mu kaya kopalamana naka Kalabushe.
Siku limo nasenge wake abinile loli atali numundu uwakumutula.
Mama wa Kalabushe atangwanike fiyo, gali namayolo papo amupile Kalabushe cakulya ukuti akamupe nasenge wake.
Munjila, Kalabushe alinkwagana nu Sinisoni.
Sinisoni lyali libole lilyo lyasinthile ukuba munthu.
Sinisoni amulalusishe Kalabushe, "Upimbileci?"
Kalabushe amwamwile atile, "Mphimbile nyama, mafumbi nulupyu."
Loli mama wa Kalabushe amukanisishe kuyoba kubandu fifyo apimbile.
Kalabushe akindilile kumubula Sinisoni ukuti, "Fyakulya ifi ngubuka nafyo kwanasenge wangu."
Sinisoni amyangulile ululimi popilika fyakulya fila.
Sinisoni abopile kunkyeni nubuka kwanasenge wa Kalabushe.
Amumilile nasenge wa Kalabushe nukwikinkha ibulangeti.
Bo Kalabushe afikile, alyagile panyumba pali myee.
Alingile munyumba nukwanda kukolela, "Nasenge, ulikoci?"
Kalabushe atapilike masho ganasenge wake.
Alingile kukati kwanasenge wake.
Aswigile poketa mundu ikinkhile nibulangeti.
Kalabushe alalwishe atile, "Nasenge fiki mbulukutu shako sikulile?"
Sinisoni alyamwile ukufuma mwi bulangeti ilinywamu, "Ngulonda ngupilikishe kanunu."
Kalabushe alalusishe kangi, "Nasenge bulebule maso gako gakulile mushugu?"
Sinisoni alyamwile, "Ngulonda ngukete kanunu."
Kalabushe alalusishe sona ukuti, "Nasenge, nongwa cici mulomo wako gusololwike umwishugu?"
Sinisoni alyamwile atile, "Ukuti ngulye kanunu."
Anyelile ukufuma pibedi numuzwita Kalabushe.
Kalabushe akindilile ukuyoba na papo ali mu lwanda lwa Sinisoni.
Alalwishe amalalusho mingi fiyo mulwanda lwa Sinisoni.
Pa bumalilo, Sinisoni akatele namalalusho ya Kalabushe mulwanda mula mphaka amufunyile.
Kalabushe nunasenge wake batuliwe nabandu bamukaya.
Ukufuma isiku lila, Kalabushe alekile fyoyobayoba na wahesha.
Uyu yo Aginesi.
Yom'manyisi wangu.
Aginesi akwendela ingili.
Uyu yo Metobo.
Numuganile fiyo kukinda bandu bosa abo bobika nyimbo pawayilesi.
Metobo aninthamyo ya maso.
Uyu yo Moraa, mupalamani wangu.
Moraa yomulimi.
Moraa atopilika.
Oyobela ififwani.
Uyu yo Osero.
Yo puleya umusubiliwa fiyo pa sukulu yangu.
Osero atanago amaboko.
Loli ohosha fiyo ifigoli mu timu yitu!
Mweee!
Kukaya kuli ng'ombe imong'i fiyo.
Yili nulupembe lumo lwene kangi yitanago umuchila.
Ing'ombe yitupile, nulwanda lope lunywanu fiyo.
Ng'ombe yake yamaka.
Umutimi ayiganile fiyo ing'ombe iyi.
Linga ng'ombe simo sikulya, ng'ombe iyi yikulya payoyene.
Ng'ombe iyi yiganile fiyo pakulwa.
Ng'ombe sinyake shuyileka yene.
Linga wagene ning'ombe bo iyi unkhabombaci?
Sangubule nongwa yangu.
Nalyandile ufwana ka lumuli akanandi.
Ngubopa fiyo linga umbelo wunyamwile.
Tumanyene fiyo, uwe na une.
Ngukupiyila cakulya.
Yone lumuli lyako pakilo.
Ndininjila nyingi.
Une yo mukamu winu.
Loli uye maso linga kungolela kukaya kinu.
Nthakwigana kundeka nemwene.
Uyu yo Pusi.
Iyi yo Nimbwa.
Upusi ni Nimba bolonda pojambula.
Upusi ni Nimbwa bolonda pocekena.
Upusi ni Nimbwa bolonda kupanga fyojambula.
Nimbwa yikwanda.
Nimbwa yikwega mphesulo nu kwega pepala.
Pepala lyofwana mbafu shosa mubutali.
Pabwandilo Nimbwa yadindile Ovo.
Ovo yombili wa pusi.
Ehele, ichi chita chikafu.
Kangi odinda matilayango mabili pamwanya pa Ovo.
Amatilayango mabili sho mbulukutu sha Pusi.
Kangi odinda itilayango ithitu mukati mwa Ovo.
Itilayango inthitu yo mphuno ya Pusi kangi odinda umuzele pamwanya pa mphuno.
Nosi ojambula maso ni fikumbi fya Pusi.
Amaso to tumadoba tubili.
Ifikumbi yo mizele mibili.
Ehele, fitotamya.
Nosi odinda mulomo wa Pusi.
Akamuzele go mulomo.
Ko fwana ni lemba lya "W" kangi odinda cheya cha Pusi.
Ifyeya fitatu kulubafu lwa chimama ni fyeya fitatu kulubafu lwa chindyelo.
Ichithuzi chilipapipi umalika.
Odinda amaboko nu tulundi twa pusi.
Amaboko nu tulundi yo mizele kangi ojambula inyobe sha malundi sha pusi.
Ojambula sona inyobe shamalundi sha Pusi.
Ojambula sona inyobe sha malundi sha Pusi nu jambula uphyephye.
Uphyephye kokamuzele katali.
Pabumalilo odinda utumizele pa mbili wa Pusi kangi nuchekena fya orengi.
Ichithuzi chimalike.
Ehele, ichi cho chimogile!
Apa kokabalilo ka Pusi.
Pusi akwega phensulo nukwega pepala.
Pepala lya lekitango.
Pabwandilo Pusi odinda ovo.
Ovo wo mbili wa Nimbwa.
Ehele, cili kanunu!
Kangi odinda fifwani fibili pa mwanya pa ovo.
Efifwani fititu fibili sho mbulukutu sha Nimbwa kangi odinda aka seko katitu mukati mwa ovo.
Aka seko akatitu yo mphuno yanimbwa kangi odinda umuzele pamwanya pa mphuno.
Nosi odinda a maso ni fikumbi fya Nimbwa.
Amaso to tumadoba tubili.
Ifikumbi yo mizele mibili.
Ehele, fili kanunu fiyo!
Nosi odinda mulomo wa Nimbwa.
Akamuzele go mulomo.
Kangi ofwana ni lemba "W" sona odinda tumadoba tosyungulila mulomo wa Nimbwa.
Tutatu kuchiboko chimama kangi tutatu kuchiboko chindyelo.
Ichithuzi cili kubumalilo.
Odinda amaboko nu tulundi twa Nimbwa.
Amaboko nu tulundi yo mizele  kangi odinda inyobe sha m'malundi sha Nimbwa.
Nyobe shamalundi to tumaseko nosi odinda umphyephye wa Nimbwa.
Umphyephye wufwana ni luba.
Pabumalilo odinda utuma seko ututitu pa mbili wa Nimbwa kangi ochekena.
Ichinthuzi chimalike.
Ehele, filikanunu!
Tukwagana Pusi.
Tukwagana cithuzi ca Pusi.
Tukwagana Nimbwa.
Tukwagana cithuzi ca Nimbwa.
Uyu yom'manyisi wangu.
Ingamu yake yo Akinyi.
Atuganile fiyo.
M'manyisi Akinyi otumanyisha filembo.
Otumanyisha mavawelo.
M'menye poyoba ifilembo a, e, i, o, u.
M'manyisi Akinyi otumanyisha imitundu.
M'menyepo bukesefu, bulu, gilini, yelo nu butitu.
Linga kafwana akabalilo kotusha, m'manyisi Akinyi otwimbila ulwimbo logonela.
Pa Mande, akutubula nongwa sha banyambala bakifu.
Pa Cibili akutubula nongwa sha balindwana bakifu.
Pa Citatu, akutubula nongwa sha mendelo.
Pa Cinayi, akutubula nongwa sha bulimi.
Pa Cihano, tuyoba nongwa situ mukalasi.
M'manyisi witu mununu fiyo pacisu cosa capasi!
Linga nakula nkhulonda kwisa kuya bo m'manyisi Akinyi.
Tamala ali mwana mulindwana wa finja fihano yuyo ikalaga nabapapi bake.
Akaya kabo kali papipi ni tengele lilyo mukikalaga ifinyamana.
Tamala ali wopilikila abapapi bake.
Tamala atimaga ng'osi kangi ni mbene.
Tamala aliganile kupilikisha kwimba kwa tu njuni linga otima finyamana.
Linga njuni sikwimba, yope abika masho gake mu cuni.
Tamala ali mwana mudono fiyo ni sukulu.
Bapapi bake babitikishe abakulu bake bene, Nashipae nu Tasieku, ukuti bobabuke ku sukulu.
Sukulu yali kubutali ma kilomita ikumi limolyene.
Nashipae nu Tasieku babukaga ku sukulu nabanyabo ba mukaya nulubunju kangi bagomokelaga namayolo.
Bapaya cakulya mu tuma kontena.
Tamala amulalusishe mama wake, "Kusukulu nkhwisapobuka ndili?"
Mama wake alyamwile, "Ukwisapobuka lululu mwana wangu muganiwa."
Isiku limo, gali lyafikile mumo mwali mwanafyale na wanakasi babili.
Umwanafyale alonda kuti bana babukege ku sukulu linga bali ni finja fyakwitikisibwa.
Bandu basubilaga kuti linga mwana akufwanisha ukutambalasha akaboko pa mutu nu kukola imbulukutu yake, abagile ukuya pakwanda sukulu.
Mwanafyale alalusishe, "Ulini finja filinga?"
Tamala alyamwile atile, "Ndini finja fihano."
"Tukete linga unkhabuka ku sukulu," mwanafyale ayobile.
Mwanakasi yumo alyegile iciboko cha icindyelo ca Tamala nucikindisha pa mutu wake bununu bununu.
Tamala akolile imbulukutu yake iyakucimama.
Tamala akwisapobuka ku sukulu iyokindana nu Nashipae kangi nu Tasieku.
Yali nyimphya kangi yali pipi na kumwabo.
Tamala ahobwike fiyo.
Tamala aIinong'wine, "Nkhwisa pobelenga nu lemba nkhati yo Nashipae nu Tasieku."
Mwishugu nthapobukako ku sukulu.
Kuli holide!
Mwishugu nthapoketelelapo vidiyo.
Amagesi gope gazimile.
Nosi nkhupobombangaci?
Mwishugu nkhupogupilikisha umbili wangu!
Ichakwanda, nkhulonda nje myee.
Ukuti mphilikishe umbili wangu.
Ena nosi khupilika utuya kwangu.
Nkhutuyila mukati na panja, mukati na panja.
Kangi ninkhapangisha ukutuya kwangu icongo.
Ssssssssssss!
Kangi nu tontha.
Mmmmmmm.
Nosi nkhupilika indumbula yangu yukung'untha!
Kuukuumu, kuukuumu, kuuu kuuumu.
Ka ninkhapangisha ukuti ndumbula yangu yituye fiyo pamo yituye ni congo?
Ena, linga ninkhanyela mwanya na pasi kofyana makumi mabili.
Keta nosi, indumbula yangu yutuya fiyo fiyo.
Linga nabika inyobe shangu pa ciboko ningapilika ukuntha.
Nkhwipilika nemwene useka.
Haha, haha, haaah, haaa!
Nkhwipilika nemwene ulila.
Hiihiiii hiii!
Nkhwipilika nemwene ukuba maboko.
Pwa, pwa, pwa.
Nkhwipilika nemwene mulwanda lwangu ukuluma!
Gulu, gulu, gulu.
Ulwanda lwangu lukumbula ukuti, "Ndyesha!"
Mphuno shangu shu nusha ikeke lilyo umama wangu obeka mukhicini.
Kangi nosi nkhulonda mphilikishe figamu fyangu fyutafunya keke.
Siku limo, mama agulile fipaso fya kukindana kindana.
"Tupokulya ndili fipaso?"
twalalusishe.
"Tupakulya namayolo," mama ayobile.
Mulumbu wangu Rahim mupafu fiyo.
Agelile fipaso fyosa.
Alile fingi fiyo.
"Keta fifyo Rahim abombile!"
akutile mulumbu wangu mukeke.
"Rahim otamya kangi atakwinong'onela banyake," nayobile.
Mama akalele fiyo nongwa ya Rahim.
Uswe nuswe twamukalalile Rahim.
Loli Rahim atakapasha.
"Mupomupa cilango Rahim?"
alalusishe mulumbu wangu mukeke.
"Rahim, upolamba nosi lulu," mama wake amusokile.
Rahim alyandile kubina.
"Mulwanda mwangu mukumbaba," apephwile Rahim.
Mama amenye nongwa yiyo yamupangishe Rahim kubina.
"Fipaso fyumulanga Rahim," mama alinong'wine.
Pabumalilo, Rahim alambile kwa uswe.
"Nthasokuya sona mupafu," ayobile.
Twamusubile.
