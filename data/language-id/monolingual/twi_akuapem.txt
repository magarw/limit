Hamisi hia sukuuataade foforo.N'agya de no kɔgua so.
Hamisi huuabarimaa bi a ɔhyɛhyɛɛte fɛfɛɛfɛ bi.Hamisi dwene sɛ,"Saa hyɛɛte yi yɛ fɛpapa."
Hamisi kae se,"Minyae a ankamanya hyɛɛte bi aɛte sɛ abarimaa yide pɛpɛɛpɛ."
Hamisi kae se,"Hwɛ ɔbea yi retɔnsaa hyɛɛte papano."
"Agya, mepawo kyɛw tɔ biakoma me."
Agya no kae se,"Ɛsɛ sɛ metɔ hyɛɛtema wo."
"Minni sika pii wɔme ho a mede bɛtɔhyɛɛte no."
Hamisi n'aggyatuaa sukuu ataadekoro no kaw.
Ɛyɛɛno nwanwa bere ane nsa kaa akyinsesa.
Sika pii akaa ebetumi atɔhyɛɛte!
Ɛyɛ da a Hamisi tiyɛɛ yiye!
Hyɛɛte bɛnna ɔmfa?
Nairobi kurowpɔn no fa baabi a atew ne ho afi kurow no mu na mmarimaa bi a wonni ahwɛfo de yɛɛ wɔn atenae.
Wɔn de,  sɛnea ade bɛkye wɔn nko ara na wɔhwɛ anim.
Da koro anɔpa bi na mmarimaa no rehyehyɛ wɔn kɛtɛ a wɔdedaa so no wɔ petee mu baabi a na ɛhɔ yɛ wiridudu.
Sɛnea ɛbeyɛ a wɔn ho bɛyɛ hyew no nti,  wɔboaboaa wura ano sɔɔ gya toe.
Na abarimaa bi a wɔfrɛ no Magozwe ka mmarimaa kuw yi ho.
Ɔno ne akumaa koraa wɔ kuw no mu.
Bere a Magozwe awofo wui no na wadi mfe anum pɛ.
Ɔkɔtenaa ne wɔfa nkyɛn.
Saa ɔpanyin yi antew n'ani anhwɛ abofra yi yiye.
Na aduan a ɔde ma no nnɔɔso.
Nso na ɔma abofra no yɛ adwumaden ahorow pii.
Sɛ Magozwe nwiinwii anaasɛ obisa asɛm bi a,  ɛhɔ ara na ne wɔfa yi ahwe no.
Sɛ Magozwe bisa no se obetumi akɔ sukuu a,  ne wɔfa no hwe no ka kyerɛ no se,  "Wunni nyansa a wɔde sua ade biara."
Magozwe antumi saa aninyansɛm a na ne wɔfa de no fa so no anim.
Enti mfe abiɛsa akyi no,  oguan kɔtenaa abɔnten so bɔɔ ne bra.
Abɔnten so tena abrabɔ yɛ bɔna enti mmarima no fa kɛse ara na wɔbrɛ ansa na wɔanya wɔn ano aduan.
Ɛtɔ bere bi a wɔkyere wɔn,  bere bi wɔ hɔ nso a wɔhwe wɔn.
Sɛ yare bɔ wɔn a wonnya ɔhwɛfo biara na waboa wɔn.
Ade a na kuw no yɛ de pɛ sika ne sɛ wɔbɛtontɔn nneɛma bi a wɔde aman ayeyɛ ne afoforo a yɛde abɔ bra atow agu na wɔasesa adan ani de ayɛ ade foforo.
Ade a na âsan ma ɔbra mu yɛ den bio nso yɛ ntɔkwaw a akuwakuw bi a wɔwɔ kurowpɔn mu hɔ a wɔne wɔn ho wɔn ho nka de gyina mu,  pere sɛ wɔbegye kurow no mmeaemmeae bi abɔ so.
Da koro bi Mogozwe rewhehwɛ ade a wɔde wura gu mu,  ɛnna ohuu abasɛm nhoma dedaw bi a atetew.
Ɔpepaa fi a ɛwɔ ho no de hyɛɛ ne kotoku mu.
Daa ne daa ɔfa nhoma no hewhwɛ mfoni a ɛwɔ mu no.
Onnim sɛnea wɔkenkan nsɛm a ɛwɔ mu no.
Na mfoni no ka abarimaa bi a onyin bɛyɛɛ wimhyɛnkafo ho asɛm.
Na ɛyɛ Magozwe adaeso sɛ anka ɔbɛyɛ wimhyɔnkafo.
Ɛtɔ bere bi a,  ɔfa ne ho sɛ ɔno ne abarimaa no a ɔwɔ abasɛm no mu no.
Da bi awɔw mu na Magozwe gyina kwan mu resrɛsrɛ sika.
Ɔbarima bi kɔɔ ne nkyɛn kae se,  "Awɛ,  wɔfrɛ me Thomas.
Ɔbarima no kɔɔ so kae se,  m'adwuma mu wɔ ha yi ara,  wubenya biribi adi wɔ hɔ.
Ɔde ne nsa kyerɛɛ ɔdan bi a wɔde akokɔsrade aka ho na ne nkankyee a ɛbɔ so no yɛ bluu.
Obisaa no se migye di sɛ wobɛkɔ hɔ akogye aduan anaa?"
Magozwe hwɛɛ ɔbarima no anim san hwɛɛ ofi no na obuae se,  "Ebia," na ofii hɔ kɔe.
Asram a edidi so no nyinaa mu na mmarima a wonni tenabea wɔ ofi mu no ani aka Thomas anim enti no wɔkɔhwehwɛ no.
Na nkɔmmɔ a ɔne wɔn di no ara fa nkurɔfo a wɔde abɔnten so ayɛ wɔn tenabea no ho nsɛm.
Na Thomas tie abasɛm a ɛfa nkurɔfo abrabɔ ho.
Ɔyɛ obi a ɔmfa asɛm nni agoru na ɔwɔ ntoboase nso,  na ɔnyɛ ahomaso anaa obi a ommu ade.
Mmarimaa no bi hyɛɛ ase kɔgye aduan wɔ ofi a wɔaka ho akokɔsrade na ne mmɔso no yɛ bluu awia nnɔndumien.
Na Magozwe te abo nsɔwee so rehwɛ ne mfoni nhoma no mu na Thomas bɛtenaa ne nkyɛn.
Thomas bisaa no se,  "Mfoni no ka dɛn ho asɛm?"
"Ɛfa abarimaa bi a ɔbɛyɛɛ wimhyɛnkafo ho asɛm."
"Abarimaa no din de dɛn?"
Thomas bisaa abarimaa do din.
Magozwe kaa no brɛoo se,  "Minnim,  mintumi nkenkan."
Bere a wohyiae no Magozwe fii ase kaa n'ankasa abrabɔ mu nsɛm kyerɛɛ Thomas.
Na asɛm no fa ne wɔfa ho,  ne nea enti a oguan fii ne nkyɛn.
Thomas ankasa bebree ɛnna wankyerɛ Magozwe nea ɛwɔ sɛ ɔyɛ,  na mmon otiee no aso pa mu.
Ɛtɔ bere bi na sɛ wɔredidi wɔ ofi a ne mmɔso yɛ bluu no hɔ a,  wɔbɔ nkɔmmɔ.
Aka kakraa na Magozwe awoda a ɛto so du adu so no,  Thomas maa no abasɛm nhoma foforo.
Na ɛfa abarimmaa bi a ofi akuraase na onyini bɛyɛɛ bɔɔlbɔni na ne din hyetaa wɔ mmaa nyinaa ho.
Thomas kenkan abasɛm no kyerɛɛ Magozwe mpɛn pii na afei de,  da koro bi ɔkae se,  "Medwene sɛ bere adu sɛ wokɔ sukuu kosua akenkan ne akyerɛw na wodwene ho dɛn?"
Thomas kyerɛɛ mu sɛ,  onim baabi a mmofra tumi kɔtena kɔ sukuu.
Magozwe de beae a wɔka ho asɛm ne sukuu a ɔrebɛkɔ no ho asɛm kɔɔ adwendwene mu.
So ɛyɛ ampa sɛnea na ne wɔfa reka sɛ ɔyɛ kwasea a ontumi nsua hwee no anaa?
Afei koraa nso sɛ wɔboro no wɔ atenae foforo no hɔ ɛ?
Ehu fii ase kaa no.
Ɔdwenee sɛ ebia abɔnten so tena no mmom bɛyɛ papa ama no.
Ɔkaa ehu a abɔ no no ho asɛm kyerɛɛ Thomas.
Bere ne bere nyinaa ɔbarima yi ma no nkuranhyɛ sɛ n'abrabɔ bɛyɛ kama wɔ beae foforo hɔnom.
Ɛno nti Magozwe tu kɔtenaa ofi a ne mmɔso no yɛ ahabammono hɔnom.
Na ɔne mmarimaa baanu na wɔda dan mu hɔ.
Na mmofra a wɔte ofi hɔ no nyinaa yɛ du.
Na Autie Cissy ne ne kunu te hɔ bi ne wɔn nkraman abiɛsa,  agyinammoa ne abirekyi a wanyin yiye ka wɔn ho.
Magozwe fii sukuu no ase no,  na adesua mu yɛ den ma no.
Na nneɛma pii wɔ hɔ a,  ɛwɔ sɛ osua sɛnea ɛbɛyɛ na obetumi atiw asuafo adadawfo no.
Ɛtɔ bere bi a na ɔpɛ sɛ anka ogyae koraa.
Nanso,  ɔkaee asɛm a ɛfa wimhyɛnkafo no ne bôllbɔni no ho wɔ abasɛm nhoma no mu no.
Sɛnea na nkurɔfo baanu yi abrabɔ te mfiase no hyɛɛ no nkuran se ɔno nso gyina pintinn a ɔbɛyɛ te sɛ wɔn ara pɛ.
Na Magozwe te ofi a ne mmɔso yɛ ahobammono no adiwo hɔ a ɔrekenkan abasɛm nhoma a ɔde fi sukuu bae no.
Thomas bɛtenaa ne nkyɛn.
Thomas bisaa no se,  "Abasɛm nhoma yi ka dɛn ho asɛm?"
Magozwe buae se,  "Ɔka biribi fa ɔkyerɛkyerɛfo ho."
Thomas bisaa se,  "Abarimaa no din de dɛn?"
Magozwe nwennwenee se,  "Ne din de Magozwe."
Me pɛ akenkan.
Hena na menya no akenkan akyerɛ no?
Me nuabea ada.
Hena na menya no akenkan akyerɛ no?
Me na ne me nuabea nni adagyew.
Hena na menya no akenkan akyerɛ no?
M'agya ne me nenabarima nni adagyew.
Hena na menya no akenkan akyerɛ no?
M'ankasa mɛkenkan m'akyerɛ me ho!
Mepɛ mekyerɛkyerɛfo asɛm.
Ne ho yɛ fɛ.
Ɔyɛ ɔkyerɛkyerɛfo pa. Ɔwɔ ayamye ne ntoboase.
Wabɔ ne tikamakama.
Ɔde nhene fɛfɛɛfɛabobɔ ne trinwi no so.
Ne nhene no yɛahabammono,fitaa, kɔkɔɔ neakakɔsrade.
Mama, me pa wokyɛw wobɛbɔ me tisɛ me kyerɛkyerɛfoyi sɛso?
Sɛ minyin a, menso mede nhenebɛbobɔ me trinwi mu.
Menyin abɛyɛpanyin te sɛ mekyerɛkyerɛfo ara pɛ!
Me pɛ akenkan.
Hena na menya noakenkan akyerɛno?
Me nuabea ada.
Hena na menya noakenkan akyerɛno?
Me na ne menuabea nniadagyew.
Hena na menya noakenkan akyerɛno?
M'agya ne menenabarima nniadagyew.
Hena na menya noakenkan akyerɛno?
M'ankasamɛkenkanm'akyerɛ me ho!
Ɛsono biako rekɔnom nsu.
Nsonhori abien rekɔnom nsu.
Akoɔ abiɛsa ne nnomaa anan rekɔnom nsu.
Awansan anum ne nkɔkɔte rekɔnom nsu.
Nkwadu asɔn retu mmirika akɔnom nsu.
Mpɔtorɔ awotwe ne mpataa akorɔn reguare wɔ nsu no mu.
Gyata biako bobom.
Ɔno nso pɛ sɛ ɔnom bi.
Hena na osuro gyata?
Ɛsono biako ne gyata renom nsu.
Hamisi hia sukuu ataade foforo.
N'agya de no kɔ gua so.
Hamisi huu abarimaa bi a ɔhyɛ hyɛɛte fɛfɛɛfɛ bi.
Hamisi dwene sɛ,  "Saa hyɛɛte yi yɛ fɛ papa."
Hamisi kae se,  "Minyae a anka manya hyɛɛte bi a ɛte sɛ abarimaa yi de pɛpɛɛpɛ."
Hamisi kae se,  "Hwɛ ɔbea yi retɔn saa hyɛɛte papa no."
"Agya,  mepa wo kyɛw tɔ biako ma me."
Agya no kae se,  "Ɛsɛ sɛ metɔ hyɛɛte ma wo."
"Minni sika pii wɔ me ho a mede bɛtɔ hyɛɛte no."
Hamisi n'aggya tuaa sukuu ataade koro no kaw.
Ɛyɛɛ no nwanwa bere a ne nsa kaa akyi nsesa.
Sika pii aka a ebetumi atɔ hyɛɛte!
Ɛyɛ da a Hamisi ti yɛɛ yiye!
Hyɛɛte bɛn na ɔmfa?
Mmere bi a atwam,  ɔhempɔn bi tenaa ase a na wɔfrɛ no Kayanja.
Na ɔne ne hemmea ne wɔn babea a wɔfrɛ no Apenyo na na wɔte ahemfi.
Na ɔhene babea no ho yɛ fɛ sɛ ɔsɔɔnɔ a ɔbarima biara pɛɛ sɛ ɔbɛware no.
Nanso n'agya de atwamene bow too ne ba no tiade no so.
Ɔhempɔn Kayanja ahemfi nkyɛn pɛɛ na ɔhene bi a na wɔfrɛ no Aludah a wɔbɔ no mmaran se "Ɔkɛse" nso te.
Na wɔbɔ no mmaran ɔkɛse efisɛ na obiara a ɔte mpɔtam hɔ de nidi ma no.
(Sɛ obi anni n'asɛm so a,  ɛno de,  ɔne onii no di no nwenenwene efisɛ ɔyɛ ntɔkwapɛfo!).
Na ɔhene Aludah wɔ yere na nnansa yi ara na ɛnam atiridii yare bi a ɔbɔɔ no nti ɔhweree ne nkwa enti na ɔrepɛ yere foforo.
Ɛno nti ɔhene abasiriwa kakraka yi kɔhuu ɔhempɔn Kayanja sɛ ɔrebetu ne babea soonɔ no tiade aware no.
Bere a na mmarima baanu yi reka tiade no ho asɔm no,  na ɔhempɔn no afenaa a wɔfrɛ no Kakembo a na ɔbɛn wɔn no tee.
Na afenaa yi ne Apenyo ka pa ara.
Ɔhene Aludah penee so sɛ ɔde n'ahonyade mu fa bɛma ɔhempɔn Kayanja na afei watua pane a ɛka tiade no ho no nso aka ho.
Wɔyɛɛ ahoboa sum ase wɛ bere a wɔbɛyɛ ayeforo ama ɔhene Aludah ne ɔhene babea Apenyo.
Na ɔhempɔn no nim sɛ ne babea no ani nnye saa adwene a wafa no ho.
Aka nnawɔtwe na adehye ayeforohyia no adu so no,  ɔhempɔn no afenaa Kakembo kɔɔ Apenyo hɔ.
Kakembo kɔ see no sɛ,  "Ɔhene babea dɔfo pa,  w'agya ahyehyɛ ayeforohyia ama wo ne ɔhene Adulah na ɛbaba so nnawɔtwe a ɛreba yi ara."
Ɔhene babaa Apenyo ho dwiriw no yiye a na mfiase no onhu nea ɔnyɛ.
Na ɔkaa n'adwene mu se,  "Menware ɔhene Adulah da,  saa akwakora kakraka no.
Dabida!
Ɛsɛ sɛ mekɔhu Trevor na yehu kwan a yɛbɛfa so ansa na biribiara aka akyi."
Na Trevor yɛ ɔhenebabea no mpena.
Da no anadwo no ara Apenyo wiaa ne ho fii ahemfi hɔ.
Sɛ n'agya hu sɛ ɔrekɔ baabi a ne bo befuw yiye.
Oguan faa kwaebirentuw bi mu tratraa botan faa mfofo mu kosii sɛ akyire yi,  obeduu Trevor hɔ.
Bere a oduu ne fie hɔ no,  na wabrɛ,  afei nso na ɔkɔm ne sukɔm de no.
Trevor bisaa no se,  "Me dɔ adɛn nti na wo nko ara atu mmirika afa ɔkwan tenten yi so anadwo a ɛte sɛɛ mu?"
Ɔmaa no nsu nomee na ɔmaa no gyee n'ahome.
Na Trevor pɛ sɛ Apenyo bɔ n'amanneɛ ansa na watena ase.
Trevor bisae se,  "Me dɔfo ɔhene babea,  ɛyɛ asɛm bɛn?"
Apenyo guu ahomekoko na ɔkasaa awerɛhow mu se,  "Magya pɛ sɛ ɔde me ma ɔhene Aludah Ɔkɛse aware.
Nanso saa ɔbarima a ne ho huhuuhu sɛɛ de mintumi nware no.
Trevor,  sɛ ahia wo mpo a,  wo ara na mɛware wo.
Mayɛ krado sɛ amane biara ɛwɔ ho biara mɛfa mu.
Medɔ wo."
Trevor maa ne nne so kae se,  "Nanso ɔhene babea,  wo ara wunim sɛ minni sika a mede betua wo tiade,  meyɛ abarimaa hianiwa."
Apenyo bua kae se,  "Minim,  nanso wo nko ara na metumi aware wo.
Ɔdwenee asɛm no ho kakraa na ɔkae se,  ma yânkɔ Kategga a ɔde ɔkorow twa nnipa fa asu so no,  na ɔmfa yɛn ntwa nkosi asu no agya hɔ.
Saa kwan yi so na yɛbɛfa aguan a m'agya renhu yɛn akyi bio."
Yɛba ahemfi hɔ a,  ɔhempɔn Kayanja ahu sɛ,  ne babea aguan ama waka akyerɛ ne nkoa sɛ wonkɔ nkuraa no ase baabiara nhwehwɛ no mmra.
Ɔhempɔn awɛmfo,  asraafo ne obiara a ɔpɛ sɛ ɔkɔ bi de wɔn ho hwee mu nanso ɔkwa,  wɔanhu ɔhene babea Apenyo baabiara.
Wɔsan kobo ɔhempɔn no amaneɛ se,  wɔanhu no baabiara.
Ɔhempɔn Kayanja de abofuw hyɛɛ wɔn sɛ,  "Ɛnde monkɔ wuram nkɔhwehwɛ no mmra."
Bere a na ɔhene babea no ne Trevor de ammirika reguan akɔ asu no agya no,  na mununkum tuntum aba wim.
Ahum a ano yɛ den nso yii ne ti.
Na osutwafo Kategga repɛ baabi de ne kurɔaw no abɔ dua mu ɛnna mmabun baanu no baa ne nkyɛn.
Trevor ka kyerɛɛ osutwafo no sɛ ɔmfa wɔn ntwa asu no.
Kategga kae se,  daabi,  efisɛ wahu sɛ ahum kɛse bi atu reba a ɛyɛ hu yiye.
Trevor kɔɔ so kyerɛɛ no sɛnti a ose ɔmfa wɔn ntwa no.
Afei ɔde nsa hyɛɛ ne kotuku mu fee yii sedeɛ a ɔde bɛma Kategga.
Kategga penee so bere a ohuu sede fɛfɛ no,  na afei nso ɔtee wɔn akosɛm no.
Mmom na ne yam hyehye no ma wɔn.
Ɔpenee sɛ ɔde wɔn betwa asu no,  ɛmfa ho ne wim a aye basaa no.
Ahum a ano yɛ den bi bɛwosow ɔkorow no a Kategga antumi anyɛ ho hwee.
Ɔhempɔn Kayanja teɛm denneenen se,  "Apenyo,  mepa wo kyɛw san w'akyi bra!
Mede wo mfomso akyɛ wo na menna mentwe wo ne Trevor aso dabiarada."
Afei Kategga twee ɔkorow no kɔɔ asu no ano na ɔka kyerɛɛ wɔn se,  wonkɔtena mu.
Afei ɔfaa ne tabon fii ase haree ɔkorow no kɔɔ n'anim.
Bere a ɔhempɔn Kayanja ne ɔhene Aludah duu asu no ano no no,  wohuu nnipa baasa no sɛ wɔtete ɔkorow no mu.
Wohuu sɛ adɔfo baanu yi anya aguan awie.
Nanso na aka akyi,  ɔkorow no bufaa so de nnipa baasa yi nyinaa kɔguu baabi a nsu no ano yɛ den ma wɔn nyinaa memee.
Efi saa da no rekɔ,  ɔhempɔn Kayanja ho nipa biara,  wɔmaa wɔn kwan ma wɔwarewaree wɔn adɔfonom a wɔanhwɛ sɛ wɔyɛ asikafo anaa ahiafo.
Mepɛ me kyerɛkyerɛfo asɛm.
Ne ho yɛ fɛ.
Ɔyɛ ɔkyerɛkyerɛfo pa. Ɔwɔ ayamye ne ntoboase.
Wabɔ ne ti kamakama.
Ɔde nhene fɛfɛɛfɛ abobɔ ne trinwi no so.
Ne nhene no yɛ ahabammono,  fitaa,  kɔkɔɔ ne akakɔsrade.
Mama,  me pa wo kyɛw wobɛbɔ me ti sɛ me kyerɛkyerɛfo yi sɛso?
Sɛ minyin a,  me nso mede nhene bɛbobɔ me trinwi mu.
Menyin abɛyɛ panyin te sɛ me kyerɛkyerɛfo ara pɛ!
Ndalo ni.
Ndalo pɛ nhoma kenkan.
Pendo ni.
Pendo anigye carrots ho.
Ndalo ma Pendo aduan wɔ bere a wapɔn sukuu.
Ɔma Pendo nsu pa nom.
Agya ma Pendo burofua di.
Ɔkyim nufusu fi Pendo hɔ daa.
Pendo ma nufusu bebree.
Agya tɔn Pendo nufusu no.
Ndalo nom nufusu a wɔnnoaa mu daa.
Ɔka se,  "Pendo,  meda wo ase!"
Ɛna Maame Owia yɛɛ adwene sɛ ɔbɛkɔ akɔsra ne nuabea ɔsram.
Na ne nuabea Ɔsram te wim hɔ fa baabi.
Awia ka kyerɛɛ amunumkum no se,  "Merekɔ aba seesei ara."
Bere a Owia kɔe no mmpɔw bɔɔ duku fitaa.
Mfama bɔe maa nnua gye wɔn ho akyinngye.
Nnua no bofui.
Wɔtow wɔn nhaban petee fam ho nyinaa.
Wim afu ase rebobɔmu.
Asaase ayɛ sɛɛ nso.
Awerɛhow kaa amunumkum bere a wohunu saa no.
Wiase sui.
Wosui yiye.
Wiase nyinaa afi ase rememm ahyɛ nsu no ase.
Nanso na wim fa baabi de atew ama Owia ne ne nuabea redi nkra akɔ ara nen.
Okraa ne nuabea na ɔsan kɔɔ n'atenae.
Wim anigyee bere a Owia puee no.
Mmepɔw hyɛɛ wɔn ntaade nhabanmono fɛfɛɛfɛ no bio.
Mframa no kɔdae.
Nnua no trɛw wɔn nkorabatamu na wɔsrewee.
Amununkum anigyee bere a wɔn maame Owia puei no.
Wɔkɔɔ baabi kodii agoru.
Afifide nketewa pii fifii na wɔka kyerɛɛ asaase se "hello."
Wiase nyinaa hyerɛnn.
Maame Owia hyerɛnn ma eduru baabiara.
Na ɔnwenwene kae se,  "Mekae se meba bio."
Na Mondli ne Mbali ne wɔn agya te ahenkurow mu.
Na wɔn anidaso ne sɛ akwamma no bedu ntɛm.
Na ɛnyɛ sɛ sukuu ama kwan kɛkɛ na mmom wɔkɔsra wɔn nenabea bio.
Na ɔte akuraa bi a na ɔbɔn ɔtare kɛse bi ho.
Mondli ne Mbali ani gyee yiye efisɛ na bere adu sɛ wɔkɔsra wɔn nena bio.
Anadwo a ade rebɛkye ma wɔakɔ no na wɔhyehyɛɛ wɔn nneɛma guu wɔn baage mu a na ɛkyerɛ sɛ wɔayɛ ahoboa wɔ akwantu tenten a ɛda wɔn anim no.
Anadwo no nna sɛɛ ankɛ wɔn aniwa mu.
Wɔbɔɔ nkɔmmɔ faa akwantu no ho.
Da no anɔpatutuutu na wɔtenaa wɔn agya kaa mu de wɔn ani kyerɛɛ akuraase kwan no so.
Wɔrekɔ no wɔpaa mmepɔw,  mmoa ne mfum ho.
Wɔkenkann kaa ahorow a wohui san too nnwom.
Ɛyɛɛ kakra no na mmofra no abrɛ enti wɔfaa mu dae.
Bere a woduu akuraase hɔ no wɔn agya nyann Mondli ne Mbali.
Wohui sɛ wɔn nenabea Nobuntu da kɛtɛ so wɔ dua bi ase regye n'ahome.
Nobuntu maa wɔn akwaaba sɛ wɔabedu fie na ɔde anigye nnwom saw twaa dan no ho hyiae.
Ne nenanom nso de wɔn akyɛde a wɔde fi ahenkurow mu bae no maa wɔn nenabea anigye so.
Mondli kae se,  "Di kan bue m'akyɛde no so."
Mbali nso kae se,  "Ma me de no nni kan!"
Nobuntu buee n'akyɛde no so wiei no,  ohyiraa ne nenanom no.
Afei Mondli ne Mbali fii adi kɔɔ abɔnten kodii agoru.
Nobuntu ne nebabarima no twetwee nkɔmmɔ faa abusua no ho ma ɛne kaseɛbɔ bere kohyiae.
Ade resa no Mondli ne Mbali san wɔn akyi baa fie bedidii.
Wɔredidi nyinaa no na wɔretɔ nko!
Adekyee no mmofra no papa gyaw wɔn maa Nobuntu ne kaa san baa kurowpɔn mu bio.
Mondli ne Mbali boaa wɔn nenabea wɔ ofie dwumadi mu.
Wɔkɔɔ asu san kɔpɛɛ nnyina.
Wɔkɔsesaw nkesua a nkokɔ no atow no san kɔpɛɛ atosode fi turom hɔ.
Da koro anɔpa bi Mondli de ne nenabea anantwi kɔɔ adidi.
Wotuu ammirika faa obi a ɔne no bɔ hyew afum.
Okuafo no bofuwii.
Ɔde ahunahuna kae se sɛnea anantwi no abedi ne mfuduan no nti ɔrempene mma womfi nkɔ.
Efi saa da no rekɔ no,  Mondli hwɛɛ mmoa no so yiye sɛnea wonkɔfa amane mu bio.
Da fororo bio mmofra no ne Nobuntu kɔɔ gua so.
Na ɔwɔ apata a ɔtontɔn atosode,  asikire ne samina wom.
Mbali adwuma ne sɛ ɔbɔ nneɛma a ɔtɔfo no hwehwɛ no bo kyerɛ.
Mondli nso hyehye atɔfo nneɛma gu ade mu ama wɔn.
Nanso ankyɛ na akwamma bere no soe.
Ɛsɛ sɛ mmofra no san kɔ sukuu wɔ kurowpɔn mu.
Nobuntu maa Mondli kyɛw ɛnna ɔmaa Mbali sowɛɛta.
Ɔhyehyɛɛ nnuan maa wɔn de gyaa wɔn kwan.
Bere a wɔn agya bae sɛ ɔrebɛfa wɔn no na wɔmpɛ sɛ wɔbɛkɔ.
Mmfora no srɛɛ Nobuntu sɛ ɔnka wɔn ho ma wonkɔ kurowpɔn mu.
Ɔnwennwenee kae se,  "Mabɔ aberewa,  kurom asetena nye mma me.
Nanso mɛtena ha atwɛn sɛ akwamma foforo mobɛba abɛsra me bio."
Anomaa antua a obua da, yɛ kurow kumaa bi a ɛwↄ Mmeampɛhia manin mu wↄ Ghanaman mu.
Kurow no mu adwuma titiriw ne kuayɛ.
Saa kuro yi mu akyide biako ne sɛ, ɛnsɛsɛ obiara kↄ kwae mu Wukuwda.
Ase ne sɛ da no yɛ dabone.
Obiara a obu saa mmra yi so no hyia ↄhaw bi.
Saa kurow yi mu ara na mmerantewaa du bi tenae.
Na saa mmerantewaa yi ani nnye sukuu kↄ ho.
Asram Kitawonsa ne Ayɛwohomummↄ yɛ osram a osu taa tↄ.
Edu saa bere no a nwaw ho nyɛ na.
Saa bere yi nso na mmerantewaa yi kↄ nwaw pɛ.
Wukuwda anwummere bi, mmerantewaa yi boaboaa wↄn ho too wↄn ho guu kwae mu.
Na wↄrekↄpɛ nwaw na wↄatↄn no Yawda a ɛyɛ kurow no gua da no.
Bere a woduu kwae no mu no, ankyɛ koraa na wonyaa nwaw pii.
Eyi ma wↄn anigyei yiye.
Wↄde anigye kanee nwaw dodow a wↄn anya no.
Eyi maa wↄn werɛ fii sɛ bere rekↄ.
Bere a wↄde anigye rekↄ fie, wↄrekasa na wↄresereserew no, wↄyeraa wↄn kwan.
Wↄnantewee, nantewee, nantewee hwehwɛɛ wↄn kwan ara nanso wↄanhu kwan no ankↄ kurow no mu.
Woguso nam no ara, ɛna ade sae.
Afei, na kwae no mu ayɛ hu yiye.
Kwae no mu mmoa no mu su no bↄↄ wↄn hu.
Wↄn mu bi fii ase sui, na wↄn nyinaa ho popoe.
Wↄkↄpɛɛ ↄbotan bi ase hintawee.
Eyɛɛ wↄn sɛ ade renkye da.
Ewom ara na ade kyee.
Mmrantewaa yi mu kumaa no de awerɛhow ne osu bisae sɛ, "Afei de dɛn na yɛbɛyɛ?"
Wↄn mu panyin no kae sɛ wↄnsan nkↄpɛ ↄkwan foforo mfa so.
Wↄnantew kakra no, wↄkↄpue asubↄnten bi ho.
Wↄn nyinaa yɛɛ sɛɛ wↄbɛguare atwa asu no.
Wotwaa asu no wie no, obiako de adwene bae sɛɛ ɛsɛsɛ wↄnkan wↄn ho hwɛ sɛ wↄn aso anaa.
Ɛhↄ na ohuu sɛɛ wↄnmu biako ayera.
Wↄkanee wↄn ho wↄn ho mpɛn pii  nso wↄn annu du.
Ɛno nti wofii ase teɛteɛɛm sui efisɛ na wↄdwen sɛɛ asu no de wↄn mu biako kↄ.
Osu ne nteɛteɛɛm no maa ↄbↄmmↄfo bi tee wↄn nka.
Otwiw bɛnee wↄn bisae wↄn se, "Dɛn asɛm na aba me mma?"
Mmofra no kaa wↄn nsɛm nyinaa kyerɛɛ ↄbↄmmↄfo no.
Ɔbↄmmↄfo no maa wↄn mu biara mmabaa asinasin kura kurae.
Afei, ofii ase gyee wↄn mu biara de.
Bere a ↄregye no nyinaa na ↄne mmofra no rekan.
Wↄyɛɛ saa kosii sɛɛ wↄkan nnipa du.
Mmofra no anigyei.
Wↄserew, yɛyɛɛ wↄn ho wↄn ho atuu.
Ɔbↄmmↄfo no kasa kyerɛɛ wↄn sɛɛ mma wↄnkↄ kwae mu dabↄne biom.
Ɔsan nso dii wↄn anim de wↄn kↄↄ kurow no mu.
Hmm, ma me mmisa wo asɛm biako, wogyidi sɛ dɛn na amma wↄn anhu sɛ wↄakan adu du no?
Asɛm yi di bisa.
