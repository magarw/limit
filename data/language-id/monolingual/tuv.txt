Ng'akicheketa
Ng'akejen
Ng'akung'in
Achir
Akook
Erarum
Ng'akan
Ng'ikipisio ang'akan
Ng'ikururunya
Akou
Esaki Hamisi eworu lo esukul lokitetet.
Abu apakeng toriko lomakit.
Abu Hamisi king'olik edia enapit eworu erarum loajokon.
"Ejok eworu ng'ol," kitamak Hamisi.
"Esibit aminio eworu lo ikoni lo edia kang'ol," tolimu ng'esi.
"King'olik, egielanari aberu ng'in ng'iworui luajokak," tama Hamisi.
"Apa, togialakinae kare epei," king'is.
"Hamisi, echamakina agieli ayong eworu kon lo esukul," tama apakeng.
"Amakar ayong ng'aropiyae na itemokino eworu ng'olo," tatachu apakeng.
Tatacha apakeng Hamisi ng'aropiyae na eworu alo esukul.
Tatalar ng'esi na abuunere ng'aropiyae epewe.
Abong'unito ng'aropiyae na etemokino akigiel eworu ng'olo!
Arai akwar na ekeny ka Hamisi!
Eworu ali eseuni ng'esi?
Heeeee!
Eyei aite nakebusen nawi.
Emam ng'esi ekosim nabo eyakar amwara apei.
Ibus ng'esi noi!
Etumit ng'esi, nabo eyakar aboi naapolon.
Erai ng'esi aite nakagogong'on lokojokon.
Emina ekeyekon ng'esi lokojokon.
Itatamit ng'esi aite akipup etoil keng bon.
Na elosio nachokor lonyia, adakaana aite ng'ina bon.
Ejiono aite naga, eemito ng'atuk nache ng'esi.
Eyenete ng'itung'a aite naga.
Eemito kotere epedori ng'esi ajiore amwara aapei.
Kiriamunosi iyong ka aite ng'ina, ikokini ai?
Amina ayong abolia ka lopaekang Chuma.
Kiminin ayong ka Chuma.
Nakimearere,  atoloto aapei.
Apei kwaar abu atakang katomea lodukan akigiel amakat ka akimiet.
Kipotu erukosi ka Chuma.
Alorot,  kipotu eng'olikisi ng'ide luche eboliasi epira lo ang'akejen.
Abu keburak ayong aboliakin epira ng'olo.
Atama,  "Woe!
Epira!"
Atolimok Chuma atama,  "Kapana elipa atoboliata kaapei epira.
Amina ayong epira lo ang'akejen."
Tatachu Chuma tama,  "Kapana mono lodukan,  dio atobong'utu abolia."
Nabo atolimok Chuma atama,  "Atoboliata mono yong!
Kibong'o ng'oni nawi nyechamuni atakang."
Apotu ng'ide luche tachamut atoboliata aapei epira.
Arai ayong eratakinit nilomio epira.
Erichakinit ayong epira nyeloma.
Nyilomakina ng'ide epira tani epei.
Ayei asinyen nakaalan ni aboliare.
Arai ng'amoru naapolok ewaakinitae nilomanakinio epira.
Arumoret abolia,  atoloto lodukan,  nakaneni kimakar ng'aropiyae.
Esiak ayong akigoro.
Kekilak ayong Chuma,  "Kimiek akigoro.
Iyong ibala atoboliata ering'a nyeloto lodukan."
Atobong'osi nawi kimakar amakat kori akimiet.
King'oriaka lokojokon!
Atoriamutu atakang eng'oit noi.
King'it eking'aren tama,  "Aliwae iyakasi eesi natete?"
Na ayenia atamar kichakarit sua ng'aropiyae,  tama,  "Karimakini akwar naka,  nakaneni nyibong'okis nabo abolia pe eyenio."
Ekomakisi atipei akitan ng'ikukui ka ng'abatae.
Ekisidi,  elotaros atosegeta.
Kolong ang'orot,  apotu ng'itieng lu ayakatar ng'amwar totiakut akiwakin ekiriam kech kidiama lomoru.
Epeyounito kechi ng'itieng luche lu ang'amwar.
Amam ng'iche epeyounitoe.
Na eirarea ekurung'oit ng'akiro ekiriam kang'olo,  kitamaki ng'esi tama,  "Amakar ayong ng'amwar.
Ekokini ayong ai?"
Akwar nache,  toriam ng'esi atamet.
Edupakini ng'amwar ng'adi nakou keng ang'amanokio!
Apotu tosubakinos nabo toyen ekurung'oit atamar aos ng'esi aloger epeyounere lokiriam ng'olo.
Echanit lo ayei aria ni arakar diyete akolong ewakinitae ekiriam.
Adoliet ekiriam ni eriraunia,  apotu ng'amanokio kisiakis akeeyar sodi ng'amwar todotunos.
Tobul ng'itieng luche lu ayakatar ng'amwar.
"Ng'ae ng'ini emakar ng'amwar?
Kotere nyo abunio ng'esi nege?"
king'itakinos kechi.
Totiaku ekapolon ang'itieng tama,  "Tokoputu ekurung'oit sodi tachakasi ng'esi kwap."
Tokoput kechi ekurung'oit dio tachakasi kwap.
Tachakun ekurung'oit todo kwap alokume keng.
Abu ekume keng tadapalal.
Kong'ina,  kuria nyikibul nacha ing'olikinia ekurung'oit edapal ekume,  kotere ikoni neni anyoun ng'irwa ng'ulu.
Nyonte igoror ikoku?
Esibit ayong enyamit ng'esi akoro.
Nyonte iyalolong'io edia?
Esibit ayong iitunit ng'esi apakeng.
Nyonte elakarakar apese?
Eyakar ng'esi eworu lokitetet.
Nyonte ekianar ekaskout?
Aswomi ng'esi akitiekenet.
Nyonte emaisania aberu?
Isomate ng'ide keng ekiling'at.
Iirarit apese na kwai?
Esibit ayong eemit ng'esi.
Na arakar ayong ng'ikaru ng'ikan,  abu amaekang kainak ayong ainakinet natiajokon.
Arai nying'ok a ng'iukio a ng'uuni.
Akwar na ayaunia amaekang nying'ok nawi abu ayong atalakar.
Atoyen atamar ayakar epae dir.
Asipokinet ng'esi kwap,  abu amaekang toreun nikang keng'it tama,  "Ali kiro inyaraa iyong ng'esi?"
Sodi eng'olik ayong nyiing'ok kang atolimok ekiro be " Koko."
Abu amaekang toriang'akin.
King'is tama," nyonte inyaritor iyong ng'esi Koko?"
Atama ayong," Ikwan ng'esi ka Ekoko."
Eng'it ayong amaekang kidounitoe Koko arae Ng'esi bon.
Katatachak ayong amaekang atamar eyei iche ni ikwaan ka Koko.
Abu ayong atolot aanyun lokatokeng a Koko.
Na eng'olikinia koko lokaatokeng abu talakar lokojokon.
Apotu luarei ng'ulu tokienyikinos nibore ni itamari iyong irworosi.
Abu eng'it amaekang kapedori akirik Koko ka lokaatokeng.
Abu tolim tama,  "itemokino."
"Na kaneni tochoik ejok."
Kotere ng'una,  nachatabong etoboliaene ayong kesi.
Arumoret a ng'ilapio a ngidis,  apotu Koko ka lokaatokeng topoloto,  togogong'ieto nabo tokilikiliut.
Apotu topoloto lokojokon kepio tani ekiyokie kesi a lopei.
Kaneni,  abu atolimok amaekang tobua lokaatokeng a Koko.
Na kaneni,  na edong'io Koko bon abu tosilik tosiny.
Eng'olik esibit ibore ni esaki a king'it ayong atamar, "Nyonte isubia iyong kona?"
Abu tojong'o aboliare.
Ache pak abu tong'er tani arukit ka ayong.
Aya ng'apakin ng'ache nape emujanea Koko ejok.
Abu ayong eyalolong.
Engitakin ayong atamar," Ekokini ayong abili aking'arakin Koko ai?"
Kayaye ejikon,  echurosi Koko ka lokaatokeng aalakara!
Alakara lokojokon noi kepio tani nia anui,  karai amaekang kori Koko.
Abu atoyen atamar ebong'i Koko loboyor lopalem sek ayakar,  abong'unet a lokaatokeng.
Kilosi atokera anaro nabo!
Amina ayong akisuam.
Ng'ae esomakiniang?
Ejotoe nakatokang.
Ng'ae esomakiniang?
Itiyaate itwakang ka atakang etich eche.
Ng'ae esomakiniang?
Itiyaate apakang ka apaa kang etich eche.
Ng'ae esomakiniang?
Asuami ayong dae bon!
Amina akimuj, nakaneni pe ayeni akidorokin.
Dio Anansi kimanamanak ng'aunoi keng nakejen ka amot.
"Ekadokot, kimori ng'imare a?"
"Ibwa mono atobekutu."
"Eputir, kimori ng'igilae a?"
"Ibwa mono edorokisi."
Dio tanang ni aenatar ng'akejen ka Anansi daang namoti.
Tanang ni eriyarere daang!
"Nyiiriya!"
kikalou Anansi.
Topetar ng'akejen ka Anansi!
Todiimemeta jik!
Apei kolong'it alosi akine namoni,  sodi kirim amoni elakara.
Nakaneni abu ng'esi towoliyo!
Napei kona kiriama ka epeot!
Dio epeot taapu nikeng tama,  "Kanyamit ayong akoro."
Tatachu akine tama,  "Epeot,  ayen atamar isaki iyong akinyam ayong.
Nakaneni asaki ayong atotoana alakara!"
King'it nabo epeot akine tama,  "Inyo eger ang'akiro kang'una?
Atonere ilakara?
Kwai?"
Tatachu akine tama, "Kerai akitu,  kajoikinit ayong akitu edong'ae!"
Ekisidi tolemu epeot agita.
Kiboikin kisiak akisidong'are.
Kisiak akine akidong'are,  nakaneni aring'a cha ng'esi ebulit wadio.
Ayakasi ng'ing'wokwo diye.
Apotu taaput aking'olikin ibore niasuba kaneni.
Tobul epeot na eng'olikinia ng'ing'wokwo.
Abu ng'esi torei wadio dio kipung'ar!
Torubak akine idong'ae kotere abu epeot lotete asaki akiar ng'esi toeka.
Achakun kolongechokit ekitoekwap ni aperio Apoo.
Abu Apoo kiira etoil lo abala,"Kipung’ar, kipung’ar!"
Tama Apoo Ekukut,"Abe achakun boibore, tama etoil kipungar!"
Kipung’ar Ekukutna eirarea Apoo ebala neni.
Tolimokis Ing’oktamasi, "Abu Apookipung’ar naeirarea ibore echakun."
Kipung’ar Ing’okdae kiwapak Apoo ka Ekukut.
Tolimok Ing’okAparas, "Eirari Apoo iboreechakun dio kipungar."
Kipung’ar Aparasdae kiwapak kechi.
King’itakin Esikiria,"Inyo kireng’it eesi?"
TamaAparas, "Nyayeni ayong."
Kiwapaki Esikiriadae ajore kipung’ar.
Tolimok EsikiriaAite, "Be eirari Apoo iboreechakun dio kipung’ar."
Tobul Aite noi diong’esi dae kipung’ar.
Kisisak Aite Ipakatama, "Eirari Apooibore echakun diokipung’ar."
Dio Ipaka daekipung’ar kiwapak akerit.
Kiriamunos ka Edia.
"Nyiyeni yong naasubakinosi a?
"king’is ng’esi.
"Abe ayong bo abala Apookipung’ar!"
tokieniedia tong’edar.
Ayakar kolong Byantaka aite ka igulu niichi.
Abu ng’esi tolot akilipun agulu naapolon.
Dio kiwaak igulu niichi tooma naapolon.
Kiwoko ng’agului ng’una ni ekudunyet keng.
Tama ng’esi ekudunyet keng, "Auri agulu kon itaok."
Ache kwaar tobong’o ng'esi akilipun agulu nabo.
Nyebuwara ng'esi agulu ng’ina.
Nakaneni abu ilope king'atikin.
Tolimu Byantaka tama, "Atoana agulu kon."
Kirema ekudunyet ng’olo ebala, "Nyiirara nakanuan agulu etuani!"
Tatachu Byantaka tama, "Ekone, ibore ni euriyene daang etuanene."
Sodi ekudunyet ng'olo tolot kititak Byantaka.
Todung ekatiakan tama, "Etoanene ibore ni eyari daang."
Sodi tarau agulu naapolon aka Byantaka jik.
Talarakin ekudunyet keng.
Ewoi eworu lo.
Epolot eworu lo.
Epolot abusek na.
Aruba na.
Edit apukot na.
Euriaka ng'asogis nu.
Na kaneni ng'iketeat ng'amuk nu.
Itemokino jik.
Ayei amotoka apei bon nadakar nakata Ebei.
Arai ng'esi naapolon, napus.
Achalana eruye keng.
Apei kolong'it, tolimu itokeng a Ebei tama, “Kilosi ng'oni moi akigiel ng'iworui kon lu esukul.”
Abu Ebei talakar noi.
Edokete kechi amotoka napus napolon.
Nyejotooro ng'esi atabong ng'ina.
Na abunio itokeng akitekienyun ng'esi, akienyi Ebei aning'orot nabo anapit ng'iworui.
Apotu Ebei ka itokeng torotokis jik tani nidoket ng'amotokae.
Kidara kechi amotoka napus.
Nakaneninyedoluno amotoka.
Todolut ng'ikalotok luche dang nidoket ng'amotokae.
Eng'urung'urosi kechi kotere achaikinit amotoka.
“Kiisik ng'oni amotoka a?” King'itanarosi make.
Abu Ebei tobul.
Tatam ng'esi tama kori nyepedorete kechi alositlotaun akigiel eworu lo esukul.
Tobur ng'ichetung'a tobong'osi nawiyei.
Nakaneni, kigor Ebei tong'er akibong nawi.
Kimaima itokeng ng'esi.
“Kidari ng'oni amotoka nikooyen,” tama itokeng.
Napei, kiirasi eruye ka apuwa ekuwam.
Talakar Ebei kotere ayeni ng'esi atamar ebunit amotoka!
Nakaneni, pe arai amotoka napus.
Arai niareng'an niichi.
Apotu ng'itung'a tokienyikis imotoka.
Emam itwan abu todoka tooma.
Abulit ng'itung'a kotere pe anupito.
“Tolomutu!
Tolomutu!” Kirema ekamean.
“Echaunit ng'oni akwaar naga,” tolimu ng'esi.
Apotu Ebei ka itokeng king'arenikis tolomasi.
Wadio, tolomasi ng'itung'a luche daang nimotoka niareng'an niichi.
Tokienyia Ebei king'a alopuke dio king'olik ng'itung'a lukaalak aniedokere ng'amotokae.
Akerete ng'itung'a lukaalak akidol amotoka, nakaneni nyedolo kechi.
Kilelebun amotoka ng'ina.
Diotorotokis lotaun.
“Nyani amotoka napus naapolon?” King'itakin itokeng a Ebei.
“Ichwang'akina,” tatachu ekamean.
“Esubakinio.
Iwoki moi amotoka napus naapolon ng'itung'a daang lu edong'o akwaar naka.” Kiyatak ng'esi.
Pe asaki Ebei akiyen emunyen amotoka.
Pe asaki ng'esi tani akiyen etiae amotoka.
Alakara kotere ewokorit ng'esi amotoka lotaun.
Asakete kolong Abokok ka Ekunyuk ariamun ng'aropiyae.
Tosubakis ng'iboro lukimujet, sodi yaasi agialar.
Napei adolio Abokok lodukan, toriamu ejiyo kaneni.
Arai Ekunyuk ka Nacheleru ajiyete.
"Nyiwan kare!"
Kirema Abokok esaki aiun Ekunyuk.
Napei kona, tokony Nacheleru ekume Abokok.
Toriabak Abokok ekume nikapipilan!
Tong'wal ekume Abokok jik.
Akopokin ng'esi lojiye!
A ekume kang.
Eng'unit ayongng'asogis na elos.
Eng'unit ayongng'aturnakebuseak.
A ng'akonyen kang.
Eng'olik ayongebalun ekutaritekuwam.
Eng'olik ayong nielakara.
A akutuk kang.
Eirunit ayonganam nakalaman.
Eirunit ayongageor nakabon.
Akan kang.
Arikori akan kon.
Ayei kolong amoni na ayei emun lo elikonori ng'ibaren.
Aya ng'apesur ngauni alose akikeyen ng'akito namoni.
Apotu kiwoko akimuj ka ng'iboro luche toloto namoni.
Achalasi ng'apesur ng'aarei alokiding amoni elosio.
Abu apei togipa ng'ikel a emun, dio kidodik nache.
Sodi apei ang'apesur kang'una tolema ng'ikel ng'ulu.
Ani eriamuni emun ng'ikel kelemar, tong'oo kokojokon.
Napei iwokete ng'apesur ng'akito kona!
Topeu emun.
Abu emun king'is ngikel keng nabo topega ng'apesur.
Tama emun kechi toekisi, naaronon aetoil ng'esi iwoit.
Na aeokino apei erono, Kisuburak emun ng'esi lokojokon.
Abu emun atipei tochii akituk kiloko apese ng'ina!
Kolong ang'orot eroko akwap ekitetana,  arapito ng'imoru akwapit loger a eburangit, nabo aremito ng'ikito lukoyak kidiama nadis.
Anakwapit kana, ayei abwel nakoyen nakirion,  nakeliling'an nabo tolilim.
Kwap abwel ng'ina ayakasi ng'imunio.
Ayakar epei ng'akirim na erekinitae nalang'ir nabo arai loche loochi tarai lokabenan.
Na kaneni akwaar apei, ayei agiro naapolon.
Apedonor akimilia tani kwap abwel.
Atiakanasi tani nabo ng'akipi.
King'olikis ng'imunio akwap alokidiama,  ileleba ng'imunyenin ka ng'ayakinet ta ng'iborei lu a ng'akopir.
Napei egolosi ng'akipi,  abu kimuriak ng'imunio akibuses na apotu kesi king'olikis.
"Nyikipedori akiboikin nabwel nakirion tolilim na nabo," apotu tolimonokinos.
"potu apana kidiama eng'olikisi akwap alokidiama."
"Kikokini ng'oni kilomi nakwap ai?
"tolim emun loochi.
"kiliae ng'oni a ng'atorobwo yok a?"
"Nyikikianatar ng'oni ng'ikieny lu alokidiama kotere kiya ng'oni kwap, "Tolim napaekeng.
"Nyikiliae ng'oni,  kilosi a ng'akejen!"
Loge apotu ng'imunio torioros.
Irudakina apotu kisiakis akilulumar kidiama,  kidiama,  nakicha na alokidiama.
Napei enang'ete kesi kidiama ng'akipi,  abu ibore nikatalaran tosubakin.
Abu niita a ng'ikosiman kech tapak toliwor ng'ikosiman ng'aarei ka ng'akejen ka ng'imoyo.
Alokwap ng'akies kech,  apotu toruput ng'akan ng'aarei ka ng'imoyo.
Pe arai kesi nabo ng'imunio,  na kaneni Ekile ka Aberu.
Aning'olenakinosi kesi apotu tominakin.
"Kiduki awi yok kidiama emoru, "Tolim aberu.
"ataparach daang king'olikini akolong ejipuni nabo eirasi nikamonan anakawa yok."
"kiyoki ng'oni ng'inya ka ng'ikito.
"tolim aberu.
Nabo atoliwor ng'ipalon a Ng'ikieny ka Ng'imakatae.
"Bua," tolim Ekile.
"Apedori," tolim Aberu na eking'aren.
Apotu toloto kaapei nakwap kech nakitetet.
Anyouni ayong nataparachu enokak akim.
Etukulao ng'adio kipi.
Ebel ng'akito na akim.
Eguroki amot.
Atopia kwap akai.
Elata ng'iboro lukimujet.
Toboliae lokaatokang.
Arai apaaranit nakariran ng'irwa lu akamu anamoni anakoonon.
Ang'epikinito Imukunyo ng'akipi ng'irwa lukaalak.
"Asaki ayong ekabelit ang'akipi,  tani kecakn anakuyen."
Nabo dae akutasi tani ng'akop.
"Pekamat ayong ng'akipi atoani," kubaloo Imukunyo.
"Alosi ayong nang'olol na apupi."
"Kileleyari iyong ang'olol," kikany Ekunyuku lokooson ng'osi.
Anyarinut Imukunyo akure lokojokon noi.
"Atoani ayong pe ketepi akiru ng'adio kipi."
Torotok Imukunyo asabar ang'olol.
Toped ng'inyaa lukoonok ka kidiama ng'akuii nakoonobu.
Tani ni eiraria ng'itoroi ang'olol ekulaate.
Totuk Imukunyo ng'akipi nabalilumok nikooyen.
Alakara ng'esi kotere amam etoro loapolon epunit.
Kitetemiki Imukunyo akikod ng'inyia lu elebolebosi anakipi.
Kaneni apotu ng'akipi toleleyasi ng'esi.
"Keng'araki idio toan.
King'arakinae kare."
"Todoka atipei," Tolimok Akuuri nakwaan ng'esi ekodit ateni anakituk.
"Nyarotokini mati kabuak Akuuri alakari.
Edaruni ayong ng'esi ebong'uni akimat ng'akipi."
Apei kwaar idarounit,  apot ng'ide lusapa ng'iarei potu nang'olol ng'apandilio.
"Eyei akuuri nakwaan na ebunene neke akimata ng'akipi," tolimu idia ipei.
"Kiari ng'oni ng'esi atanyama ebong."
"Nyemiekini ayong ng'ide luku taara Akuuri nakwaan.
Nabo adit ayong,  ngo asubakini ayong."
Napei kona topor Akuuri nakwaan kwap ekitoe akimat ng'akipi.
Ayakar Imukunyo atamet.
Toporok edia epei nakeju dio tokony ng'esi lokojokon.
Topor edia.
"Oi takoi!"
Towanik.
Tobul Akuuri toporo niajokon.
Kong'ina ng'esi abuakinia Imukunyo Akuuri ajokis kotere aiun ng'esi.
Emina Selina ng'ipakai.
Elalak ng'ipakae alokai keng.
Eyakar Selina ipaka ipei nikirion.
Imujana ipaka een akiring nakaalan.
Eyakar Selina ipaka ipei nikatuman.
Imujana ipaka een ibore daang'.
Ipaka nia ng'uuni todokaa lokitoe.
Tokedokin lokitoe.
Todokaa Selina lokitoe.
Tokedokinos ka ipaka nia ng' uuni lokitoe.
King'arak totokeng Selina kechi adokun alokitoe.
Eyakar Selina ng'ipakae ng'iarei lupalag.
Eperete anakolong akwaar daang'.
Eyakar Selina ng'ipakae ng'uuni lukeberak.
Irumete ng'irunyei nakware alokeno.
Eyakar Selina ing'ok ipei.
Enyaritae Eng'olekume.
Eng'olekume epae.
Eng'oit.
Nyeminasi ng'ipakae Selina Eng'olekume.
Iritanarete ng'esi alokai.
Kipung'ar Eng'olekume.
Tasaka Selina Eng'olekume yau nawi.
Apotu Ng'ipakae nyielakaros.
Nechamito aking'olikin Eng'olekume nabo.
Ng'iai ng'ipakae eyakar Ereng'?
Eyakar ng'ipakae ng'inan kauni.
Ng'iai ng'ing'okuo eyakar Selina?
Eyakar ing'ok ipei.
Aluwai eyei Eng'olekume tokona?
Ng'iai ng'ipakae iyakar iyong' anawi?
Ng'iai ng'ing'okuo iyakar iyong anawi?
Kolong ang'orot pe ayenete ng'itung'a idiobore.
Pe ayenete tani ekitae ng'ikinyam, kori akidong ngoorui, kori akitiek ng'asua.
Ayakar akuj Nyame alokidiama nadis aosou akopit kadaang etia ni etia.
Ewakinit aosou keng daang namot nalupe.
Akwaar apei abu akuj Nyame todung atamar ainakini amot na aosou nia Anansi.
Nachapak daang eng'olenakini Anansi tooma amot nalupe, abu toyen ibore nikitetet.
Arai ibore niketalakaran lokojokon!
Nakanenei abu Anansi nakadakan kitamak," Ewakini amot niajokon Kidiama ekitoe lokooyen, nipe nyepedori itwaan niche aanyun.
Sodi atopedoria akiting amot aria ayong elope.
Abu kitisir auno a ng'ichok a epini toinik auno namot nalupe ng'ina.
Ani erumor toinikin Anansi auno nachir keng, kineneun amot ng'aren keng, sodi kisiek adokar Kidiama lokitoe."
Na kaneni abu togogeng'er akidok lokitoe ka amot na anang'anang'ae ng'akung'in keng nachapak daang.
Sodi kisiek Anansi aking'o ana abutorokor nabo toburunite.
Awei lokookeng a Anansi loochi apak daang alokwap ekitoe ite ng'esi.
Tlim tama," Pe abeben iyong adokar lokitoe inapit amotia?"
Abu Anansi kikatak akinap amot nalupe na eleleba aosou alokaku keng, abu tobebener lokojokon.
Ka atipei abu tanang Kidiama ekitoe.
Nabo abu towo kitama.
"Achamakina ayong ayakar aosou daang, na kaneni abu lokokang tooser noi kedwang ayong."
Abu Anansi tonyunyur noi kimasu amot kwap nikalapatan a ekitoe.
Kielielar torau ng'ikabel.
Erot logo ng'esi aanyuneta ng'itung'a eger lo itare, akidony ngoorui ka akiteak ng'iboro a ng'asua, ka ng'ibore cha daang lu eyenete ng'itung'a esube.
Ayei kolong akinyang nanyamit akoro.
Asaki ng'esi akimuj wadio nabo ekililing'at.
PUU!
Toporok akinyang!
Arumoret kaneni,  amam akoro anyamit ng'esi,  nabo talakar ng'esi.
Todol ni enyamia ng'esi akoro nabo.
Eriamun kolong Echom ka Akinyang lokwaas a anam.
"Ilomit ai?"
king'is Echom, "nakipi."
tama Akinyang.
"Ai ilomit yong?"
tama Akinyang.
"Lokito."
"Ipedori yong akilulumare a?"
King'is Akinyang.
"Nyapedori ayong akilulumare," tatachu Echom.
"Ibwa ketatam.
Nyiyem," tolimu Akinyang.
Ani edoli kiding anam tama Akinyang asak akiring.
Tobul Echom noi.
Adikino Akinyang enyami ng'esi!
Abu Echom tasak eger lo iidakinia Akinyang.
Abu Echom toriamu atamet.
"Kainakini  yong etau kang, nak ng'esi," tama Echom.
"Nakaneni eyei etau kidiama ekitoe yeke," tama Echom.
"Ipedori yau a?"
King'is Akinyang.
"Ee," tama Echom.
Dio akinyang kilulumaea lokwaas anam.
Kipung'ar Echom.
"Mere yong lopaekang.
Iliokono yong!"
Tolimu Akinyang.
"Mere ng'on ng'ipaalon.
isaki yong Akinyam ayong!"
Arai apaaranit nakariran ng'irwa lu akamu anamoni anakoonon.
Ang'epikinito Imukunyo ng'akipi ng'irwa lukaalak.
“Asaki ayong ekabelit ang'akipi, tani kecakn anakuyen.”
Nabo dae akutasi tani ng'akop.
“Pekamat ayong ng'akipi atoani,” kubaloo Imukunyo.
“Alosi ayong nang'olol na apupi.”
“Kileleyari iyong ang'olol,” kikany Ekunyuku lokooson ng'osi.
Anyarinut Imukunyo akure lokojokon noi.
“Atoani ayong pe ketepi akiru ng'adio kipi.” Torotok Imukunyo asabar ang'olol.
Toped ng'inyaa lukoonok ka kidiama ng'akuii nakoonobu.
Tani ni eiraria ng'itoroi ang'olol ekulaate.
Totuk Imukunyo ng'akipi nabalilumok nikooyen.
Alakara ng'esi kotere amam etoro loapolon epunit.
Kitetemiki Imukunyo akikod ng'inyia lu elebolebosi anakipi.
Kaneni apotu ng'akipi toleleyasi ng'esi.
“Keng'araki idio toan.
King'arakinae kare.”
“Todoka atipei,” Tolimok Akuuri nakwaan ng'esi ekodit ateni anakituk.
“Nyarotokini mati kabuak Akuuri alakari.
Edaruni ayong ng'esi ebong'uni akimat ng'akipi.”
Apei kwaar idarounit, apot ng'ide lusapa ng'iarei potu nang'olol ng'apandilio.
“Eyei akuuri nakwaan na ebunene neke akimata ng'akipi,” tolimu idia ipei.
“Kiari ng'oni ng'esi atanyama ebong.”
“Nyemiekini ayong ng'ide luku taara Akuuri nakwaan.
Nabo adit ayong, ngo asubakini ayong.”
Napei kona topor Akuuri nakwaan kwap ekitoe akimat ng'akipi.
Ayakar Imukunyo atamet.
Toporok edia epei nakeju dio tokony ng'esi lokojokon.
Topor edia.
“Oi takoi!” Towanik.
Tobul Akuuri toporo niajokon.
Kong'ina ng'esi abuakinia Imukunyo Akuuri ajokis kotere aiun ng'esi.
Alose kolong ng'apesur,  Alio ka Akiru aokun ng'akipi anang'olol.
Abong'unet,  tobur kechi alorot kiyang'asi anataaba anaapolon.
Asaki Alio anyoun alosit nawi,  nakaneni ikwa kirum ng'esi ataaba.
Kipung'ar Akiru nawi anyarare ata-ka-Alio.
Na adolunio itokeng nataaba,  toriamu Alio irumit ataaba kire.
"Adukokini ayong alaar kiriam ataaba nyelomuneta ng'itieng lu amoni," tolimok itokeng Alio.
Kong'ina,  toduk alaar kipeak ekidor epei bon,  lo itoruni ng'esi elomuni tooma.
Nakaneni,  adukeene Ebuu esemeene,  nabo apupeene ata-ka-Alio einuni ng'esi akimuj.
Toro ng'esi akitatama eos.
Kitatami lokojokon ng'irwa nakaalak.
Tolimokis ng'itieng luche ng'esi atamar kiliko echut lo ariyet toeokinio ejok!
Nakaneni kiliko ng'esi echut lo ang'olol bu toeok.
Nyeng'aara ekidor.
Kiliko ng'esi echut lo ang'olol dio tobong'u toeok.
Nakaneni nyeng'aara ekidor.
Ekisidi kiliko echut lo ariyet.
Bu toeok,  tang'aar ekidor.
Tanyam Ebuu ng'olo Alio.
Na abunio itokeng nabo,  toeok nikooyen.
Nakaneni emam itwan ang'aa ng'esi.
Tanyara aberu ng'ina ekiriam ang'itiang kadaang.
Kinokaki akim naapolon nadui.
"Echakakin etiang'it lo anyami Alio nakim tonomia," tolimok ng'esi kechi.
Toporoporoto ng'itieng daang eosi:    "Ata-ka Alio - iouuu yah!
Anikanyamit ikon koku,  achakakin nakim-na!
Chi-gir-rr!"
Todol apak na ekwee.
Topor ekwee,  dio akim kiwang'a ng'esi ekosim.
Towaanik ng'esi tama,  kwa-a-ak!
Esal kech kadaang bu Ebuu.
Napei epori ng'esi,  tachakakin nakim.
Towanik Ebuu esaki aking'arakino,  nakaneni amam ikeng'arakinan.
Topetaros ng'itieng luche!
Kolong alo Kangitit, ayei idia anyaritae Ekiru.
Pe amina ng'esi akisuam kori tani anganyar abuk.
Arai ng'esi idia nikalany'.
Nabo arono eboyor keng'.
Akokoyiene Ekiru ng'aropiyae Aitekeng' togielea ngitamtamea.
Tani na iwuaya itiekeng' ngaropiyae, eyanyuni tolema.
Ne erumoria akinyam ngitamtamea, tolot Ekiru abolia ka ngipaalon keng'.
Angirwa kidio, abu Ekiru tojongo alosit losukul.
Kiboyi apaaran dang' ebolia ng'esi, tobong'u nawi ebong.
Abu itiekeng' toriangakin naanyuwaria ngakiro nu.
"Agelaner eboyor aidiayok.
Ngayieni tani kelosene losukul.
Nabo tokokoi ngaropiyae kang," tolim itiekeng Ekiru.
Kitamak Apakeng eger lo ilokonyio eboyor Ekiru.
Tolimok aberu keng', "Achie kwar, kidaik ngaropiyae toma nakitab.
Kotere ngenganyanari tani ngakitabia, kongina ngeanyuwari ng'esi."
Akwaar nache, tasaka Ekiru ngaropiyae aitiekeng'.
Tasak wadaang' nabo nianyuna.
Abu totiauk ayakar lomakit loapi akisak ngaropiyae.
Abu apakeng kingolik ni alosi Ekiru.
Tolim tama, "Lokokang, ayeniang ibore ni isakarit iyong alomakit.
Tobongo kai taany' ngaripiyae anakitabia."
Abu Ekiru toriangakin ani erumor, tayaka akisak ngaropiyae anakitabia.
Abu tany ngaropiyae naedait itiekeng'.
Akwar  nachie, tasaka nabo nakitabia.
Torukau emam ibore.
Tayaka akingitun anikapakeng nyio emakatar ngaropiyae anakitabia.
Abu apakeng tomaisien tolimok tama, "Lokokang, isaki ayanyun ngaropiyae naitemokino togialea ngitamtamia lukaalak?"
Tolim Ekiru tama, "Eeh, Apa."
Tolimok Apa'keng, "Topupok lokookang.
Kisoma ngakitabia kon ani erumor tolot losukul.
Iyanyuni iyong ebacit loajokon anakitabia.
Niyar etau."
"Apa, egogong robo akisuam.
Kituburunete ngakitabia!"
tolim Ekiru.
Alongisat, tachakin Apakeng Ekiru.
Kitamak eger lo einakinia lokokeng etau.
Tolimok lokokeng tama, "Esomota chen kaapei.
Kengarakin ayong iyong aanyun ebari anakitabia."
Kolong ang'orot,  aya ng'akaitotoi ng'aarei anyaritae Nadio ka Natabo.
Adauna ng'ikauriak kech.
Alomito kechi nariyet.
Amam akiru ayei ka ng'araito nanyamat.
Asakanarete ng'itung'a akimuj nikalonana.
Arai Nadio ikoku ni arimatoi,  nikeliling'an nabo adodor.
Arai nakaatokeng Natabo ikoku ni ekeuna nabo pe apupi ng'itatam.
Pe asaki ng'esi akiyen ng'akiro a ng'itung'a a luche.
Apei kwaar,  tokienyut ng'akaitotoi ng'una taparachu toriamut ibore ninyamat emam.
Achamitae esakarete akimuj.
Apotu kechi tonyout tasakasi akimuj.
Kaneni,  ayei akimat anyaritae Netasile.
Anupitae atamar ng'esi eposi ebari.
Ating'it enomokere Netasile,  eleleba ng'ajemei nakuan.
Abu Natabo kiriamun ka akimat ng'ina.
Tanyara akimat ng'esi,  "Ika-koku,  nyanu ng'ache?
Ai ibunio?
Ai ilosi?"
Tatachu Natabo ng'aking'iseta ng'una daang.
Tama akimat,  "Bwa tadakarai ayong kai dio katolimok na echamakina tosub."
Agogong Nambuya akou anakimat.
Tama Natabo,  "Apasal atotoan akidwang akitap ng'ajemei kon."
Kililing akimat dio tama ng'esi kape niajokon.
Tolot Natabo todol ache kwap.
Akwap na aya ng'akamuria-muriae,  ng'imunio,  ng'ikur,  ka ng'ikolonyoi.
Abu akoro kitononoku Natabo.
Ani iboikin ng'esi tokonya ng'iborei ng'ulu.
Analosit a Nadio,  abu kiriama ka akimat napei ng'ina.
Talakar ng'esi naeng'olikinia Netasile kotere arai ituan ni eking'aren akiriamun ka ng'esi.
Tanyarau akimat ng'ina ng'esi king'itana loger lotete.
Tachamu Nadio adakar Netasile kai.
"Isub iyong ibore ni akuruwo lukaalak."
Tama akimat.
Nak akimat Nadio aburo,  dio tolimok atamar tobong'o nawi irukauni ibore ni esaki daang.
Tobuwak Nadio ng'esi alakara dio kipung'ar nawi.
Toriamu akai ileleba ibore daang ka akimuj nakaalan.
Tarau ng'esi aberu nakabaran.
Nakaneni,  eyalolong'i ng'esi aking'op anakaatokeng.
Dio tama,  "Elomari ni nyenupi ng'akitatamet nakituk etom."
"Ikakoku, bwa atoswama akitab na poyo," tolim itiekeng.
Kolong ang'orot, Aparas ka Esikiria eboyete kaapei.
Asubete etich daang kaapei.
Akwaar na esinyoi, totwan idia Aparas.
Abu kiyalolong kigor nabo kigor.
Kititinyikis ng'esi ng'ikidunyet keng.
Abu ng'esi torotok ng'aren igoro.
Abu lokatokeng ka lopaekeng Esikiria kining'okisi akisililing ng'esi.
"Nyigoro ekile etoil.
Elakakini ng'akiyo ililing'i," tolimok Esikiria.
Akwaar na akinuk, abu Aparas kikalou na etamaria idia keng nia atwani.
Tokienyik Esikiria ng'esi tama, "Nyigoro ekile etoil."
Isililing'i Esikiria Aparas na ikalounio, "Hii, hii, hii."
Isitamuni Aparas kigor kona, "Hmm, hmm, hmm."
Torotokis nu ng'aren aurianut, tanang nia anukere idia Aparas.
Alunyaret ang'ilapio ang'iarei, abu idia Esikiria nipei totwan.
Apotu ng'ikidunyet tochunakin arekin akinuk idia ng'ini.
Ayei lokatokeng Esikiria ka lopaekeng, Aparas, neni akititinyikin ng'esi.
Na ekalounio Esikiria etoil, tolimok ng'esi Aparas atamar totitinyik.
Kisitamu ng'esi atamar nyigoro ekile etoil, nakaneni igoro kona, "Hmm, hmm, hmm."
Torotok Esikiria ng'aren igoro kotere amina idia keng nipei lokojokon.
Abu nabo kikalou etoil aloapolon, "Hii hoo!
Hii hoo!
Hii hoo!"
Ng'esi atamar, "Apipileketa noi!
Noi!
Noi!"
"Nakaneni ng'esi igoror Esikiria etoil aloapolon akidwang Aparas," tolimok itiekeng anarumoret apoyo.
Kolong ang'orot ayei Ebulong'or ka Ekadokot.
Ebulong'or ka Ekadokot ayakatar Ekurkur.
Toloto lokatiakan torumoreta ekurkur kec.
Arumoret ekatiakan apupokin ekes kec, abu toem atiakun ekes kec.
Abu kitamak, "Ani kerira ayong Ebulong'or emunyari ng'atuk kang.
Ani nabo kerira ayong Ekadokot emunyari epeipe kang daang!
Nakaneni, nyanu na asubakini ayong?"
Abu ekatiakan kitamak alongisat, dio atamar, "Egogong ekes lo ayong atiakun alopei.
Kapesi lokasukou lu adakar."
Apotu tolimokis ng'ikasukou adakar kidiami ekurkur kec.
Arumoret ang'ikasukou adakar apupokin ekes kec, apot kec dae toema atiakun.
Ani kemino kec lowae lo Ekadokot, epedori Ebulongo'r amunyar ng'atuk kec.
Ani nabo kemino kec lowae lo Ebulong'or, epedori Ekadokot amunyar epeipe kec.
Apotu ng'ikasukou adakar tolimokis Ebulong'or ka Ekadokot atamar egogong ekes kec.
Atipei, apotu ng'ikasukou adakar kitamut aberu nakebotonit alotaun.
Amamakar ng'es ibore ni eciakari, erai ng'atuk kori epeipe.
Tonang'ut kec nadakar aberu anakebotonit ka aking'it ng'esi nak kec atiakunet.
Abu ng'esi tocham.
Abu tolimok kec kiyana ka ng'esi ang'alosa, epei ka epei.
Eking'aren abu aberu na kebotonit tanyara Ebulong'or tolimok, "Kikeritae iyong, etiang'it loapolon ka ekaruon.
Ikokini iyong ichalasi ka ikadokot nici en ai?"
Tolimok aberu nakebotonit Ebulong'or tama, "Kiirasi ng'itunga kidiami ekurkur lo, kimenyarete iyong.
Kimiek eburas ka Ekadokot."
Abu aberu na kebotonit tolimok Ekadokot tama, "Ijok iyong nabo ibus.
Nyo icalatar iyong ka etiang'it lo ecap, tobos, lo enyami ebose?
Nyo itamakinete ng'itung'a na irareta atamar icalasi iyong ka etiang'it loborok?"
Along'isat abu Ekadokot tama, "Itiemokinit iyong!
Achakari ayong ekes lo."
Arumoret kang'una, abu aberu na kebotonit tanyara keci tolimok, "Icamakinosi esi acakar ekes lo.
Nakaneni, torimakinos."
Apotu ng'itieng daang kilipakinos arimatoi ka atiakun ekurkur kec.
Na eirareta ngitun'ga alotaun kidiama ekoi lo, apotu kiumokis.
Abu aberu nakebotonit totieku ekurkur lo epiyori ekatiakan ka ng'ikasukou adakar atiakun.
Kolong ang'orot, alotoma amoni, abu ekapolon Eris kitamaa kidiama eboyor lokamoyi.
Abu kitama, "Amojong ayong ani akwar apei atwani.
Ekarikon lokooson eseuni ekiruman keng ering'a esorokona."
Ikokini ekapolon Eris eseuniai?
Eminang'es ng'itieng daang!
Ayakar Eris akiroit.
Tomea ng'iketunga namoni.
Tolimok ng'itiang daang potu nawi keng.
Ayakar ng'es apeyo na apolon anierumor kisarak ng'alimoreta.
Tamataros ng'itunga keng, loger ekerea ng'irotot, lowatin daang a amoni.
Nakwaare akwar na apeyo, apotu ng'itieng daang tochununos.
Apot toyeoto nabo kidong'aate.
Adokunet elap kidiami lokito, abu Ekapolon Eris towoo kiding kec.
Apotu ng'itieng kimekisi ayeore ka akidong'are.
Topupokis ekapolon kec iyani.
Takakanyik tama, "Etamit ayong aseun ekelunyon kang.
Kotere kamina ayong esi daang, nyaseuni ayong ekelunyon.
Nakaneni, aseunit ayong esi taanyut akiduang'a."
Abu Ekapolon Eris tolem akwara kikea kidiama.
Tamaa, "Ipei kus lo ikeari akwara kidiami lokojokon kimar tanang ng'atomon nyedoo kop nalup, ng'esi eruwow ekaruman kang."
Arumoret Ekapon Eris akiyan, apot ng'itieng kiirasi etoil lo apolon anaabor kec.
Apot king'oliasi king'olikis Etom ebunit ng'aren.
"Kotosi alorot.
Apolot ayong, etiemokino ayong aruwor ekapolon," tolim Etom.
Tolem Etom akwara aa kan keng.
Kinyiakaa akou keng naabor kimasa akwara kidiama.
"Apei!
Ng'aarei!
Ng'auni!"
Kigalou ng'es.
Arotokinet Etom, apot ng'itieng kianakis alakara alotoma kech.
Apot kech nabo tosuros akiraret etoil alapolon aloekunit anabor kech.
Arotokinet a Etom, apotu ng'itiang daang kiyanakis echalasi elakara.
Bu nabo etoil loapolon alokaku a ng'itunga.
Abu Eputir ekeri ebala, "Kotosi alorot kang.
Kotosi alorot kang.
Alosi ayong aruwor ekapolon.
Ayakar ayong ng'ikiling'a luapolok.
Arai ayong loa ang'ikiling'a.
Etiemokino ayong napolou."
Abu Eputir tobong akamaliwot, kirijak akwara, tachaka kidiama lodowon.
"Apei!
Ng'arei!
Ng'auni!
Ng'omon!
Ng'akan!
Aaa!"
kiriema.
Tachakar akwara na ng'akankapei.
Abu ng'es tong'oo noi.
Abu totiyou apua kidiami.
Tama ng'esi Eris, "Eputir, itachaka iyong apei kaneni irumo iyong nakon."
Arumoret, apot ng'itieng tolimut ng'akiro naikote ne, "Egogong akiduanga na!
Nyepedoro Etom, tarai epolot ng'es.
Nyepedoro tani Ewopet tarai erai loang'ikilinga.
Mam etieng'it epedori akiduang'a na!"
Naeng'oliareta kec, nyenupa kec ng'akonyen kec.
Apot kingolikis Echom ebunit ng'aren.
Elosi Echom ng'aren, ebala, "Apedori ayong.
Ayeni ayong atamar apedori ayong.
Apedori ayong."
Abu tolem akwara kikomok kidiama.
Abu tobua akan akamaliwot, kipirik ng'aren, topor kidiama tachaka akwara lodowon.
"Apei!
Ng'arei!
Ng'auni!
Ng'omon!
Ng'akan!
Ng'akankapei!
Ng'akankarei!"
kirema Echom.
Akimarakinet na ang'akankauni abu akwara tachakun kop.
Abu Echom tong'o.
Abu tong'o noi kikolesianar, ing'unung'uno.
Abu Ekapolon Eris tolimok ng'esi tama, "Mere kong'ina, Ecom,aria nakon akimarakinet apei."
Nakaneni abu Echom torotok.
Apot ng'ice tieng torotokis nauyei kec.
Ani eloose keci, apot king'olikis Agete ebunit alotooma ng'itieng.
Alosi ng'esi aatipei, tama, "Kidarou, kidarou.
Kimek etetemok.
Apedori ayong.
Apedori."
Kimek etetemok.
Topor ekapolon Eris aadedeng, "Kimiek!
Tojong'oto amenit esuroo!
Ng'ae abalanyepedorete ng'itieng luucik asubakin nee esubete ng'itieng lu apolok?
Na esakia esuroo aminio alolom, einakinio ng'esi dae alolom nata ainakinio ng'itieng luce dae.
Kaneni, towaa tachakaa Agete akwara."
Abu Agete kijuurok ekapolon keng, king'olia tolemaa akwara aakituk.
Kikomok, ang'ikilinga ka daang aluaya nakwaan keng kipungar.
Naanang'ia kidind niechakarere, topor kidiama.
Kiyang'ak, tachakaa akwara anakan irema ebala, "Ng'akan ka ng'akan erai ng'atomon."
Tachakar akwara kop nalup.
Apot ng'itieng daang kililinga.
Ibukakina.
Ekapolon Eris kichikak keci atamar, "Kong'ina, Agete!
Ng'akan ka ng'akan erai echorot loenang'ere ng'atomon.
Eyakasi ng'irotin lukaalak luenangere ng'atomon."
Pe aria akiduang'a akidodiun itwaan niepolot kori niang'ikilinga.
Arai akiduang'a tanyunere eteng'it lokooson!
Kong'ina anyunia Agete aruwor ekeruman kang natonia ayong.
Alo karu eche, tong'opa ng'akipi nikooyan sodi akamu talalaar noi.
Apotu ng'ang'ololin daang tooko kidong a ang'olol apiaro.
Abu akure kirikaa ng'ibaren tanyaras daang.
Abu Ekaal kianak eking'aren, "Iyenete esi daang atamar kinyamit akure na aoko ng'ang'ololin daang, edong ang'olol a apiaro bon na elona noi.
Nyo ni kisubakini?"
Tama Aparas, "Kilosi sua ng'iche nang'olol a apiaro atamata ng'akipi ainutu luche."
Tatach Aite, "Eloona nooi.
Asait na kibong'unio ng'on ana ng'olol kiriemuni luedongo ketoka."
Tamaa Amesek, "Maa, maa!
Alosi ayong nang'olol a apiaro atamat ng'akipi."
Topor Akine kidiama tamaa, "Meee, meee!
Alosi ayong dee nang'olol a apiaro."
Tamaa Ekukut, "Keer, ker ker ker!
Alosi ayong dee nang'olol a apiaro."
Asakete ng'ibaren daang alosere.
King'arenik Ekaal keci.
Agogong alosere inaa.
Tarau Atapen lo a esal.
"Talopaikang, nyapedero ayong nabo akilot nang'olol a apiaro," tolim Atapen.
Kiliko Ekukut Atapen.
Torotokis ng'aren.
Tamaa Ekukut, "Kabur ayong, nyasaki nabo alosere nang'olol a apiaro."
Kiliko Amesek Ekukut.
Aloset ng'aren, abu Amesek dee tobur.
Tamaa Amesek, "Kabur.
Nasaki alothere nabo nang'olol a apiaro."
Kiliko Akine Amesek.
Aniering'a elosete tobur Akine alosere nang'olol.
Abu Aparas toliko Akine.
Na aburunia Aparas alosere nang'olol, kiliko Aite ng'esi.
Naapiyoria Aite alosit ng'aren, king'olia Ekaal kiliko ng'esi.
Na edongio arai ng'esi bon, abu Ekaal kirichakin tanangia nang'olol a apiaro.
Abu Ekaal tanang eburunit.
Anangunet, teper Ekaal telek Aite.
Tolek Aite Aparas.
Tolek Aparas Akine.
Tolek Akine Amesek.
Tolek Amesek Ekukut na tolek Ekukut Atapen.
Na kong'ina ng'esi apedoreeta ng'ibaren daang akimat ng'akipi anang'olol a apiaro.
Arai Ekaale edia lo awoi nabo adiim.
Ayei akilas na ng'auni.
Amina anapit ekot lokirion lokooyen lo ainakini amaekeng lo anyaritae Eyanae.
Ng'irwa lu agolitere eskul, eyoki Ekaale ng'aatuk a ng'ikauriak keng.
Akwaar apei, iyoki Ekaale nga'aatuk, abu akiru totep.
Na atepa akiru, abu aite namina apa keng, nabe Nakirion, touri.
Arai itaok ng'ini nikebusen noi nipe nying'olikina Ekaale kaace.
Alakarikina Ekaale akiyok Nakirion ka itaok keng kimuriakis tani ng'aatuk nace.
Abu kitam, "Abala apakang kainakini itaok kerau niberu."
Ani eroko itami, abu akan nakagongon kiria ng'esi kidiama.
Aking'olikinet Ekaale amaekeng Eyanae abu kitama, "Amae, nyanu ng'aatuk?"
Tatachak amaekeng Eyanae, "Abu itiokon taanyu ng'aatuk daang ananok, amam Nakirion ka iyong.
Abulit itiokon sodi katomeu ayong aanyun iyong."
Alakarikina Ekaale alimokin amaeken eger lo auria Nakirion itaok nikebusen.
Tama amaeken Eyanae, "Adaki ayong itaok kuwopuut iyong ka Nakirion."
Alakara ng'itunga daang aking'olikin Ekaale, Nakirion ka itaok ejokak.
Kingit Ekaale apakeng, "Ichamuni iyong atolema ayong itaok loger lokolong ibala?"
"Ee, lokokang, ikon daang.
Alimunet erai alimunet."
Ayei kolong ekilelokooyan, aurianaemeleku ating'it.
Auriana ekidorlolomaret kai dang.
Adit nabo taniekitanda loperietkeng.
Ibasikil dangauriana lokojokon.
Apisit ekile aitwankire!
Abu ng'esi tosubakemeleku lokooyana ting'et.
Todupaki ng'apirinnakooyak lokidor.
Ekitanda dang, diotosubak lokooyan.
Tolot lodukantogiel abasikilnakooyan kwang'esi.
Ekicholong kaakijiko naemujeena awoyakdaang.
Taramaki anawitolomia namoninaapolon ng'ikarukaalak.
Emina apakang auju.
Amina ayong ng'akonflakio.
Emina apakang ekahawa.
Amina ayong ng'akile.
Emina apakang ng'aepols.
Amina ayong ng'amachunga.
Emina apakang amugati.
Amina ayong ng'amugatii na iwosaritae.
Kimina sua daang ng'akekio na akimyet.
Ewik loben,  abu ayong atanyu ng'abaruae nakaalak.
Akwaar na apei abu eketedekan kang kigir abarua loketataman kang.
Edeka Thabisile.
Echamakina iboikin nawi.
Akwaar na ng'arei abu ayong ataanyu abarua anakilas kang.
Tojoker atipei,  Thabisile!
Akwaar na ng'auni abu ataanyu abarua alopaekang alokajokon akidwng daang.
Achori ayong etorube lo kotere iyong.
Amina na ebunit ani a Dudu.
Akwaar na ng'omon abu ayong ataanyu abarua ani aitiokang.
Alosi kolong aberu na anapit ikoku keng alokaku akiger ng'araito namoni.
Abu ng'esi kiyokin ekitoe lo arait ageor naakonit lokojokon.
Kiperik ng'esi ikoku lotorube dio todoka kidiama ekitoe akiger.
King'olik erotot ang'imoe, lo etorunit diye neni, ikoku eperi bon alokwap ekitoe.
Toriang'akin ng'esi king'is bon tama, "Aliwae eyei itokeng a ikoku ka en?"
Tokudokin ng'esi nabo tokienyu ikoku kotere egilgil ang'iriko ka ng'asuwa na anapit ng'esi alomosiring ka ng'aki.
Kimiek ng'esi ikoku toboliar ng'iriko.
Akiena ikoku niti ebolia.
Tokienyia aberu kwap esaki akiyen inyo ekienar ikoku.
King'olik ng'esi ekile logela iboi alo diyete ikoku keng!
Tobul ng'esi lokojokon talakaki echwee ang'araito ileleba tachakun kwap.
Pussss!
King'olia erotot ng'olo kidiama tama, "Kuria nyikibul.
Etobolia ayong ikoku kon nikebusen."
Kong'ina, totiyaun aberu ng'ina alokidiama ekitoe.
Tolemu erotot ng'olo erikot epei, naki ikoku, dio tama,  "Erai en ibore ni kainaki ayong iyong."
Sodi tolimok aberu tama, "Tolema ikoku kon, tolema echwee kon dio tolot nawi.
Tolimoki ekile kon towotok nakwap na emam aremo.
Kesisil ayong ikoku eka sapanet."
Ilelebi ito adere nachukul nareng'an.
Eboliasi Abongile ka amotoga nareng'an.
Eting'it Deon ng'atur nareng'ak.
Enapit eya eworu lo erarum loareng'an.
Eyei akolong narengan kidiama apaakang.
Eyei ekatuurut loareng'an itoweitae anapak.
Eyei ayole nareng'an lopateit a Babalwa.
Eyei ekitudung'et akim loarengan ni echunare.
Sibhale lo enapit eworu lo erarum loareng'an.
Itemonokin ng'esi ng'amuk nareng'ak.
Nyitemokino kesi!
Arai kolong Akine,  Ing'ok ka Aite ng'ipaalon luminan noi.
Apei kwaar tolimosi aperor,  dio todoka amotoka.
Na anang'eta ni alose dio totiyaunos.
Abu ekamen amotoka king'it kechi ngaropiyae.
Tolemu Aite nakeng daang tatach.
Dio Ing'ok kipoto anot ang'aropiyae kidaru na achamakina ebuakinio ng'esi.
Napei ebala ekamen amotoka atobuwak Ing'ok ng'aropiyae na adikino ebongunete,  kipung'ar Akine nyetacha!
Tong'o ekamen amotokaa lokojokon kitorotok amotoka nyebuakina Ing'ok ng'aropiyae keng.
Ng'akiro erakari Ing'ok na ing'olikinia amotoka kipung'akin esaki ng'aropiyae keng nakolong edong'ete lokamen amotokaa.
Na eng'olikinia Akine amotoka abu kipung'ar namoni kotere eemit akirumuno king'itae ng'aropiyae.
Nabo inisa Aite alorukudi kotere eyeni atamari atach kolong emam nyakadaitae ng'aropiyae.
Ang'opi kolong akiru.
Towon akwap lokojokon.
Torotoki ekadokot esaki ng'akipi ka akimuj.
Kitor ni aya ng'imoru ka ng'adipoe.
Tani ni adolio akwap be Tirkol.
Abu ng'esi talakar na adolio nakwap naka.
Toriamu ajako, kimuj totum.
Nakanei kiyitu luche.
Sodi torotok tobong'o nakwap keng.
Talakaros ng'ichomi luche na eng'olikineta ng'esi.
"Aliwae eyei akwap na eyei ajako na?"
King'itakinos.
"Kariki ayong eesi inaa," tatachak kechi.
Tominasi ng'ikadokoi luche tirkol.
Toloma neni jik.
Apotu ng'ikadokoi lung'orok alotirkol tong'oa.
"Irikarete ng'ipeyok lu ajako yok," kiburakis kechi.
Apotu lu alotirkol toloto akitojikin lupeyok.
"Inyo ejiyere?"
king'is ekarikon.
"Abe elal bo ajako!"
Arai ng'akiro ng'una iteni.
Dio toloma dang aekisil.
Ayei kolong Ikale ka Irara.
Taraut ng'ipaalon.
Toloto nakeor kapei abolia.
Tobong'ut nawi kewar.
Tolimok Ikale itokeng,  "Ariam ayong epae loajokon.
Eyakar ng'ajul namugeyek ka nakirionok.
Alakara ayong.
Eriamun moi naboka ng'esi."
Totachak ataikale,  "Hee-ro ikakoku.
Alakara ibong'u niajokon.
Mere epae yok.
Arara erai emoit.
Kiari ng'oni kitonyam.
Nyiriama kang'esi moi nabo."
Kaneni tolimok Irara itokeng nia ayei.
"Aanyu epae loajokon.
Eyakar ng'ajul nakirionok.
Elakara jiik.
Eriamunos moi nabo."
Totachak ata Irara,  "Hee-ro cha ikakou nikesionon.
Kerai ikale nitikajokon.
Alakara nyenyama iyonga.
Kiriamun ka iyong moi.
Taar tonyam nii-eem."
Akwaar nache,  tolot Irara lorerea ka-taa Ikale.
Amam Ikale.
Adukito ka itokeng alokai.
Tochalu Irara,  "Atoloto nakeor atoboliata."
Tama Ikale,  "Meere ng'ipalon ng'on nabo.
Nyabuniang.
Apupiang itokeng.
Ejok ng'ide epupete itokech."
Tong'oo Irara.
Tobong nia-itokeng.
Amina ayong akisuam.
Ng'ae esomakiniang?
Ejotoe nakatokang.
Ng'ae esomakiniang?
Itiyaate itwakang ka atakang etich eche.
Ng'ae esomakiniang?
Itiyaate apakang ka apaa kang etich eche.
Ng'ae esomakiniang?
Asuami ayong dae bon!
Kolong aangorot noi, akuj na nadis, Nyame, agolokinit ng'ikoio daang nasaduku nakitoe, kidiama nadis.
Amakatar ng'itung'a lu alokwap ibore ni isisate nabo apotu kiyalolong'o noi.
Apotu tolimokis Anansi asimokok na eos king'arak kesi.
Abu Anansi kilog iuno nikoyen, sodi todoka kidiama nadis a iuno animidik.
“Apedori ayong anyun ng'ikoio, karechia?” abu king'it akuj na alokidiama.
Abu Nyame tokienar Anansi nabo tama,“Oitiakoi, egogong ebe a ng'ikoio kalu.
Nyipedori iyong akitach kesi daang, asimokok nachi.”
“Etia ng'aropiae a ng'ikoio ai?” king'is Anansi.
“Itemokino iyong kiinuni ayong ng'itieng lochiching ka lukaturok”, tatachu Nyame, “Eris lokakwanan ang'ikel kwa akwara, lotili lokonyi ng'itung'a, ka emun lokelikoron ng'itung'a daang.” Abu ng'esi tokieni lokojokon.
Etami atamar eya ng'ikoio keng niajokon.
Sodi totiaun Anansi loge tobongu kwap a iouno keng animidik.
Abu kitama noi, nabu titiak ng'arekinet.
Abu toboka akipany nakooyen, tonuk a ng'aten ka apua tong'opia, nabo toeka nawi kotere akimuj na ebong.
Ani ebong, eyeni noi, abu eris tochakakin nakipany.
Abu ang'oit togwarana ekwaas aakipany, na kanenei nyepedoria ng'esi apudun.
“Oitiakoi, kimiekinae keng'arak lopaekang lo etau!” tolimu Anansi.“Kinapakin konte nakito nu ani erumor keriuni ayong iyong nikalapatan.” Abu Anansi toinik akai keng na asimokok namidik nia a eris ka ng'akito, nabo kiria ng'esi nadis kidodik akuj na alokidiama.
Nabo tokieni Nyame tama, “Nyanu luche luarei?”
Sodi tobong'o Anansi kwap aanyun ibore nia ang'iarei.
Abu kitam, kitam nabob u ka arekinet.
Abu tolema etwo na eleleba ng'akipi nabo toeka lokitoi lo alomito ta lotili.
Abu tobukok ng'akipi ng'ache nakais kech wadaang.
Nabo totub akuyen alokitoe a edis toting alokidiama akou keng, nabo tobukok ng'akipi nache nakwaan keng daang.
Abu ng'esi tonyara ta lotili, “Esi ta lotilia!
Potu king'olikisi!
Etepi akiru!
Atipei-tolomasi tooma etwo kang nabo kiwaak eesi daang nikaonon.” Nyeminasi ta Lotili apapaler, sodi apotu toporokis tooma etwo a Anansi.
Nabo abu Anansi atipei tobunak akai asimokok lopiding'a daang sodi pe apedorete ta Lotili apudor tani kipichun kwae.
Abu todaka kesi kidiama nadis nabo kidodik akuj na alokidiama.
Abu Nyame nabo tama, “Nyani ni a esal?”( Nyekiena ng'esi nabo).
Sodi tobong'o kwap nabo.
Abu kitam noi noi, nyepedora ng'esi eyeun arekinet.
Sode king'it aberu keng, na ayakar ng'itamen lu ajokaka.
Kaapei apotu taanyut atene nakooyen nalang'ir nabo ka ageor nakagong'on.
Na anang'eta diete ayanae na alomit emun, apotu topegakin.“ewoi ateni!” “Emam, nyikoni neni!” “Kong'ina ikoni neni!”
Abu emun tolum nikalapatan nabo king'is aka inyo apega.
“Kipegakina ayong ka aberu kang, ”Tolim Anansi, “Ebala ng'esi ewoi akitoi na akidwang iyong.
Na kaneni nachamunit ayong.” “Awoi ayong akidwang akitoe ng'ina!” tolim emun.“Awoi ayong noi!
Arai ayong emun Loapolon!
Kiwakisi akitoi kus diyete kang kitetemokis!”
Sodi tosubak Anansi ng'una, nabo toinik emun nakitoi a ngaten keng kitenaror.
Na aenere ng'esi wadaang, Abu Anansi ya emun tanang nadis.
Abu Nyame tochamu atamar abu Anansi tatach ebe keng.
Sodi tolot nasaduku keng nakitoe, tang'a agoliet, nabo nak ng'ikoio daaang ni Anansi.
Abu Anansi todaka ng'ikoio daang alakara nakwap.
Abu tomora ka aberu keng, ka ng'itieng luche daang nabo ka ng'itung'a daang.
Kotere aria ng'ikoio lu isisao, mere lukikecha nasandukui na ng'akito.
"Ito," anyara Lebo.
"Bua king'olik.
Edisiak ng'iworui lu noi anikang!"
"Kimiekinae eng'olik," tolim ito.
"King'olik eworu kang lonapan anabor.
Edit noi," tolim Lebo.
"Kong'ina,  ikoni neni," tolim ito.
"Epedori Nomsa akinap eworu kon lonapat anabor."
"King'olik ng'iworui kang lukanikan.
Edisiak nabo daang," tolim Lebo.
"Kong'ina,  Ikote daang neni," tolim ito.
"Epedori Nomsa akinap ng'iworui kon lukanikak."
"King'olik eworu kang lonapat alorarum.
Edit nabo noi," tolim Lebo.
"Kong'ina,  ikoni neni," tolim ito.
"Epedori Nomsa akinap eworu kon lonapat alorarum."
"King'olik ewoeu kang lo a ng'agiran.
Edit nabo noi," tolim Lebo.
"Kong'ina,  ikoni neni," tolim ito.
"Epedori Nomsa akinap eworu kon lo a ng'agiran."
"King'olik ewoeu kang lonapat anakiru.
Edit nabo noi," tolim Lebo.
"Kong'ina,  ikoni neni," tolim ito.
"Epedori Nomsa akinap eworu kon lonapat anakiru."
"King'olik ng'apokoi kang.
Edisiak nabo noi," tolim Lebo.
"Kong'ina,  ikote neni," tolim ito.
"Epedori Nomsa akinap ng'apokoi."
"King'olik ng'amuk kang.
Edisiak nabo noi," tolim Lebo.
"Kong'ina,  ikote neni," tolim ito.
"Epedori Nomsa akinap ng'amuk kon."
"Tokona iyakar iyong ng'iworui lukaalak," tolim Lebo.
"Mere kong'ina,  amakar ayong," tolim Nomsa,  "Epolok ng'iworui lu daang anikang!"
Kolong ang'orot ayei epeot lo anyamit akoro.
Epasae ng'esi irimit ng'amon esaki akimuj.
Abu ng'esi taanyu amana a ng'apedur anakokito noi.
Abu togipa atene a ng'apedur ineno anatene a ekitoe.
"Ekote nu dir nakabok noi," abu ng'esi kitamak kong'ina.
Abu ng'esi kikuto nabor sodi toporokinio kotere enenoro atene kidiama noi.
Aloka ng'epedur noi.
Abu epeot kikumakin kwap todo alogur.
Abu epeot tokuraun nabo kikutok nakalonon nabo.
Arekinit ng'esi atamar atopor kidiama noi.
Abu ng'esi topor nabo kidiama noi nabo kikumakin todo alogur.
Abu kining'ok tobong'onok na kaneni nyepedoria ng'esi adotun tani apeduru apei.
Abu kikumanakin sodi tawan egur keng.
Ekisidi keng,  abu ng'esi kipiosi ng'una sodi torotok kaneni.
Abu epeot ng'olo tong'o noi.
Abu towo king'olia napedur nabo kitamak,  "Ikote ng'apedur ng'un nakabar."
Abu torotok.
Na kaneni abu ng'esi tanyam akoro akidwang nitete a eking'aren.
Arai kolongakidodok ka emunng'ipaalon.
Tama akidodok,"Ibwa apana apeyonawi aitokang."
"Ejok noi," tatachu Emun.
"Kiyok ng'ae ng'auyeiyok?"
"Edong'i ayongeyok ng'auyei kus,"tatachu ekadokot.
Abu Akidodokkileleb ng'ikonglochwee ainaaritokeng.
KiswokakisAkidodok ka Emunarotokin.
Todeng'onamoni.
Apotu kiriamun kaasung'sungang'ikunyuko.Tobul Emun.
Abu Akidododokkigagaa Emun aniang'ikunyuko.
Todolo kechi nawiaitokeng Akidodokenyamit akoro noi.
Dio kilatarosering'a idaritoakimuj nanyamat.
" Ekone, tonyoukiboikin," tolimokiakidodok emun.
Tama emuneboikin, nakanenipe arai ng'esiakidodok.
"Nyapedori ayong eboikin kwa Akidodok," tamaEmun.
Tong'er akidodokakiirar ng'akirong'una.
"Nyinupit iyongng'akiro kang.
Alosiayong nawi."
Tong'o Emun.
"Abala kolong kori erai Akidodokepae!"
Apei kwaar kolong ang'orot, ayei asimokok anyaritae Anansi.
Arai aberu na Anansi akepon natiajokon noi.
Nakaneni amina Anansi jiik akiiranar ng'amuja naepoote luche anadakarin kotere ng'auyei kech.
Apei kwaar, towo anawi a Apoo.
Arai Apoo lopaekeng lokojokon.
“Abe eyei bo eboka lo ang'akui namot Kon,” kirema Anansi elakara, amina ng'esi ng'akui lokojokon.
“Ering'a nyekokho,” tolimok ng'esi Apoo.
“Dae, ekokete atipei.
Kiboikin emuja kaapei.” “Amina sek ayong akiboikin.
Nakaneni ayakar etich tokona.” Tatachu Anansi atipei.
Karai kiyang'a ng'esi anawi Apoo, keinakinitae ng'esi etich edio tosub.
“Ayeni ayong,” tolimu Anansi, “adonyokini ayong akai asimokok.
Atoenik ekwaas epei nakeju kang dio ekwaas loche namot kon.
Napei ekokioto ng'akui kona kiloilok iyong nabo abuni ayong amotuno!” Abu Apoo tatam atamar ejok atamet ng'ina.
Dio kikokis neni.
“Ayeni ayong,” Tolimu Anansi, “adonyokini ayong akai asimokok.
Atoenik ekwaas epei nakeju kang dio ekwaas loche namot kon.
Napei ekokioto ng'akui kona kiloilok iyong nabo abuni ayong amotuno!” Abu Apoo tatam atamar ejok atamet ng'ina.
Dio kikokis neni.
“Eng'uu ayong ebias lokaabon,” king'uu Anansi elakara elosi.
“Anansi, ileleba amot kang ng'abiyasia ka ao!
Ibwa atomora kaapei.” Tanyara ng'esi lopaekeng Eputir.
“Aina ayong kong'ina.” Tolimu Anansi.
Nabo kisisau Anansi ng'akiro a asubakin akai asimokok naenikinio ekwaas nakeju keng ani loche namot ebiyas.
Tatamak lopaekeng Eputir atamar ejok atamet ng'ina.
Dio robo tosubakinae.
Ng'asaa na anang'ia Anansi nang'olol, toenikina eus akai asimokok nakejen nakan-kauni daang.
“Aria atamet naajokon.” Dio tolimokin Anansi bon emunoo.
“Nyayeni amot kang'ae ekoni eking'aren?''
Napei kona, kiira ng'esi auno naakeju eriyar.
“Oo!
Auno na einikina namot na Apoo na eboka ang'akui ng'ina.” Tolimu Anansi.”
Kiira ng'esi auno nache nabo, ta nache.
Kiira Anansi ng'aunoi ng'auni aapei.
“Oitakoi kare,” kirema Anansi naeiraria auno na ng'omwon iriyar.
Napei kona kiira nabo na ang'akan, ka na ang'akan-kapei, na ang'akan­kaarei tan a ang'akan-kauni.
Kiriyarai Anansi lowae logo, lowae yege.
Kiriyaa kila itwaan lowae keng kirijakin ng'kejen keng todiimima lokojokon.
Kikokoriyor Anansi nang'olol.
Na elotarotor ng'aunoi akai asimoko daangii, kiriun Anansi king'a iirarit nikaapilan.
“Oitakoi Akuj kang,” Kilip Anansi.
“Kori pe aria atamet ng'ina naajokon jiik.” Tani nakwaar naga, eyakar Anansi –asimokok ng'akejen ng'akan-kauni nadiim, nabo nyeanyuna ng'esi adio kimuj akwaar ng'ina.
Emam nyepusena ngirwa daang.
Ikote neni a?
Nyepusiana jiik.
Kori ai?
Nyonte erakatar ng'akui nakalibak?
Emam nyelibak ng'irwa daang.
Nyonte enyang'aketa kidison?
Enyang'aka ng'idison lukakonok.
Erai ng'idison lukajonak lukalibak.
Nyonte eriokieta ng'akimuket a akiru?
Emam ng'akimuket a akiru daang nyirioko.
Nyonte ereng'ieta ng'akot?
Eyei ibore iche nakot.
Ng'esi itereng'it kesi.
Nyonte ekwang'ia amakat?
Nyayeni ayong.
Kiloseene ayong ka lopaekang lobe Kiki losukul.
Apei kolong’it, kiwap sua ekile alokaku.
Ang’oreka ng’ikel keng.
Eleleba ng’ikang’ok loreet.
Nakikienyikinia sua ng’esi, tong'oo kisuburwak sua.
Kerumut, kemasakis ayong tooma imotoka.
Abu Kiki kipung’ar kilany kechi.
Kewakis kai nati aribokinit chuch.
Katoena ng’akan.
Tama ekile, "Kimuj, elona ni elosio!"
Ani emuji ayong, tamasi ng’esi asikara.
Napei, todulut luche erikunito Kiki.
Eirasi sua ng’ikiliok ng’ulu iburate anakai anache.
Tama Kiki, "Bwa atosiwakisi.
Nyepedorete ng’ikauriak yok akitach kesi."
Kipotu eriutu ng'akito na aya lodirisa kileereu tani nikalapatan.
Sodi Kiki kipung’ar king’a alimokin ng’itung’a.
Todolut ng’ikiliok ng’ulu atipei.
Ang’oito kechi.
Nakaneni apotu tobong’osi nabo kai ekiyan.
Abu ayong eira etoil ebala, "Nyiyem, adolu nang'olenyang."
Eira ayong echale ka eruye ang’atomian.
Tama apolisit naberu, "Arumor ng’akiro daang.
Iyei tokona yong niajokon."
Anyoun akwaar ng’ina, atarata ayong ka Kiki lukichoikinit.
Eyeni itwaan daang atamar eyakar Etom ekume lokooyen.
Nakaneni, kolong angorot ayakar Etom ekume lourien talang'ir.
Ekoni amukat alokiding ereet keng.
Touriae Itaok a etom kong'ina.
Ayakan aking'iset a etieng'it kadaang.
Apei kwaar asaki ng'esi akiyen nakaalak kidiama Ekori, "Nyo iyakar iyong emosiring lokooyen?"
Asaki nge'si nabo akiyen kidiama Amosing.
"Nyo eitanea amwaara kon?"
Kiriemun nabo ka Epir.
"Nyo ereng'ieta ng'akonyen kon?"
Kiriemun nabo ka Akinyang king'iit tama.
"Nyo kolong akimuj kon na imujeene iyong ebong?"
Nying'is aking'iset na ikori ng'ina.
"Tolimok ituokeng kong'ina."
Korotok ng'esi eng'oit.
Tolimok Ekuruk lokooson ng'esi tama, "Kiwapakinae ayong atanang'a nang'olol.
Kaina ing'olikini iyong akimuj na imujiena Akinyang ebong."
Abu Itaok Etom kiwapak Ekuruk erot neni daang tani nang'olol.
Aotu keci topedo emoni tananga lokwaas ang'olol.
Tokenyik ng'akipi.
Aliwae ayei Akinyang?
Kimaala ataaba Itaok a Etom "Ejoka-a?"
tatacak Itaok a Etom taama, "Ejok noi."
Kingis Itaok a Etom ebala "Kori iyeni iyong akimuj na imujeene Akinyang ebong?"
Tolimok ataba itaok a Etom abala tokudokin katolimok, "Tokudokin noi."
Tokudokin bocha itaok a Etom sodi.
Taapik ekume aitaok aitom diyete akituk Akinyang.
Toruk "Ekuruk – kwaak!
Kwaak!
Itanyama Akinyang tarau kimuj e ka ebonong."
Towo Itaok a-Etom, kikutkutwo nabor iriunit ekume keng.
Towounea Akinyang ekume keng.
Kiride Itaok Aitom ekume keng anakituk Akinyang.
Tadakar "Puss-ss­ss!"
Nalup a-akaku.
Naetelekare akimuj keng nakebong.
Tolia-a Akinyang nakipi.
Kisermok Itaok A Etom ekume keng.
Nianyung'ara ng'esi ni esalunutor!
Tooyar noi ekume keng, tebebeno ageor ng'esi alemun anaten anakoyak.
Tani akwaar nakariran ekume lokeng ng'esi eokunio ng'akipi kilataror.
Etom epei elosi akimat ng'akipi.
Ng'ikorio ng'iarei elose akimat ng'akipi.
Ng'ikosowa ng'uuni ka ng'ikieny ng'uomuon elose akimat ng'akipi.
Ng'agetei ng'akan ka ng'iputirio ng'ikankapei ikomate nakipi.
Ng'itukoi ng'ikankaarei ekerete nakipi.
Ng'akidodoka ng'akankauni ka ng'ikolea ng'ikankoomuon icolumate alotooma ng'akipi.
Eng'atuny epei egiro.
Esaki akimat ng'akipi.
Ng'ae ekerit eng'atuny?
Etom epei emasi ng'akipi ka eng'atuny.
Eriamun kolong Echom ka Akinyang lokwaas a anam.
“Ilomit ai?” king'is Echom, “nakipi.” tama Akinyang.
“Ai ilomit yong?” tama Akinyang.
“Lokito.”
“Ipedori yong akilulumare a?” King'is Akinyang.
“Nyapedori ayong akilulumare,” tatachu Echom.
“Ibwa ketatam.
Nyiyem,” tolimu Akinyang.
Ani edoli kiding anam tama Akinyang asak akiring.
Tobul Echom noi.
Adikino Akinyang enyami ng'esi!
Abu Echom tasak eger lo iidakinia Akinyang.
Abu Echom toriamu atamet.
“Kainakini yong etau kang, nak ng'esi,” tama Echom.
“Nakaneni eyei etau kidiama ekitoe yeke,” tama Echom.
“Ipedori yau a?” King'is Akinyang.
“Ee,” tama Echom.
Dio akinyang kilulumaea lokwaas anam.
Kipung'ar Echom.
“Mere yong lopaekang.
Iliokono yong!” Tolimu Akinyang.
“Mere ng'on ng'ipaalon.
isaki yong Akinyam ayong!”
Ekiro kang ng'esi Simo.
Ayakar ng'ipalon ng'omon.
Ng'irora kec ng'esi Drusilla,  Paula,  Anton ka Atabo.
Napae kang Drusilla emina abolia epira lo eng'akejen.
Lopae kang Paula emina akilulumare.
Lopae kang Anton emina abolia na adukduk.
Lopae kang Atabo emina akiswam.
Ayong'aa?
Amina akisub ng'iberei daang lu eminasi kesi akisub.
Abolia ayong epira lo ang'akejen ka Drusilla.
Elulumare ayong ka Paula.
Abolia ayong adukduk ka Anton.
Bua epae,  nyo emina iyong?
Bua,  atoboliata ka sua epira lo ang'akejen.
Bua,  elulumata ka sua.
Bua,  atoboliata adukduk ka sua.
Bua,  atosuama ka sua!
Emina Selina ng'ipakai.
Elalak ng'ipakae alokai keng.
Eyakar Selina ipaka ipei nikirion.
Imujana ipaka een akiring nakaalan.
Eyakar Selina ipaka ipei nikatuman.
Imujana ipaka een ibore daang'.
Ipaka nia ng'uuni todokaa lokitoe.
Tokedokin lokitoe.
Todokaa Selina lokitoe.
Tokedokinos ka ipaka nia ng' uuni lokitoe.
King'arak totokeng Selina kechi adokun alokitoe.
Eyakar Selina ng'ipakae ng'iarei lupalag.
Eperete anakolong akwaar daang'.
Eyakar Selina ng'ipakae ng'uuni  lukeberak.
Irumete  ng'irunyei nakware alokeno.
Eyakar Selina ing'ok ipei.
Enyaritae Eng'olekume.
Eng'olekume epae.
Eng'oit.
Nyeminasi ng'ipakae Selina Eng'olekume.
Iritanarete ng'esi alokai.
Kipung'ar Eng'olekume.
Tasaka Selina Eng'olekume yau nawi.
Apotu Ng'ipakae nyielakaros.
Nechamito aking'olikin Eng'olekume nabo.
Ng'iai ng'ipakae eyakar Ereng'?
Eyakar ng'ipakae ng'inan kauni.
Ng'iai ng'ing'okuo eyakar Selina?
Eyakar ing'ok ipei.
Aluwai eyei Eng'olekume tokona?
Kolong aangorot noi,  akuj na nadis,  Nyame, agolokinit ng'ikoio daang nasaduku nakitoe,  kidiama nadis.
Amakatar ng'itung'a lu alokwap ibore ni isisate nabo apotu kiyalolong'o noi.
Apotu tolimokis Anansi asimokok na eos king'arak kesi.
Abu Anansi kilog iuno nikoyen,  sodi todoka kidiama nadis a iuno animidik.
"Apedori ayong anyun ng'ikoio, karechia?"
abu king'it akuj na alokidiama.
Abu Nyame tokienar Anansi nabo tama," Oitiakoi,  egogong ebe a ng'ikoio kalu.
Nyipedori iyong akitach kesi daang,  asimokok nachi."
" Etia ng'aropiae a ng'ikoio ai?"
king'is Anansi.
"Itemokino iyong kiinuni ayong ng'itieng lochiching ka lukaturok",  tatachu Nyame," Eris lokakwanan ang'ikel kwa akwara,  lotili lokonyi ng'itung'a,  ka emun lokelikoron ng'itung'a daang."
Abu ng'esi tokieni lokojokon.
Etami atamar eya ng'ikoio keng niajokon.
Sodi totiaun Anansi loge tobongu kwap a iouno keng animidik.
Abu kitama noi,  nabu titiak ng'arekinet.
Abu toboka akipany nakooyen,  tonuk a ng'aten ka apua tong'opia,  nabo toeka nawi kotere akimuj na ebong.
Ani ebong,  eyeni noi,  abu eris tochakakin nakipany.
Abu ang'oit togwarana ekwaas aakipany,  na kanenei nyepedoria ng'esi apudun.
"Oitiakoi, kimiekinae keng'arak lopaekang lo etau!"
tolimu Anansi.
"Kinapakin konte nakito nu ani erumor keriuni ayong iyong nikalapatan."
Abu Anansi toinik akai keng na asimokok namidik nia a eris ka ng'akito,  nabo kiria ng'esi nadis kidodik akuj na alokidiama.
Nabo tokieni Nyame tama, "Nyanu luche luarei?"
Sodi tobong'o Anansi kwap aanyun ibore nia ang'iarei.
Abu kitam,  kitam nabob u ka arekinet.
Abu tolema etwo na eleleba ng'akipi nabo toeka lokitoi lo alomito ta lotili.
Abu tobukok ng'akipi ng'ache nakais kech wadaang.
Nabo totub akuyen alokitoe a edis toting alokidiama akou keng, nabo tobukok ng'akipi nache nakwaan keng daang.
Abu ng'esi tonyara ta lotili, "Esi ta lotilia!
Potu king'olikisi!
Etepi akiru!
Atipei-tolomasi tooma etwo kang nabo kiwaak eesi daang nikaonon."
Nyeminasi ta Lotili apapaler,  sodi apotu toporokis tooma etwo a Anansi.
Nabo abu Anansi atipei tobunak akai asimokok lopiding'a daang sodi pe apedorete ta Lotili apudor tani kipichun kwae.
Abu todaka kesi kidiama nadis nabo kidodik akuj na alokidiama.
Abu Nyame nabo tama, "Nyani ni a esal?
"( Nyekiena ng'esi nabo).
Sodi tobong'o kwap nabo.
Abu kitam noi noi,  nyepedora ng'esi eyeun arekinet.
Sode king'it aberu keng,  na ayakar ng'itamen lu ajokaka.
Kaapei apotu taanyut atene nakooyen nalang'ir nabo ka ageor nakagong'on.
Na anang'eta diete ayanae na alomit emun,  apotu topegakin.
"ewoi ateni!
"Emam,  nyikoni neni!"
"Kong'ina ikoni neni!
Abu emun tolum nikalapatan nabo king'is aka inyo apega.
"Kipegakina ayong ka aberu kang, "Tolim Anansi, "Ebala ng'esi ewoi akitoi na akidwang iyong.
Na kaneni nachamunit ayong."
"Awoi ayong akidwang akitoe ng'ina!"
tolim emun.
"Awoi ayong noi!
Arai ayong emun Loapolon!
Kiwakisi akitoi kus diyete kang kitetemokis!"
Sodi tosubak Anansi ng'una,  nabo toinik emun nakitoi a ngaten keng kitenaror.
Na aenere ng'esi wadaang,  Abu Anansi ya emun tanang nadis.
Abu Nyame tochamu atamar abu Anansi tatach ebe keng.
Sodi tolot nasaduku keng nakitoe,  tang'a agoliet,  nabo nak ng'ikoio daaang ni Anansi.
Abu Anansi todaka ng'ikoio daang alakara nakwap.
Abu tomora ka aberu keng,  ka ng'itieng luche daang nabo ka ng'itung'a daang.
Kotere aria ng'ikoio lu isisao,  mere lukikecha nasandukui na ng'akito.
Arai ikoku niici ng'esi ni eking'aren eng'olikini ibore nikiumokina anikalonan.
Aapunet aibore kang'ini,  king'olik atamar kwa ibore aberu na adolit.
Tokurianite toos dae,  abu ikoku niici kurudar diye beru.
"Echamikina ngon kiminio ngesi," totiakut ng'itunga aikoku aniici.
"Kiwakini ng'on ng'esi ka ikekoku niajokon."
Todol akidouno ikoku.
"Kijuk!"
"Yau egolos!"
"Ng'akipi!"
"Kijuuuuuuuuuuuuk!"
Ani ing'olikinete ikoku,  toporo ngi'tunga daang ka ebuloi.
"Esikiria a!"
Topegakin kec.
"Kibaa ta kiwakini ikoku ka itokieng niajokon,  ibore boca kisubakini kona ng'esi ng'ini," tolimut ng'ice.
"Kiinunete ng'on ekeny lo aronon!"
tamasi ng'ice neni.
Abu aberu kidong arai ng'esi bon nabo.
Tong'opik ibore esubakinia ikoku niliwo en.
Tong'opik ibore esubakinor tani ng'esi elope.
Kang'una daang abu ng'esi boca tocam atamar ikeng nyikoku na arai ng'esi itokieng.
Kong'ina,  ani kidong ikoku ikoni neni,  edit,  egelaner ibore daang.
Abu ikoku ikaku sikiria topol jik kaleng akaku aitokieng.
Alo rotin ka daang alu etetemi ng'esi abu tokuruwor araun itwaan.
Kiyalolong itokieng takadanakin.
Ace pak nak itokieng ng'esi etic lo erai eka ng'ibaren.
Abu ikoku sikiria tong'opik akiroit na arai akeng,  tong'opikis nasubakina.
Akwaar apei,  abu tong'oo lokojokon topet itokieng tocakak nalup.
Abu esikiria kuruma ng'ileec.
Kitikirak lokojokon.
Ani akiyang'akinet,  abu towar na tocakara esikiria.
Toruk ana ribu ebala,  "Hee haw?"
Tobong'ok ng'esi etoil keng nabo,  ebala,  "Hee haw."
Kotere arai ng'esi bon.
Tolugurukin ng'esi lopit epira,  ka ajotoor ng'aju nakationok.
Anyounet keng torukau itwaan nitigela ekenyikinit ng'esi.
Tokenyikinos ka ekasukout lo alakara ni keng.
Apoyu kirukosi ka ekasukout lo eteyeni ng'esi ng'rotin luyeret long'ela ng'elae.
Apotu keci topupokin anakuroit kadaang,  king'aranakin ka akien ka apei.
Ataparac apei ekasukout logo tolimok esikiria atamaa kiwokoe kidiama emoru.
Anaget kidiama ng'idowon,  apotu tojotoros.
Kurujak esikiria edeka itokieng tonyarite ng'esi.
Anyounet.
Tongopiyasi ng'idowon ka lopeakeng lokasukout.
Abu esikiria toyen akuroit nasubakina.
Torukau esikiria itokieng alopei iyalolong'i acakara keng.
Tokenyikinos akoyen.
Tonuwakin lokojo.
Toloma esikiria ka itokieng niajokon alakara.
Apei kolong'it,  alosi Abokok epedit aro na aya ng'inya.
Ang'oleng'ole ng'esi elosi.
Akienyiyarit ng'esi ewarakinit ng'akonyen lonyia,  kiriamun ka Ekame.
Tatachu Ekame tama: "Emam,  nying'olikina.
Keng'arakini ayong iyong asakun!"
Todoka ng'esi kakuu Abokok.
Torotoki Abokok enapit Ekame alokakuu.
Tasaka wadaang,  nakaneni amam nyeanyuna akai.
Ayei akolong loting'ilan.
Ekisidi wadio,  kiriamun ka ikeny Lochuk.
"Isaki iyong ibore a?"
King'is Lochuk "Ee,  Lochuk,  asaki ayong akai kang.
Eyei ni ing'olikinia iyong a?"
Tolimu Lochuk.
"Emam,  nying'olikina,  nakaneni keng'arakini ayong iyong aanyun!"
Kipukpukoki Lochuk ng'abeben toporo ng'aren.
"Abe iwut bo iyong lokojokon."
King'urung'urak Abokok.
Tobung'u Lochuk,  "Awaa,  aporokini ayong dang kakuu kon."
Torubak Abokok elosi,  anapit Ekame ka Lochuk alokaku.
Tasaka wadaang,  nakaneni nyeanyuna akai.
Todooiyo akolong!
Ekisidii keng kiriamun ka Ikolonyo nikori.
"Isaki iyong ibore a?"
King'is Ikolonyo nikori.
"Ikong'ina Ikolonyo nikori,  asaki ayong akai kang.
Eyei ni ing'olikinia iyong a?"
Tatachu Ikonyo nikori tama,  "Emam nying'olikina, nakaneni keng'arakini ayong iyong asakun!"
Toporoki kakuu Abokok dio kirukosi ka Ekame ka Lochuk,  tasaka wadaang,  nyeanyuna akai.
Tokut akatorot naka ebong.
Wadio kona,  kiriamun ka Nacheleru.
Ayee Nacheleru ng'ipirkaala.
"Isaki iyong ibore a?"
Topolimu Nacheleru.
"Ee,  asaki ayong akai kang.
Eyei ni ing'olikian iyong?"
Tama Nacheleru: "Emam nyeanyuna,  nakaneni keng'arakini ayong iyong asakun?"
Toporok kakuu Abokok.
"Kidarou, nyemiekini ayong ng'atur ang'ipirkaala kang."
Kidarak Abokok tolemi Nacheleru ng'atur ang'ipirkaala.
Tanapaa Abokok,  Ekame,  Lochuk,  Ikolonyo nikori ka Nacheleru.
Tasaka wadaang nying'olikina akai.
Tokutak ekuwam ng'akuui kwap ng'akejen Abokok.
Abu tobur Abokok,  "Ipotioketo eesi!"
Kiyang'ak Abokok.
Topoloor ekuwam toribok akwap.
"Ekoe,  aliwae eyei akai kang?"
King'is Abokok.
Abu edou togirok alomoru,  kimiliau nikalonan dio kilimulimu akiru.
"Ekoe,  aliwae eyei akai Abokok?"
King'itakinos Ekame,  Lochuk,  Ikolonyo nikori ka Nacheleru.
Tokut ekuwam kiloilokin lokojokon.
Tokuta ekuwam: Ekame,  Lochuk,  Ikolonyo nikori ka Nacheleru alokakuu Abokok.
Sodi kisiak akiru na ang'amoru,  tip-tip-tip.
Tobul Abokok lokojokon torujakin natubwa keng.
Ebus tooma pe alilim.
"Kong'ina!
Ikwa akai kang nagaa!"
"Eeh,  ikwa akai Abokok nagaa!"
Esaki Hamisi eworu lo esukul lokitetet.
Abu apakeng toriko lomakit.
Abu Hamisi king'olik edia enapit eworu erarum loajokon.
"Ejok eworu ng'ol," kitamak Hamisi.
"Esibit aminio eworu lo ikoni lo edia kang'ol," tolimu ng'esi.
"King'olik,  egielanari aberu ng'in ng'iworui luajokak," tama Hamisi.
"Apa,  togialakinae kare epei," king'is.
"Hamisi,  echamakina agieli ayong eworu kon lo esukul," tama apakeng.
"Amakar ayong ng'aropiyae na itemokino eworu ng'olo," tatachu apakeng.
Tatacha apakeng Hamisi ng'aropiyae na eworu alo esukul.
Tatalar ng'esi na abuunere ng'aropiyae epewe.
Abong'unito ng'aropiyae na etemokino akigiel eworu ng'olo!
Arai akwar na ekeny ka Hamisi!
Eworu ali eseuni ng'esi?
Arai Akukut ka Akamurimuria ng'ipaalon.
Toloto abolia epira.
Tarau Akukut akeruman epira.
Abu Akamurimuria kilomak ng'abaoi ng'auni.
Tong'oo Akukut.
Kiliko Akukut Akamurimuria.
Nakaneni, kiriemun Akukut ka itiekeng'a Akamurimuria.
"Toyiunai itoo!"
Kigalou Akamurimuria anakook  Akukut.
Peabob Akamurimuria.
Todekakin Akukut.
Kisiak Akukut awala.
Tawalau Akukut nakamurimuria.
Kaneni, eremem Akukut ka Akamurimuria tani tokona.
Eboyete kolong Magezi ka Kasira aapei.
Amorete akimuj.
Tama Magezi, "Ibwa etata aapei loger lokimujia aapei."
Tama elimokini Kasira, "Tokuto yong, dio ayong atodupak ng’ibeku."
Tama nabo, "Kitaki yong, atochuda ayong ng’inya."
Ani ekokete ng’akima, tama Kasira loche kape tolem luakoko.
Tama Magezi nabo, "Tolem yong, ewaakini ayong lodula."
Akalanyana Magezi.
Nakaneni abu Kasira ng’esi naki ng’akima epewe.
Tolema Magezi ng'akima, tolot kiriamun ka akukut.
Tonyam akukut ng’akima ng’una.
Dio nak Magezi abeye.
Kiriamun Magezi ka ng’ide.
Tobwang’a abeye.
Nakis ng’ide Magezi amaembet.
Kiriamun nabo ka ikeny.
Tanyam ng’ini amaembet nak ng’esi akopiro.
Kiwokosi ng'itoroi anam akopiro, nakis ng'esi ng'akipi.
Abu ng’esi kitudung’io ng’akipi ng’una akim ang’atotol.
Nakinae ng’esi aep nayepet.
Kiriamunos ka ng’ikayang’ak dio topoko aep.
Nakinae Magezi akou emong ka ekosim.
Kirema ebala, "Ipokit emong ekapolon alochoto!"
Todolut ng’itung’a aking’arakin.
Tama Magezi, "Kiriutu akou ka ekosim."
Tolimok ng’itung’a tama, "Nakinae ng’atuk aina ekapolon."
Erai naga Natabo.
Eyakar ng’ikaitotoi ng’ikan-kapei.
Einakinito ng’ikauriak keng ng’esi agulu.
Emina noi.
Apei kolong’it tobwang’a ta lokaatokeng agulu ng’ina.
Abu Natabo tong’opik agulu.
Kigor ng’esi lokojokon.
Kipung’ar ng’esi dio todoka kidiama lokitoe lokooyan.
Togipasi ng’ikauriak.
“Todoku kare kwap!” kimaimautu.
Toeokis talokaatokeng, “Todoku kare nakaato kwap!”
Abu Natabo tong’oo noi kotere eos ng’olo.
Todolut ng’apaalon.
“Todoku kare ekone,” tolimut eosi.
Apotu ng’apaalon keng toeo jik tani ni adokunia ng’esi.
Apotu ng’apaalon ng’una kirukosi daang elose nawi.
Talakaretei na abong’unio Natabo nawi.
Nakianae agulu!
Kolong ang'orot, alomit awi na alakara.
Pe ajienete kesi.
Eng'aranakinete ng'ikauriak kech anawi tani alomana.
Na kaneni pe achamunitae kesi irudakinosi nakim.
Achamakina esubete etich kech nakwaare.
Kotere asubitae kesi a ng'amonok!
Na kaneni emuit esapat epei alosit nikalapatan nakolong.
Apei kwaar abu ekimue tolalaar.
Apotu ta lokatokeng kiteng'ero ng'esi.
Na kaneni kisidioro ng'una!
Abu ng'esi tokeeya anakolong anakariran.
Apotu ng'ide a ng'amonok kiyalolong'o aking'olikin lokatokech ekeyari.
Na kaneni apotu totiakut arekinet.
Apotu tolemut emodol a ng'amonok ana ekeyarito kichaut ikeny.
Apotu yasi lokatokech lo arai ikeny kidiama naita emoru.
Nabo na ajipunia akolong, abu ng'esi toporo eeokinit tooma nakicha na ataparach.
Akwaar apei tolaran itaak ebu along'or.
Kira esikiria ekoi.
Kipung'a esikiria nia ng'iyenet keng tama,  "Itaak ebu along'or atona."
Tamasi ng'isikiria luce daang,  "Itaak ebu along'or?
Arai ng'una ekoi lokitetet.
Arai ng'ibuin luong'ora daang ngimoe yok."
Tolim esikiria lomojong tama,  "Ng'ikaitotoi,  ilemokino kitosi nakiut ebu along'or etodiutu arimatoe."
"Nyo?
Atoloto na kiut ebu along'oria?"
Tamasi ng'isikiria luce.
"Nyikilosi sua kainyo kiemit sua.
Kiuyemete sua ng'ibuin luong'ora ng'ulu."
"Topupok," lolim esikiria lomojong.
"Anipekilot ng'oni,  king'oikinete ng'uni ng'ibuin luong'ora.
Epenat atamet na kimyareta ng'oni aria ateni,  tolimut ng'iskiria luce daang."
"Itemokino kilosi nakiut ebu along'or.
Anikilot elakarosi ng'ibuin luong'ara kotere ng'oni achepala epedorete taraut ng'ipaloon yok."
Kong'olikis ng'ibuin luong'ora ng'iskiria aloking'a awi.
"Nyo eyakatar ng'isikiria ne?
Eponito kianar ng'onia?"
Kuuomokis ng'ibuin luang'ora.
Kirasi ng'isikiria ng'ibuin luong'ora aniaumor min ebuloi losikiria kisiakis ayeeore:.
Ng'ibuin luong'a luapolot irikaate esi akwaar kiya kwala.
Irasi sua esi iyeosi akwaar kiya.
Ng'ikel kus ewoyaka ka ng'akonyen kus nakacak kanenidae.
Akimuj kus iriono cue abe ekwaang bo ng'aein kus.
Kaa,  anitokona boca.
Itaak kon eperi alojom,  keng.
Nabo etoanit!
Akuj yok etoanit!
Amakeng ebu along'or alokatoan tataeak kec tama: "Eite kus ejok.
Nabo ng'akiro kus ebobok.
Kipeyounitoe tama ng'ikaitotoi kang ng'isikiria.
Taanyt ni iboikinosi!"
"Kipeyounitoe nyo kinunito esi sua atanyama?
Ng'ibuini luong'ora enyamit akoro.
Esakete airing!"
Abu ebuloi min losikiria.
Tama epei kec potu epung'aras.
Tamasi luce nyepedor kiritarete ng'oni ng'ibuin luong'ora.
Tama esikiria lomojong,  "Akuj kosi,  kiponit akitodiun arimatoi nikus.
Kiriang'akina kotere akitu alokokus.
Kilipit Akuj kisililing esi.
Tokona boca kibong'I lore kosi."
Kisiakis ng'isikiria akibong.
"Kidaroutu!"
Tolimutu ng'ibuin.
"Luong'ora nyibong'ete esi.
Itemokino ilemunete ibore ninyamata kosi.
Totubutu ng'ipon kus kinakis sua."
Tokenyana kin ng'iskiria.
"Anikinak ng'oni keci ng'ipon yok aeepat epedorete akimekin ng'oni atoloto," kitamakis.
Totubut ng'ibuin luong'ora ng'ipon ang'isikiria tanyama.
Kong'ina apotu ng'isikiria tasaka arotokin.
"Towo!"
Kikalou ameakeng ebu along'or alokatwan.
"Ng'ikaitotoi kang,  imekinete esi ng'isikiria lu elosea?
King'olikisi keci ng'ikel!
Kec kikianatar ng'oni."
"Ekianasi,  kikianatar ng'oni!
Ekianasia!"
Toporokinos ng'ibuin luong'ora losikiria.
Taara anierumor kisiakis akinyam kec.
Eroko esikiria lomojong nyetona,  to kenyik ng'ibuin luong'ora tama,  "Ng'ibuin luong'ora luaronok lukamaitanak kiponit sua kang'isien kosi akisililing esi kwa kiroko sua!
Acekwaar na kinyemia esi akoro,  nyikisisakis sua ekor kus loaliko lonyamet ng'ipalon kus!"
Ayakar kolong akimat ng’ikukui ka ekokoroit lomojong.
Ani ipeyoun lotatait keng, abu ng’esi tama atong’ol ekokoroit.
Kipung’ar ekokoroit ng'olo toten lotaun loapolon.
Abu ekokoroit kiriamun ka ipaka.
Arotokinit ng'ini dae anawi ailope.
Apotu ekokoroit ka ipaka kiriamun ka ing’ok ekerete alorot.
Abu aparas dae toloma najore ng’ina.
Apotu kechi todolo achekai.
Togipasi ng’ikokolak eya tooma!
Toeokis lokojokon iremasi dio kipung’arotor ng’ikokolak ng’ulu.
Kipung'aros ng'ikokolak, kirajakinos kechi akimuj na ayei neni.
Ani ebong’unete ng’ikokolak ekisidi, kitojikis ng’itiang ng’ulu kechi.
Kipung’aros ng’ikokolak nyebong’uno nabo.
Apotu ng’itiang ng’ulu kiboyoto aapei alokai kang’ina.
Erai itwaan en Agnes.
Erai ng'esi aketataman.
Eng'walit Agnes.
Elosi ng'esi ang'akigang'et.
Erai itwan en Metobo.
Itiyae ng'esi etich anarede.
Eyakar Metobo Ang'wal elou ka ng'akonyen.
Erai itwan en Moraa.
Erai ng'esi aketan.
Ekinimana Moraa.
Iyani ng'esi ang'akan.
Osero itwan en.
Eboliana ng'esi epira lo ang'akejen akidwang ng'ide luche alosukul.
Abukur amotoka ng'esi eng'wali Osero ng'akan.
Kaneni dae, ing'aren ng'esi anabolia epira ang'akejen keng!
Arai amana ka ata najokon na Ileleba ng'imwa,  ng'akima,  ka emogo.
Nabo niajokon noi aria ng'idison lu alemi ng'esi ekaru daang etia ni etia.
Ayakar ata ng'ide a ng'ide lukaalak.
Nabo ng'ikaitotoi kang,  ka ayong keyeni namunonoi atamar kirai sua lukimina ng'esi.
Kilimonokini sua ata kosi ng'aminonoi nadiochichik.
Nabo ayei ibore ipei pe asaki ng'esi akimor ka sua: Ni etokononio ng'esi ng'idison.
Akwaar apei,  eng'olikini ayong akikap na amirija iwaakinitae nakolong nikalapatan.
Na eng'isia ayong atamar aka inyo,  aponu katatachakin,  "Arai akikap kang nakaililon."
Diyete akikap ayakasi ng'akui a edis na ebelonori ng'esi akolong'it cha daang.
Abu ayong ebunyakin.
"Ng'aka inyo ng'akui,  ata?"
abu eng'is.
Abu ataanyu atachakinet apei,  "Erai ng'akui kang nakatalarak."
Ajok noi akitere ata,  ng'idison,  ng'akui a edis ka akikap na a amirija.
Sodi katomia ayong ata ni aitiokang lotich.
"Ata,  karecha,  kimiekinae ayong kete iyong isubi" Na kanenei nechamuna ng'esi ayong tani eboikin.
"Kimiek akichan,  ikoku,  tosub kona kilimokinere," abu tobong'ok.
Atorotok ayong akeri.
Na abong'unio ayong,  eboi ata anikalapatan na kaneni amam akikap kori ng'idison.
"Ata,  nyani akikap,  nyalu ng'idison daang,  nabo nyani."
Sodi atachakinet na abu ayong ataayu,  "Eya nikang nikaililon."
Arai na nyikitalarete.
Adaunet a ng'irwa a ng'iarei,  abu ata katomia ayong ayaun aburo keng nakichogaet anakai anakeng anaeperionio.
Kaatipei na ang'aaria ayong ekidor,  abu eurun naajokon ang'idison alukakonok kepeyou ayong.
Tooma akai na alotooma,  ayei akikap na amirija nakaililon idaitae a eburang'it.
Abu ayong ekeu ng'esi sodi eng'u niasegan.
Abu etoil ata keteriang'ak ayong na anyarar,  "Nyo isubi iyong?
Kiburburak kiun aburo."
Eburburak ayong ka aburo keng.
"Nyo kitamaisani iyong?"
King'is ata.
Abu aking'iset keng keteyen ayong atamar aroko ayong amaisani na aanyunia nikaililon keng.
Akwaar nache na abunio ata akilakin itiokang,  atamatar ayong nakai keng akichok ng'idison apei nabo.
Ayei ateni a ng'idison lu akonito noi.
Abu atorut epei sodi edaik loworu kang.
Na arumoria akimuk akikap nabo,  abu atamana yaye akai sodi atanyam.
Arai edis lokaabon lo idwang'it daang.
Akwaar nache,  na ayakar ata namana egeri eboka,  abu ayong atololoea tooma atoripak ng'idison.
Kepotu lukaalak kech tokoko.
Pe apedori aking'arakin alemar atene ang'womon.
A ekibuny kang abu kemuriak akibur akikap.
Apak nache ebong ng'ina nakanyaritor ayong ito,  apa ka ata,  ayeni ayong kotere nyo.
Awaret ng'ina ani enapakin ayong,  ayeni ayong atamar pe apedori ayong akoko nabo,  mere ani ataakang,  mere alokauriak kang'a anibocha nabo,  mere tani anitwaan aniche kang'ini.
Erai itwaan en Agnes.
Erai ng'esi aketataman.
Eng'walit Agnes.
Elosi ng'esi ang'akigang'et.
Erai itwan en Metobo.
Itiyae ng'esi etich anarede.
Eyakar Metobo Ang'wal elou ka ng'akonyen.
Erai itwan en Moraa.
Erai ng'esi aketan.
Ekinimana Moraa.
Iyani ng'esi ang'akan.
Osero itwan en.
Eboliana ng'esi epira lo ang'akejen akidwang ng'ide luche alosukul.
Abukur amotoka ng'esi eng'wali Osero ng'akan.
Kaneni dae,  ing'aren ng'esi anabolia epira ang'akejen keng!
Kolong ang'orot,  alomit awi na alakara.
Pe ajienete kesi.
Eng'aranakinete ng'ikauriak kech anawi tani alomana.
Na kaneni pe achamunitae kesi irudakinosi nakim.
Achamakina esubete etich kech nakwaare.
Na kaneni emuit esapat epei alosit nikalapatan nakolong.
Apei kwaar abu ekimue tolalaar.
Apotu ta lokatokeng kiteng'ero ng'esi.
Na kaneni kisidioro ng'una!
Abu ng'esi tokeeya anakolong anakariran.
Apotu ng'ide a ng'amonok kiyalolong'o aking'olikin lokatokech ekeyari.
Na kaneni apotu totiakut arekinet.
Apotu tolemut emodol a ng'amonok ana ekeyarito kichaut ikeny.
Apotu yasi lokatokech lo arai ikeny kidiama naita emoru.
Nabo na ajipunia akolong,  abu ng'esi toporo eeokinit tooma nakicha na ataparach.
Nyonte igoror ikoku?
Esibit ayong enyamit ng'esi akoro.
Nyonte iyalolong'io edia?
Esibit ayong iitunit ng'esi apakeng.
Nyonte elakarakar apese?
Eyakar ng'esi eworu lokitetet.
Nyonte ekianar ekaskout?
Aswomi ng'esi akitiekenet.
Nyonte emaisania aberu?
Isomate ng'ide keng ekiling'at.
Iirarit apese na kwai?Esibit ayong eemit ng'esi.
I enjoy skipping.
Alakarikina ayong akilam.
Alone.
Anapei.
I enjoy skipping it with my friend too.
Alakarikina ayong akilam auno ka napaekang.
I enjoy reading interesting stories.
Alakarikina ayong akisomare ng'ikoio luketalarak.
I enjoy walking in the field with my friends.
Alakarikinang akipasare anaro ka ng'apalon kang.
I enjoy washing utensils for my mother.
Alakarikina ayong alasi ng'iboro a itiokang.
I enjoy writing big letters that I can read easily.
Alakarikina ayong egiri ng'agiran naapolok emam ng'imasimasia.
I enjoy eating different fruit.
Alakarikina ayong akinyam ageor negelagela.
I enjoy sleeping on a big bed.
Alakarikina ayong akiper loperiwoi loapolon.
I enjoy listening to interesting stories told by my mother.
Alakarikina ayong anitiapupi itiokang isarae ng'ikoio luajokak.
Ooh!
I enjoy doing all these things!Oitiakoi!
Alakarikina ayong akisub ng'iticisio lu daang!
Kolong ang'orot ayei apa ka ng'ide lusapa ng'iarei.
Akwaar apei abu tonyarau ng'isapa lu tama,  "Ng'ide kang,  anang ayong ng'irua luatonia.
Ering'a nyetona asaki anyun esi anadakarin kus kapesi toduko ng'awiyei kus elap epei arumoret tobong'ut."
Apet topudosi.
Abu loeking'aren toyep ng'akito alokwaas erot ani erumor toduk anewi naapolon.
Abu loang'iarei topudo nikalapatan kisiek eboyor loajokon ka ng'adakarin nace.
Tolot lotung'a lugelayek nakaneni abu tarau epei ang'adakarin kang'una.
Adaunet elap,  apot ng'ikaitotoi luarei ng'ulu tobong'ut nikapakec.
Abu apakec tama,  "Itemokin iduko esi ng'awiyei kusia?"
Totacut tamasi,  "Ee,  kiduk."
Abu apakec kirukosi ka edia loapolon.
Abu torukou edia keduk ng'ikais.
Aniirimit apakec ng'ikais,  "Abu king'itakin tama eyei itwan nea?"
Totac tama,  "Emam."
Kirimo konapei,  ing'ita ebala,  "Eyakae nea?"
Tama nabo,  "Emam."
Abu akoro toduik apakec lokijon kotere emam itwaan anadakar kang'ina niipokini apakec.
Ekisidi kang'una,  abu edia lo eking'aren torik kec.
Nadakarin nakolong abu ng'es tonaikinotor kang'itung'a.
Anang'et neni,  abu tolimok ng'itung'a ang'adakarin kang'ina tama,  "Apakakang lo katalokatokang."
Ekisidi kaneni apon kipeyeunae keci lokijon,  taarakinae emesek ka ng'amuja nace.
Apot toloto nawi nace na ang'aarei.
Tosubakinae loger awi anace anaeking'aren.
Arumoret akimuj apot kimwoko ekisidi tobong'o loreria kec.
Abu apakec tama,  "Akiroit nadira nakolong etamit ayong ng'esi na.
Meere adukor ang'akais anakaalak kori anaajokak.
Aria ekitetemes eboyor aloajokon ka ng'itung'a daang."
Heeeee!
Eyei aite nakebusen nawi.
Emam ng'esi ekosim nabo eyakar amwara apei.
Ibus ng'esi noi!
Etumit ng'esi,  nabo eyakar aboi naapolon.
Erai ng'esi aite nakagogong'on lokojokon.
Emina ekeyekon ng'esi lokojokon.
Itatamit ng'esi aite akipup etoil keng bon.
Na elosio nachokor lonyia,  adakaana aite ng'ina bon.
Ejiono aite naga,  eemito ng'atuk nache ng'esi.
Eyenete ng'itung'a aite naga.
Eemito kotere epedori ng'esi ajiore amwara aapei.
Kiriamunosi iyong ka aite ng'ina,  ikokini ai?
Aluwae eyei ipus nikang'?
Kori eyei kwap ekitanda?
Eyei kidiama nakabat a?
Eyei yaaye ekichiol lokiboiyet a?
Eyei diye akikap na asakatan ia?
Eyei tooma nakikap a?
Eyei nikalapatan ia?
Eyei nea!
Ayei kolong apese nakebusen.
Abu akoro tonomak ng'esi achekolong'it.
Kitamak ng'esi ng'irotin lu eriamunia akimuj.
Toriamu ekaloton ng'esi tama, "Napese na nyai?
Nyo iyalolong'io?"
"Apa, akoro kanyamit," tatachak apese ng'ina ng'esi.
Kisienoto ng'akiro nu ekaloton ng'olo.
Dio kitatamik tama, "Kape nawi na eputere, kiyapar loge tokoko."
Tokuraun apese atipei!
Kikomak nawi na abala ekaloton aputere.
Aapiyaret nawi ng'ina, kimuriakis ng'itatam akooko ng'esi.
Dio toyeok ebong'onokini tama: Kiyapi cha iyong loge-e-e Abe ekokoyo loge-e-e.
Topuuput ng'itung'a ituan eouno ebunit.
Kiteunoe jik tolomu nawi.
Kiumokis ng'itung’a eos dio king'itanasi ng'esi, "Aliwae ibunitor?
Inyo isaki?
Inyo ieor?"
Kisisau apese ng'ichan lu ating'ito.
Sodi Kisieni kechi nakis akimuj.
Ekisidi aponi tolimokinae ng'esi atamar erono akoko!
Elosi Sipho ka lokatokeng lore.
Ite nakatokeng ng'iworui alodukan.
Iloit Sipho.
Ite nakatokeng ng'iworui alodukan.
Iloit Sipho.
Arai ng'amuk nagielara.
Kitetemik ng'esi.
Agielaki nakatokeng ng'esi ng'amuk napesiet epira.
Nyonte ibunyatar kesi akinang nawi?
A ekeny alajokon abu tanang naro napieset epira eroko esa nyedauna.
Enapit ng'esi ng'amuk keng nakiteat napesiet epira.
Ayei amotoka apei bon nadakar nakata Ebei.
Arai ng'esi naapolon,  napus.
Achalana eruye keng.
Apei kolong'it,  tolimu itokeng a Ebei tama,  "Kilosi ng'oni moi akigiel ng'iworui kon lu esukul."
Abu Ebei talakar noi.
Edokete kechi amotoka napus napolon.
Nyejotooro ng'esi atabong ng'ina.
Na abunio itokeng akitekienyun ng'esi,  akienyi Ebei aning'orot nabo anapit ng'iworui.
Apotu Ebei ka itokeng torotokis jik tani nidoket ng'amotokae.
Kidara kechi amotoka napus.
Nakaneni nyedoluno amotoka.
Todolut ng'ikalotok luche dang nidoket ng'amotokae.
Eng'urung'urosi kechi kotere achaikinit amotoka.
"Kiisik ng'oni amotoka a?"
King'itanarosi make.
Abu Ebei tobul.
Tatam ng'esi tama kori nyepedorete kechi alosit lotaun akigiel eworu lo esukul.
Tobur ng'iche-tung'a tobong'osi nawiyei.
Nakaneni,  kigor Ebei tong'er akibong nawi.
Kimaima itokeng ng'esi.
"Kidari ng'oni amotoka nikooyen," tama itokeng.
Napei,  kiirasi eruye ka apuwa ekuwam.
Talakar Ebei kotere ayeni ng'esi atamar ebunit amotoka!
Nakaneni,  pe arai amotoka napus.
Arai niareng'an niichi.
Apotu ng'itung'a tokienyikis imotoka.
Emam itwan abu todoka tooma.
Abulit ng'itung'a kotere pe anupito.
"Tolomutu!
Tolomutu!"
Kirema ekamean.
"Echaunit ng'oni akwaar naga," tolimu ng'esi.
Apotu Ebei ka itokeng king'arenikis tolomasi.
Wadio,  tolomasi ng'itung'a luche daang nimotoka niareng'an niichi.
Tokienyia Ebei king'a alopuke dio king'olik ng'itung'a lukaalak aniedokere ng'amotokae.
Akerete ng'itung'a lukaalak akidol amotoka,  nakaneni nyedolo kechi.
Kilelebun amotoka ng'ina.
Dio torotokis lotaun.
"Nyani amotoka napus naapolon?"
King'itakin itokeng a Ebei.
"Ichwang'akina," tatachu ekamean.
"Esubakinio.
Iwoki moi amotoka napus naapolon ng'itung'a daang lu edong'o akwaar naka."
Kiyatak ng'esi.
Pe asaki Ebei akiyen emunyen amotoka.
Pe asaki ng'esi tani akiyen etiae amotoka.
Alakara kotere ewokorit ng'esi amotoka lotaun.
Ayei kolong apese nakebusen.
Abu akoro tonomak ng'esi achekolong'it.
Kitamak ng'esi ng'irotin lu eriamunia akimuj.
Toriamu ekaloton ng'esi tama, "Napese na nyai?
Nyo iyalolong'io?"
"Apa, akoro kanyamit," tatachak apese ng'ina ng'esi.
Kisienoto ng'akiro nu ekaloton ng'olo.
Dio kitatamik tama, "Kape nawi na eputere, kiyapar loge tokoko."
Tokuraun apese atipei!
Kikomak nawi na abala ekaloton aputere.
Aapiyaret nawi ng'ina, kimuriakis ng'itatam akooko ng'esi.
Dio toyeok ebong'onokini tama: Kiyapi cha iyong loge-e-eAbe ekokoyo loge-e-e.
Topuuput ng'itung'a ituan eouno ebunit.
Kiteunoe jik tolomu nawi.
Kiumokis ng'itung’a eos dio king'itanasi ng'esi, "Aliwae ibunitor?
Inyo isaki?
Inyo ieor?"
Kisisau apese ng'ichan lu ating'ito.
Sodi Kisieni kechi nakis akimuj.
Ekisidi aponi tolimokinae ng'esi atamar erono akoko!
Tama eketataman, "Ejokak ng'iketatamak noi."
Tama ekadukon, "Ejokak ng'ikadukok noi."
"Ejokak ng'ikechyak, esubete ng'iboro," tolim ekichyan.
"Ejokak ng'iketedekak, kitedeki sua eesi lokojokon."
"Ejokak ng'iketak ng'amanat, isakete eesi akimuj a?"
Tamasi nasukul, "Ejokak ng'ide lu isomate noi!"
"Eking'aren, irakasi eesi nasukul!"
Kinupi daang ng'una.
Kolong ang'orot, ayei ekapolon anyaritae Kayanja.
Alomito ka aberu ka nakookeng Apenyo.
Arai Apenyo apese nakebusen na asakete ng'ikiliok daang akiut.
Nakaneni,  asaki ekapolon Kayanja kiutae ng'ibaren alukalak.
Edunyasi awi ekapolon Kayanja ka ekatukon Loapolon Aludah.
Arai ng'esi ekatukon Loapolon kotere apupete ng'itung'a ng'esi.
(Arienyana ng'esi alotung'a alupe apupete ng'esi!)
Na atoanea aberu keng kotere edeke lo ang'isuru abu ng'esi tasak akiut aberu ache.
Kong'ina,  abu ekatukon tolot nawi ekapolon esaki akiut nakookeng.
Ering'a ng'ikiliok luarei ng'ulu iyanakinito kidiama ng'ibaren lu akuuta,  abu akedalan Kakembo kiira ng'akiro ng'una.
Apuposi Kakembo ka Apenyo noi.
Tocham ekatukon Aludah akiutakin Kayanja epewae ebari keng.
Arai emutuu epei ang'iboro kang'ulu.
Aponi torekinae ng'akiro akuuta imunonitae.
Ayeni ekapolon atamar nyitalakarete ng'akiro ng'una nakookeng.
Idong'it ng'irwa ng'ikan-karei min akuuta,  abu Kakembo tolot ni Apenyo.
"Ikoku ekapolon,  areki apokon akuuta kon ka ekatukon Aludah,  emini akuuta adaunet ang'irwa ang'ikan-karei," tolimu Kakembo.
Tobul Apenyo,  pe ayeni ng'esi ibore ni esubakini.
Kitamak tama,  "Nyachamuni ayong ekatukon Aludah,  ekasukout lo atuman.
Nyepedor!
Kimiek ekomak ni eyei Trevor eng'olik ibore esubakin atipei."
Arai Trevor epae Apenyo.
Atabong ng'ina tosiwak Apenyo anawi.
Karai toyen apakeng ni alosi keng'oit.
Towut toped ng'amon nakamutonok,  ng'atabab,  tani ni ayei Trevor.
Na adolio kai keng,  aburunit ng'esi,  anyamit akoro ka akure.
"Akoone,  inyo ikeria iyong erot kooyen bon nakware?"
king'is Trevor.
Dio kidokak ng'esi ng'akipi kimiek kiyang'a.
Nyililing'a Trevor emasi Apenyo,  edarit ng'esi kiyanak.
"Akoone,  nyo erono?"
king'is Trevor.
Kiyang'ak Apenyo lokojokon tama,  "Esaki apakang keut ayong ekatukon Aludah.
Nakaneni nyachamit ayong ekile lo aronon ng'olo!
Trevor,  kiutae ayong tani kiboosit.
Achamu ayong ng'ichan.
Kamina ayong iyong!"
"Akoone,  amakar ayong ebari keusia iyong,  iyeni iyong atamar keboosit ayong."
Kikalou Trevor.
Tatachu Apenyo,  "Ayeni ayong,  nakaneni iyong bon kiutari yong."
Tatamak wadio tama,  "Kapana ni eyei Kategga lokamean atubwa,  kidok ng'oni ekwakaye ang'olol.
Aloger kang'olo nyikianyuni ng'oni apakang nabo."
Kaama anawi,  abu Kayanja toyen atamar asiwaki Apenyo.
Tomea ng'esi ng'ikedalak keng asakar wadaang anadakar.
Ng'ikeyokok,  ng'asigeria ka ng'itung'a daang tasaka,  nakaneni emam ituan anyu Apenyo.
Tobong'osi lokapolon atamar ang'op Apenyo.
"Tasaka namoni," tolimu Kayanja.
Ang'oit ng'esi noi!
Napei elose Apenyo ka Trevor nang'olol,  kisiakis ng'idowon lukirionok aburuchaar kidiama.
Abunit akiru naapolon.
Ameat Kategga atubwa keng,  dio potu nikeng ekile ka apese.
Tolimoki Trevor,  Kategga tama,  yarai kechi ekwakaye ang'olol.
Towou Kategga,  tolimok kechi tama ebunit akiru naapolon.
Kisisak Trevor,  Kategga eger lo achamakinakar kechi ilamete ang'olol atipei.
Kirepak akan lopuko tout abolokoki ekame nak Kategga.
Tachamu Kategga na eng'olikenea abolokok ekame ibus.
Kisienoto ng'esi,  tachamu akidok kechi tani keyei akiru.
Yau Kategga atubwa lokwaas ang'olol,  tolimok kechi tolomasi.
Tolemu abato kitorotokinio atubwa.
Anang'unet ekapolon Kayanja ka ekatukon Aludah lokwas ang'olol,  king'olikis luuni anatubwa dio toyena atamar kilany kechi ng'iminan ng'ulu.
Kibapa ng'ikuwama loapolok atubwa kisipiyo Kategga.
Kirema ekapolon tama,  "Apenyo tobong'u kare!
Karimak ayong iyong.
Nyekedesi iyong kori Trevor."
Nakaneni pe adikino epedorete abong'un.
Tobukor atubwa ng'ina dio tanyama ng'akipi luuni ng'ulu totoaka daang.
Anyoun akwar ng'ina,  tachamunae itwan daang kiut itwan ni echamit,  kebarit kori kiboosit,  anakwap ana apolokinit Kayanja.
Edisak ng'akan ng'aarei neting'io.
Edisak ng'akejen ng'aarei napetoro.
Ng'akonyen nachik ng'aarei ing'olikinete.
Ng'aki ng'aarei nachik epupete.
And two loving arms to HUG!
Ta anuakin ang'akan ang'arei alakara.
Kolong ang'orot,  ayei edia lo anyaritae Demane.
Ayakar nakatokeng namu na anyaritae Demazana.
Apotu tanyut akope na elomete.
Apotu kesi toema na eirareta atamar ayakasi ng'ikanyim lu alomito lomoru.
Sodi apotu tosubakis ekidor epei togolioto epiding,  kimiekis ng'ipukei ng'iarei lu itoruni ekuwam ka akicha.
Abu Demane kichikchikak nakatokeng, "Kiboikin nakope mono alosi ayong erikas,  nabo nyidorok akiring cha daang ng'ina.
Eminasi ng'ikanyim eure akiring."
Nachatabong ayauni Demane ibore cha daang ni arene-apoo kori ngikieny luchik kori atapen nachi.
Ani ebunit nakope aeo ng'esi: "Demazana,  Demazana,  ikoku a itiokang,  tang'akinae ayong akope na.
Epedorete ng'ikelikorok alomar tooma ng'esi.
Eyakar ng'esi ng'ipukei ng'iarei."
Abu Demani king'olik asilis akiboi anakope aparan daang.
Na kaneni akwaar apei,  na ayakaria lokatokeng,  abu tolot nikalapatan akilaar.
Abu tanyu ayanae na eboliar nabo ng'ikito ng'idis lu edoki.
Abu ng'esi kiira atamar ayakar alolom anbo alakara.
"Ng'aye ro",  abu kitam, "Emam ng'ikanyim.
Epedori atamar alimunit amaekang atamar eyakasi ng'ikanyim sodi atoemeta sua."
Aparan nache abu ng'esi totiaku pe eemit akinokakin akim kipiararor.
Na kaneni abu kinokak akim tooma akope irijakinit ekidor – atoyakar cha niajokon.
"Ayeni atamar emam naronok kewak cha akiring adio nakim.
Ejoker noi ayakar akimuj nakakonon."
Na abunio lokatokeng nawi,  abu toeok kona palem.
"Demazana,  Demazana,  ikoku a itiokang,  tangakinae akope na.
Epedorete ng'ikelikorok alomar tooma.
Eyakar ng'ipukei ng'iarei."
Abu tang'ak ekidor nabo kilom ng'esi.
Napei eng'olikinia akiring na ipotoe,  abu Demane king'is, "Ikokini iyong isubakini nu emam akim ai?"
"Etooni ayong akiring anikalapatan anakolong aloking'a akope, "Tatachu demane atipei.
Aburunit Demane noi apega,  nabo kiboikinos kwap kimuja apei.
Aparan nache abu kinokak akim nabo kidorok akiring.
Napei arumoria ng'esi abu kiira etoil eeo anikalapatan,  "Demazana,  Demazana,  ikoku a itiokang,  tangakinae akope na.
Epedorete ng'ikelikorok alomar tooma.
Eyakar ng'ipukei ng'iarei.
Na kaneni pe ekoni etoil gn'olo alokatokeng.
Tma Demazana: "Emam.
Mere iyong lokatokang; nyikoni etoil kon lokeng."
Ayeni ng'esi atamar ayei niajokon anakope."
Wadiochichi nabo aeo itwaan anikalapatan akope," Kimiekinae atolomu tooma nakatikang."
"Demazana,  Demazana,  ikoku a itiokang,  tangakinae akope na.
Epedorete ng'ikelikorok alomar tooma.
Eyakar ng'ipukei ng'iarei."
Ekoni etoil ng'olo alokatokeng,  Abu bocha tang'a ekidor.
Abu ekile lokavhakan kilelebun lokidor akope.
Abu togirakin Demazane roko nyematara nikalonon.
Ayakar Demazane alolomu namudaret ekuron anakim.
Ani iwokoritae ng'esi,  achakanakini aenakini ng'esi ekuron nege ka ama alorot.
Aparan ng'ina ng'una apedori Demazane akisub arai akirumun amalij ng'ina eleleba ao-ewokit kesi anabusek ananinik aloseget keng.
Na anang'unia ng'esi nakope,  abu torukau nakatokeng kolong keaka.
Na kaneni edodiunit ekuron ni ewapit ng'esi tani nakito.
Abu kiwap ekuron alorot tani ni eng'olikinia ng'esi ekim anikalonon.
Eboi ekile loapolon noi lokachakan diyete akim eting'it abusek napolon.
Abu Demane kidiria lokile ng'olo,  nabo ing'alae ikoni ichodo,  "Kelipit kare, apa,  ipedori iyong aking'arakin ayong a?
Awanan ayong akeju.
Eitanit ayong ng'akipi ng'adis."
Totachu ekile, "Kasakakini ayong iyong ng'akipi ng'adis kilimu iyong atamar nyipedori akitap abusek kang."
Abu nabo kiwak abusek loge tooma akai keng.
Napei eidakinia ng'esi,  abu Demane totub auno na abusek nabo alotooma tolomu nakatokeng.
Abu Demane kilokony abusek ng'ina ka nakeng na eleleba ao,  apotu nabo lokato ka nakato toduka aking'olikin ng'una esubakinosi.
Na ayaunia ekile ng'olo ng'akipi apotu kirukut ka lokokeng ka nakokeng.
Abu tolimok nakokeng: "Iyei ibore niajokon nabusek na eyei nakai nayok.
Kape!
Yau!
Abu tanga abusek loge aking'olikin ibore ng'ini, na kaneni abu ao tokony akan keng,  abu nabo tanyarai," Kikonyi ng'esi."
"Kape king'arak ng'esi!"
Abu tobelak lokokeng.
Apotu nasek eking'aren nabo tosubakin."
"Nyikilemasi ayong kwa na ekabangabangat",  abu ng'esi tochalak nabo toloma tooma akai.
Abu togol akai nabo tang'a abusek elope.
Abu ao na ang'oit toporu nikalapatan tokonya akou,  ekume ka ng'akonyen keng.
Emuduki,  abu toporoporok,  igoro apipiul.
Honey from that hive.
Abu tolot toporok ising'arenit akou tooma nabwel na epokia akou keng alochoto.
Abu king'olia natutube ekitoe na ekoni atorom ekitoe sodi teten amolij ao.
Akolong'it nakoyen arumoret ng'una emujenete Demane ka Demazane ao nakabon anamolij.
Ayei kolong ekile lokooyan, auriana emeleku ating'it.
Auriana ekidor lolomaret kai dang.
Adit nabo tani ekitanda loperiet keng.
Ibasikil dang auriana lokojokon.
Apisit ekile aitwan kire!
Abu ng'esi tosubak emeleku lokooyan a ting'et.
Todupaki ng'apirin nakooyak lokidor.
Ekitanda dang, dio tosubak lokooyan.
Tolot lodukan togiel abasikil nakooyan kwa ng'esi.
Ekicholong ka akijiko na emujeena awoyak daang.
Taramaki anawi tolomia namoni naapolon ng'ikaru kaalak.
Kolong kaangorot, alomito ng'itieng daang kaapei.
Arai Kuruk ka Kwee ng'ipaalon luapolok.
Abu akamu tomin.
Tong'op ibore imujete ng'itieng.
Toloto Kwee ka Kuruk akisak ng'imujen.
Apot toriamut akiring.
Kisiek Kuruk akinyam bon.
King'olik Kwee Kuruk enyami akiring' bon.
Abu ng'esi toruakin Kuruk.
"Kaari kori kimiekini?"
king'itakin Kwee.
"Wuaae, nikiyar kare!
Noinoi, nikichaka yayie ekipetot," kimaimai Kuruk.
Tatacak Kwee, "Mam nyakachari ayong iyong yayie ekipetot."
Atiakunit Kwee achakar Kuruk alokipetot.
Abue Kwee tachaka Kuruk alokipetot.
Sodi towuo ng'esi alokwas ekipetot esaki aking'olikin akwaan a Kuruk.
Kaneni, abu Kuruk kibelukaar eroko nyenang'a kwap ka aporor.
Abu Kuruk todo lokitoe.
Tokienyikinos Kuruk ka Kwee.
Tolimok Kuruk Kwee tama, "Kelanyuwari ayong iyong kotere aos ayong."
Tatacak Kwee Kuruk tama, "Iyakari iyong kotere kemiekini ayong iyong tolot."
Esubakina Zama alosere losukul.
Ipoe apakeng euji loataparach.
"Ipoene itoo euji loajokon!"
elimunit Zama.
Einanakini euji Zama ng'ikiling'a lu esukul.
Akono euji.
Ebukokinit apakeng ng'akile a aminatoi.
"Apa, ebit ayong esaki euji lo esukari lokaalan," elimunit Zama.
"Iduang'it euji loa itoo lo ipoe apa," kitam Zama.
"Apa, kiyatakinai esukari echie?"
king'it Zama.
Nak apakeng Zama esukari echie.
"Wu!
Apa!
Iwaak iyong amakat louji lokang!"
"Apa, ori eminio itoo nawi?"
king'it Zama.
Aya kolong ng'ipaalon ng'iarei, Abokok ka Emun.
Apei kwaar tama Abokok, "Kapana elulumata."
"Nyayeni ayong akilulumare" tolimu Emun.
"Ketatami ayong yong," tatachu Abokok imaimai lopaekeng.
Toloto ng'ipalon jik tani ni ayei abwel.
"Ng'ae isiauni alomar nakipi?"
king'itakin Abokok.
"Kisiau yong!
edong'i ayong keseme yong," tatachu Emun.
Dio Abokok toloma nakipi jik.
Nakaneni, abu Emun kiseme echoiyarit lokojokon eger lo alomaria ng'esi akilulumare.
Ekisidi keng, abu Emun dae toloma nakipi sodi Abokok kitatamik ng'esi akilulumare wadio.
Elulumate kechi alokwaas alotekeny ang'akipi anabwel.
Kisiakis akilebolebo anakipi.
Ani eng'opiyari Emun alotooma ng'akipi, toloma Abokok tooma king'arak lopaekeng kikeu kidiama nyetona.
Napei epuduni Abokok king'a kona, dio ng'esi kijul Emun eting'it kotere tolekunia ng'akipi natete elikorit.
Esal keng, abu Abokok kitulek Emun nakituk esaki akitelekun ng'akipi daang.
Arai Petro idia nikooson aloskul.
Arai idia ipei bon.
Akolongit apei, torotok Petro abolia ka ng'ipaalon keng.
Epokit ing'ok nici.
"Keng'arakini ayong iyong," tolim Petro.
Kikomok ing'ok, kicurok nabo tome Petro alakara.
Kiritasi ng'ipaalon Petro ing'ok.
"Towaa!
Towaa!"
kirema Petro.
Kipung'ar ing'ok nialonan.
Abu toduk kotere ng'isapa luaronok.
Torukout ng'ipaalon Petro igoro.
Tamasi, "Atasakasi ing'ok kon."
Peanupit Petro.
Tolimut ng'ipaalon keng, "Kianyuni ng'oni ng'esi."
Tasaka keci wadaang.
Tolim Petro, "Nyeng'opi ng'esi anang'olol."
Akerit ing'ok ng'isapa.
Tanyara Petro, "Nyipor!"
Kipung'ar ing'ok nia Petro.
Talakaros keci kotere akimorikin kaapei.
Tamasi ng'ipaalon, "Torimakinai.
Erauni ng'esi epae kosi."
Eyeni itwaan daang atamar eyakar Etom ekume lokooyen.
Nakaneni,  kolong angorot ayakar Etom ekume lourien talang'ir.
Ekoni amukat alokiding ereet keng.
Touriae Itaok a etom kong'ina.
Ayakan aking'iset a etieng'it kadaang.
Apei kwaar asaki ng'esi akiyen nakaalak kidiama Ekori,  "Nyo iyakar iyong emosiring lokooyen?"
Asaki nge'si nabo akiyen kidiama Amosing.
"Nyo eitanea amwaara kon?"
Kiriemun nabo ka Epir.
"Nyo ereng'ieta ng'akonyen kon?"
Kiriemun nabo ka Akinyang king'iit tama.
"Nyo kolong akimuj kon na imujeene iyong ebong?"
Nying'is aking'iset na ikori ng'ina.
"Tolimok ituokeng kong'ina."
Korotok ng'esi eng'oit.
Tolimok Ekuruk lokooson ng'esi tama,  "Kiwapakinae ayong atanang'a nang'olol.
Kaina ing'olikini iyong akimuj na imujiena Akinyang ebong."
Abu Itaok Etom kiwapak Ekuruk erot neni daang tani nang'olol.
Aotu keci topedo emoni tananga lokwaas ang'olol.
Tokenyik ng'akipi.
Aliwae ayei Akinyang?
Kimaala ataaba Itaok a Etom "Ejoka-a?"
tatacak Itaok a Etom taama,  "Ejok noi."
Kingis Itaok a Etom ebala "Kori iyeni iyong akimuj na imujeene Akinyang ebong?"
Tolimok ataba itaok a Etom abala tokudokin katolimok,  "Tokudokin noi."
Tokudokin bocha itaok a Etom sodi.
Taapik ekume aitaok aitom diyete akituk Akinyang.
Toruk "Ekuruk – kwaak!
Kwaak!
Itanyama Akinyang tarau kimuj e ka ebonong."
Towo Itaok a- Etom,  kikutkutwo nabor iriunit ekume keng.
Towounea Akinyang ekume keng.
Kiride Itaok Aitom ekume keng anakituk Akinyang.
Tadakar "Puss-ss-ss!"
Nalup a-akaku.
Naetelekare akimuj keng nakebong.
Tolia-a Akinyang nakipi.
Kisermok Itaok A Etom ekume keng.
Nianyung'ara ng'esi ni esalunutor!
Tooyar noi ekume keng,  tebebeno ageor ng'esi alemun anaten anakoyak.
Tani akwaar nakariran ekume lokeng ng'esi eokunio ng'akipi kilataror.
Tani ng'irwa lu ng'esi eyakatar ng'itume ng'ikumes lukoyaak.
Aparan apei,  epasae Apoo alokwaas ang'olol.
Ayei dae neni epasae esaki ng'inya lukalibak.
Pe ayeni Epir atamar ayei Apoo neni nabo kicanyu amuro keng kicak.
Abu Apoo kirema tawanik tama,  iyong Epir!
"Nyite iyong atamar kiciakit iyong ayong namuro a?"
Abu Epir kilip ng'esi atamar katorimak,  "Ariang'akina ayong lopae.
Nying'olikina ayong iyong.
Torimakinae ayong!"
Na kakeni pe asaki Apoo nakitana akiirar ng'una sodi nabo kiburak ebala,  "Isubakini iyong ng'una iyacakinit!
Akolong ing'olokini iyong!
Itaci iyong ng'una!"
Abu Apoo tolot tolimok Akim atamar,  "Kape tonom Epir naca epudunio anakipi adaka ng'inya.
Kecieki kolong ng'esi ayong!"
Abu Akim tama,  "Emam ng'ican.
Apoo,  napaekang.
Asubakini ayong ng'una ibala iyong."
Ekisidi kang'una abu Epir tolot adaka ng'inya anikalonon ang'olol nabo torirau akim noi sodi tonomia ng'itim keng.
Abu Eputir kigalou nabo tomatar nakipi.
Aminyara nabo ng'itim keng daang.
Abu nabo Eputir tamamak igoro,  "Amunya akim ng'itim kang daang!
Inomiari iyong ng'itim kang daang!"
Adaunosi ng'itim kang daang!
Ng'itim kang lukebuseak nabo kibuseak noi!
Kang'una daang nyecadanar Epir anakipi kotere eemit ng'esi atamar nyekanom Akim.
Abu Apoo tolakar kona anomia epir akim,  sodi tama,  "Abu nabo erum ng'esi!"
Erai logo ekile lobe Echut.
Erai logo ekile lobe Akulului.
Aria Akulului ka Echut ng'ipaalo.
Apei kwaar apotu kechi kilaasi kaapei.
Todolo kechi lokwaas ang'olol,  dio kisiakis apega make.
"Ee,  nyipedori iyong akilam ang'olol naga!"
"Ee,  nyapedori ayong!
Iyong ngesi nyipedori!"
"Topor tanite iyong!''
Tolim Echut.
"Mam,  topor iyong ekingaren," Tatachak Akulului.
Nakaneni dio Eechut topor kilam ang'olol."
Sodi Akulului dae toporok tooma ang'olol.
Apolot akou Akulului noi,  dio kisiak ng'esi asipor kwap ng'akipi.
Tokieni Echut,  "He heee!"
Tokieni ng'esi lokojokon tani niapakar akituk ng'aarei anyoun alokwaas eepei tani loche!
Erai naga Natabo.
Eyakar ng'ikaitotoi ng'ikan-kapei.
Einakinito ng'ikauriak keng ng'esi agulu.
Emina noi.
Apei kolong'it tobwang'a ta lokaatokeng agulu ng'ina.
Abu Natabo tong'opik agulu.
Kigor ng'esi lokojokon.
Kipung'ar ng'esi dio todoka kidiama lokitoe lokooyan.
Togipasi ng'ikauriak.
"Todoku kare kwap!"
kimaimautu.
Toeokis talokaatokeng, "Todoku kare nakaato kwap!"
Abu Natabo tong'oo noi kotere eos ng'olo.
Todolut ng'apaalon.
"Todoku kare ekone," tolimut eosi.
Apotu ng'apaalon keng toeo jik tani ni adokunia ng'esi.
Apotu ng'apaalon ng'una kirukosi daang elose nawi.
Talakaretei na abong'unio Natabo nawi.
Nakianae agulu!
Arai kolong Apoo ka Ekadokot ng'ipaalon luminan.
Apei kolong'it apotu kechi toloto akilaar.
Toloto kechi tani lomanikor lo arait epeipe kisiakis akimuj.
Asaki Apoo akimod Ekadokot kirumuneta ng'ilopechek emanikor kang'olo.
Napei kona,  abu Apoo kirema tama: Ng'irukoii!
Ng'irukoii!
Dio ng'esi tamatar.
Tokuruwo Ekadokot amatar lokojokon,  Ayakar ng'esi ekosim lokooyen noi.
Apotu Ng'ikulepek emanikor kiremasi na eng'olikineta Ekadokot tamasi: Towo!
Towo!
Aponi kirumunae Ekadokot kidetae lokojokon.
Abu Ekadokot akideto tomina,  dio ng'esi tolimo atamar Apoo ng'esi karikuni ng'esi lomanikor.
Totuboroe ekosim Ekadokot.
Yarae nawi na Apoo,  kipoi erai akimuj.
Abu Apoo kipeyou Ekadokot nakimuj ng'ina.
Akirikaret akimuj,  abu Ekadokot toyen atamar anyam ng'esi ekosim keng pei.
Anyoun akwaar ng'ina toremokinos kechi.
Achaka ayong akibapet kang,  kang'opiki.
Atasak yaye ekidor na kaneni neanyuna.
Atasak lopem,  neanyuna kaneni.
Atasak kwap eperuei.
Mam teni kaneni.
Atasak tooma nasaduku.
Emam tani apororet.
Atasak lokeru.
Atasak tani neke ka ama ka wadaang.
Nanyuna tani awadaang.
Akwaar apei tolaran itaak ebu along'or.
Kira esikiria ekoi.
Kipung'a esikiria nia ng'iyenet keng tama, "Itaak ebu along'or atona."
Tamasi ng'isikiria luce daang, "Itaak ebu along'or?
Arai ng'una ekoi lokitetet.
Arai ng'ibuin luong'ora daang ngimoe yok."
Tolim esikiria lomojong tama, "Ng'ikaitotoi, ilemokino kitosi nakiut ebu along'or etodiutu arimatoe."
"Nyo?
Atoloto na kiut ebu along'oria?"
Tamasi ng'isikiria luce.
"Nyikilosi sua kainyo kiemit sua.
Kiuyemete sua ng'ibuin luong’ora ng'ulu."
"Topupok," lolim esikiria lomojong.
"Anipekilot ng'oni, king'oikinete ng'uni ng'ibuin luong'ora.
Epenat atamet na kimyareta ng'oni aria ateni, tolimut ng'iskiria luce daang."
"Itemokino kilosi nakiut ebu along'or.
Anikilot elakarosi ng'ibuin luong'ara kotere ng'oni achepala epedorete taraut ng'ipaloon yok."
Kong'olikis ng'ibuin luong'ora ng'iskiria aloking'a awi.
"Nyo eyakatar ng'isikiria ne?
Eponito kianar ng'onia?"
Kuuomokis ng'ibuin luang'ora.
Kirasi ng'isikiria ng'ibuin luong'ora aniaumor min ebuloi losikiria kisiakis ayeeore:
Ng'ibuin luong'a luapolot irikaate esi akwaar kiya kwala.
Irasi sua esi iyeosi akwaar kiya.
Ng'ikel kus ewoyaka ka ng'akonyen kus nakacak kanenidae.
Akimuj kus iriono cue abe ekwaang bo ng'aein kus.
Kaa, anitokona boca.
Itaak kon eperi alojom, keng.
Nabo etoanit!
Akuj yok etoanit!
Amakeng ebu along'or alokatoan tataeak kec tama:"Eite kus ejok.
Nabo ng'akiro kus ebobok.
Kipeyounitoe tama ng'ikaitotoi kang ng'isikiria.
Taanyt ni iboikinosi!"
"Kipeyounitoe nyo kinunito esi sua atanyama?
Ng'ibuini luong'ora enyamit akoro.
Esakete airing!"
Abu ebuloi min losikiria.
Tama epei kec potu epung'aras.
Tamasi luce nyepedor kiritarete ng'oni ng'ibuin luong'ora.
Tama esikiria lomojong, "Akuj kosi, kiponit akitodiun arimatoi nikus.
Kiriang'akina kotere akitu alokokus.
Kilipit Akuj kisililing esi.
Tokona boca kibong'I lore kosi."
Kisiakis ng'isikiria akibong.
"Kidaroutu!"
Tolimutu ng'ibuin.
"Luong'ora nyibong'ete esi.
Itemokino ilemunete ibore ninyamata kosi.
Totubutu ng'ipon kus kinakis sua."
Tokenyana kin ng'iskiria.
"Anikinak ng'oni keci ng'ipon yok aeepat epedorete akimekin ng'oni atoloto," kitamakis.
Totubut ng'ibuin luong'ora ng'ipon ang'isikiria tanyama.
Kong'ina apotu ng'isikiria tasaka arotokin.
"Towo!"
Kikalou ameakeng ebu along'or alokatwan.
"Ng'ikaitotoi kang, imekinete esi ng'isikiria lu elosea?
King'olikisi keci ng'ikel!
Kec kikianatar ng'oni."
"Ekianasi, kikianatar ng'oni!
Ekianasia!"
Toporokinos ng'ibuin luong'ora losikiria.
Taara anierumor kisiakis akinyam kec.
Eroko esikiria lomojong nyetona, to kenyik ng'ibuin luong'ora tama, "Ng'ibuin luong'ora luaronok lukamaitanak kiponit sua kang'isien kosi akisililing esi kwa kiroko sua!
Acekwaar na kinyemia esi akoro, nyikisisakis sua ekor kus loaliko lonyamet ng'ipalon kus!"
Euriaka ng'tim a Thuli.
Ewoyak ng'itim a Anna.
Ewoyak ng'itim lu a Kathi akidwang daang.
Ewoitoe ng'itim lu a Zama.
Eyakar Baba epenek.
Ikyerarit Zanele ng'itim keng.
Ebanyit Thabo ekinyos lotim.
Ekulujaarit Themba ng'itim keng.
Kolong angorot anadakar a Silaa alomito ekile ka aberu keng ka ikoku kech ning'oror,  Khayanga.
Na anang'ia Khayanga ng'ikaru ng'itomon, abu apakeng todekakin nabo totwan.
Adaunet a ng'ikaru a ng'iarei,  abu itiokeng totwan.
Apotu lukaalak tonupa atamar aria apipiul a akitu a ekile keng aari ng'esi.
Aponi Khayanga kimiekinae bon anakwapit.
Abu nayenet keng na anikalonon,  Rosa tolema ng'esi na kaneni apotu kiboyoto eboyor lo a eboot ka akokianut.
Apei kwaar abu Khayanga tolot akilakin aliel a itiokeng ka apakeng sodi alimokin kesi kidiama eboyor keng lo akiyalolong.
Abu tosipok kwap akikap na ewokit ng'esi kigoro,  tama ng'esi: Apa,  aluwae iyei iyong?
Ito, aluwae iyei iyong?
Kimiekinete esi ayong akokianit.
Aluwae iyakasi esi?
Na arumoria Khayanga ekian,  abu king'olik etwo loebusean lopening'olikina kache.
Apuduni etwo alokiding aliel ka apakeng ka itiokeng.
Abu Khayanga kimiek akigoro.
Abu kiira eos ebunit alotwo.
Arai lokamayan.
Aeo etwo kona.
Akisiakin akolong'it ng'ina, ewokonori Khayanga etwo ng'olo wadaang ni alosi ng'esi.
Ewanakini ni aperi ng'esi, anyounete ka ng'esi nabo ewasene ng'esi akimet.
Nacha daang na alosio ng'esi nang'olol,  ewokene ng'esi kotere akigagaar ng'esi anaronis a ng'akipi.
Nachapewokia ng'esi etwo,  eyalolong'ene ng'esi.
Akolong'it cha daang na ewokenea ng'esi etwo,  etamuni itiokeng ka apakeng nabo eiranari ng'esi niajokon.
Akwaar apei,  abu tolot nang'olol aokun ng'akipi.
Na akudokinor ng'esi,  abu tochurutar.
Abu Kikam etwo sodi nimasar,  na kaneni abu tanang amoru nabo kielelar toliwor ng'ikabel.
Abu etau keng tosuroi.
Abu loge tokudokin nabo kirap ng'ikabel.
Abu toting kesi ang'akan keng nabo toeok:.
Na anyouno Khayanga kidiama,  abu kiira etoil lo ikoni lo a itiokeng ebala: Ikoku kosi; Kidepu ng'ikabel lu idong'ito.
Toloma nakipi ka kesi.
Towoku ng'akipi kotere kesi nabo kilota ng'akejen kon Na irumoria iyong akilota,  togol ng'akonyen kon.
Abu Khayanga tosubak loger lo alimokinitere.
Na etenaror ng'esi,  abu kiira ng'ikabel elose anakan keng nabo tochunakinos nabo tosubakis etwo eche.
Abu tolema etwo nabo toting anatorob keng nabo tolakar.
Abu Khayanga torubak iwokit etwo wadaang ni alosi ng'esi.
Wadaaang ni etorit ng'esi,  apotu ng'itung'a totalaros nabo king'itas,  "Erai mono etwo lo ekainyo?"
Pe eng'olikinito kesi etwo lo ikoni neni nakanuan.
Na cha daang nang'opikinia Khayanga ibore,  edodenakini ng'itung'a etwo keng anadakar nabo ainanakinete ng'esi ibore cha daang ni asaki ng'esi.
Kolong aangorot,  amam aribu anadakar a Opio.
Aperenete ng'itunga na aburunia nabo tosuba etich na akienyeta.
Akwaar apei abu Opio tolot erikas ka ng'ing'okwo keng.
Akolong'it natidiochichi,  apotu ng'ing'okwo keng kisiakis akirirt agete.
Adaunet a ng'irwa alukaalak,  abu nadakar.
Abu tolot nakai apei nabo tolimik ilope,  "Erit ayong agete akooyen nabo kaburu noi.
Asaki akiyang'ar."
Tama ekile,  "Kiboikin kwap kiyang'a.
Imina iyong epurot edio a?"
Anyamit Opio akure na kaneni abu tamat wadio.
Sodi abu tolot akiper.
Na anyounio ng'esi,  nying'olikina idiobore.
Abu tang'a nabo togol ng'akonyen keng akolong'it nakooyen.
"Kiinak iyong ayong ibore nikaronon atamat," abu tolim,  "Nyapedori ayong aking'olikin ejok nabo."
Tolim ekile tama,  "Emam ibore erono ka iyong.
Awar tokona.
Nying'olikina iyong ewarie ka achie a?"
Abu Opio king'is ng'aking'iseta nakalak kidiama akwaar.
Abu ng'esi ka ilope kiena tani nataparach.
Abu ekatukon tolimok Opio,  "Kila nadakar nakon ebong.
Nechamakina iyong ing'oliari naabor.
Na ing'oliaria iyong nabor,  eyakari akwaar.
Na kaneni na ing'oliaria iyong itenene ng'aren,  kiwapakini iyong akwaar."
Tosubak Opio kona alimokinitere.
Abu ng'esi kisiak alosit nadakar keng ebong nache.
Asaki aking'oliar nabor na kaneni nying'oliara.
Napei eng'olikineta kesi Opio apotu.
Abu Opio dae toem.
Abu king'olia nabor nakwaar.
Abu akwaar tong'opia atipei.
Abu Opio tong'oikin bon,  na kaneni abu kitetemok nabo.
Abu Opio tobong'o nadakar nache ng'ina kidar atabong eroko nyebong'ora nadakar keng nabo.
Akolong'it ng'ina,  ny'ing'oliara ng'esi nabor.
Na anang'unia ng'esi nadakar keng,  aemito ng'itung'a a adakar nabo.
"Ali edeke iyaunit iyong nikosi Opio?
King'is lokaeyakeng.
Nyo ibore nikirion en kiwapit iyong?"
king'is eyakeng.
Tolim Opio,  "Ng'ipae kang enyariae ibore nikirion en akwaar.
Nacha ebunio akicha kisubi ng'oni etich,  nabo na ebunio akwaar ayang'asi.
Tokona iemito eesi kona aemitor ayong dae.
Iyanyunete eesi aminakin akwaar."
Na kaneni eger lo ng'esi abunio aribu nadakar a Opio.
Kolong ang'orot ayei aberu nakaburon.
Ani elosi ng'esi alodiyete anam,  abu king'olik ng'apesur naachik ng'auni.
Abu king'it kesi,  "Ngae anikus eminasi ngikauriak luarei daang?"
Tolim apei a ng'apesur,  "Kamina ayong itiokang noi."
Tama nache,  "kamina ayong apakang noi."
Tama na a ng'auni,  "Kaminasi ayong ng'ikauriak luarei daang."
Abu akaburon king'it apese na aminasi ng'ikauriak luarei daang king'arak ng'esi eegos a ng'akito anakipoet nakaku keng.
Sodi kiwapak apese ng'ina akaburon.
Arumoret ng'akilameta nakaalak,  abu apese king'it akaburon,  "Nyanu ng'akito kon?"
Tatachu akaburon,  "Eyakasi diyete ekitoe ngol!"
Na anang'eta diyete ng'ikito,  abu apese king'is nabo,  "Nyanu ng'akito kon?"
Tatachu akaburon atamar apikis kesi neni.
Apotu toloto nabo kiriamunos ka ekile lo eng'isi akaburon,  "Ng'ae ekiro a ikoku kon?"
Tatachu akaburon,  "Enyaritae ng'esi abusek na irworo."
Kigalou apese toewok:   Emam nakanyaritae ayong abusek na irworo: Enyaritae ekiro kang Kaamungei Oitiakoi!
Itiokang,  ngina amina ayong.
Oitiakoi!
Apakang ng'olo amina ayong.
Oitiakoi!
Adere kang na amasia ayong ng'akile!
Na eiraria ekile ibore ni aeo apese,  abu toyiu ng'esi nabo kinyaka ng'esi lokauriak keng.
Todaun ekoi kaneni!
Eonit.
Erirae akolong.
Eyei ekuwam.
Eya ng'idowon.
Eyei akatorot.
Etepi akiru.
Eyei agiro.
Ete ayong alokakinet.
Ayakar kolongakimat ng’ikukui kaekokoroit lomojong.
Ani ipeyoun lotataitkeng, abu ng’esitama atong’olekokoroit.
Kipung’ar ekokoroitng'olo toten lotaunloapolon.
Abu ekokoroitkiriamun ka ipaka.Arotokinit ng'inidae anawi ailope.
Apotu ekokoroit kaipaka kiriamun kaing’ok ekerete alorot.
Abu aparas daetoloma najore ng’ina.
Apotu kechi todoloachekai.
Togipasing’ikokolak eya tooma!
Toeokis lokojokoniremasi diokipung’arotorng’ikokolak ng’ulu.
Kipung'arosng'ikokolak,kirajakinos kechiakimuj na ayei neni.
Ani ebong’uneteng’ikokolak ekisidi,kitojikis ng’itiangng’ulu kechi.
Kipung’aros ng’ikokolaknyebong’uno nabo.
Apotu ng’itiangng’ulu kiboyotoaapei alokai kang’ina.
Ayakar Apoo, esikiria keng ka itubwa niichi niareng'an.
Arai nacha esakia Apoo atubwa naapolon, dio kilip Ebuu.
Kitamu Ebuu ache kolong'it akilatar ng'iworui keng.
"Auriu atubwa nakon itaok," tama niti ikobakini daang.
Ache kwaar kilipaa Apoo atubwa nabo.
Ani esakari Ebuu atubwa keng toriamu ekoi loarono.
Abu Ebuu tochunak ng'itiang luapolok daang.
Tama Apoo, "Ng'iboro daang lueyarete, etuakete."
Kolong edit Akai, eteperonokini itokeng ng'esi nakapet.
Asubakinit eyakeng akapet ng'ina ang'ang'olia.
Ayakari akapet ng'ina ng'ajul nakipura, napusiyek ka naalibak.
Pe ekwaan ka ng'akapi nache na aya kai aitokeng.
Aonit ere kech, arirae nabo eleleba ng'amoru.
Alalak ngitonia, ng'asimokoka ka ng'imunio.
Nakaneni, pe aemit Akai ng'itieng ng'ulu.
Tama itokeng, “Igagarit akapet ng'ina Akai nyewana.”
Arai Akai ikoku nikooson.
Abu ng'esi toyen ni ayei akare nakaapen.
Toyen ng'esi ni alomit ataakeng.
Dopetei, aloseene akimat ng'akile ang'akaala anawi ka ataakeng.
Apei kwaari, tooliyo Akai elosi nawi ka ataakeng.
Towoliyo alomoru.
Tobul Akai.
Kiboikin kwap edome idarit aking'arakino.
Napei kona, tojotoor kirujaki.
Kirujaki kona: Aperi ngesi anakapet.
Ayei aberu na ekwaan ka ataakeng, etee ng'esi.
Abu aberu ng'ina tamaisian dio naki ng'esi atubwa ang'akile a-akaal.
Na-asakia Akai akidiauni ng'akile, Toriangu!
Tobeku Akai ng'akonyen keng wadio.
King'olia kidiama, king'olik ikeny nipus anateni e-edome.
Na anyounio Akai, kipuk'pukok ikeny ng'abeben toriko Akai.
Kiwapak Akai ikeny.
Abu Akai todol nakichara a erot.
Dio ikeny tochaku akapet na ekwaan ka na Akai.
Na alemunia Akai akapet, abu king'olik ng'akichaket aitokeng.
King'olik akare na aokeenete kechi.
Apotu ng'ikauriak a-Akai toeokis, kidong'ata kipeyout ng'esi nawi.
Tong'ola akine, topeo akiring elakara abong'un aikoku kech.
Kiboikin Akai nakapet keng nabekot enyami akiring napeot.
Arai Kakuma akwap ang'ibaren.
Ayong apolou adol ng'ikaru ng'ikan-kapei tokona.
Apei kwaar katoriko itokang ayong lomakit.
Atoloto sua akidok amotoka.
Kadakit ayong itiokang anamotoka.
Alomaket eng'olik aberu eting'it ikeny-nagilgil.
Eng'olik nabo ng'araito nakaalak.
Kateminanasi ng'araito ng'una.
Katogialak itiokang ageor natikabon.
Akirikaret ageor katong'opik itiokang ka eya.
Kateriko aberu ka ekile ni aya ng'ide luche luachakara.
Bu aberu tadaka iche koku edong ayong egoro.
Etasenikin edarit itwakang.
Atalakar na eng'olikinia itiokang ka eyakang.
Kainak eya kang ikeny-nagilgil arai akisitamunet akidounet.
Erai itwan en Ndalo.
Emina Ndalo akisomare ng'abukio.
Pendo aite naga.
Emina Pendo adaka ng'akarotio.
Iyokiyene Ndalo Pendo,  na ebong'unio alosukul.
Itamaseeneo Pendo ng'akipi naajokak.
Isumujeene apa Pendo ng'ibeku.
Elepeene ng'esi Pendo ng'irwa daang.
Elepuuniyo Pendo ng'akile nakaalak.
Egielanari apa ng'akile na Pendo.
Emaseene Ndalo ng'akile ng'irwa daang.
Elimuni ng'esi tama,  "Ejok noi Pendo!"
Kite ayong ka Atarukot kang ng'ikieny alokidiama.
Kiriamun ayong ka ng'ikieny kang ka Echom alokitoe.
Kibolia ayong ka Echom kang ka ng'ikorio aniukot.
Kisubi ayong ka Ng'ikorio kang ng'ipirae a ng'ikadokoi.
Kimujene ayong ka Ekadokot kang ng'idison ka Echom-naula nacapaaran daang.
Eemito Echom-naula ka Ekadokot kang Abokok.
Kilosi ayong ka abokok nawi loge kirukit ka Emun.
Kimina ayong ka Emun akiunya nabo atoeos ng'ieosio alokwas anam.
Kiboi ayong ka awi kang kaapei a alakara anatiapolon!
Akwaar apei ayei eron nakwap.
Amam ibore ni enyamete ng'itung'a pe erai ng'ikuruka bon ayakatar.
Nacha taparach aporonorete nikalonon ni ayei ekitoe lo akoniunit ageor kidding ang'olol nabalany.
Sodi tobong'ut ka ageor nakakonon kotere kechi ka ng'iyenet kech.
Na eng'olikinia Anansi ageor apotu ng'akimul toleleut anakituk.
Ekokini ng'esi ebili ariamuni aria ng'esi bon ai?
Kitamana sodi toyau arekinet.
Abu tarap loge kwap keng kotere ng'amonok namidik.
Sodi tolem epewae a amot analupe tolot anyun ng'ikuruka.
“King'arakinae kare cha?'
Abu king'is.
”Asaki atotole nakanokan tonokia akim kang.
Ani elemunito atotole anakim, abu Anansi loge kiboikin niajokon natorom ekitoe aloapolon topedoria atapakin nabor keng.
Abu tobuak ng'ikuruka alakara, ikusi nitielosi akamaliwot tanang ni apuripuriakinor.
Sodi kikomak nawi tanyam ageor.
Pe etemokino ageor apei ng'esi.
Abu tobong'o na ang'arei, tosubak loger lopei ng'olo.
Na abong'oria na ang'auni, kisisakis ng'ikuruka eng'urng'ur.
“Nyonte ibong'unio nikosi isaki atotole?” Apotu tolimut.
Tatachu Anansi,“ Nacha anang'ia nawi, todung'e atotole.” “Iliokono iyong!” Tolimut ng'ikuruka.“ Isaki cha iyong akimuj kosi.” “Nyarai ng'una iteni,” tolim Anansi.
Sodi kisiak akigoro.
Apotu ng'ikuruka toriang'alinos kotere ng'esi.
“Itemokino.” Tolimut Ng'ikuruka.“ Tolme ache totole, erukoreta moi lokitoe lo ageor.”
Akiwalaret ataparach nache, abu locha Kuruk nak ng'esi akopiro, sodi topororia ka kesi lokitaoe ageor lo ayei kidding ang'olol.
Na eng'olikinia ageor natiajokon ng'ina tasak Anansi alemar akitilieor akeng bon.
Nacha esakia ekuruk alemar ageor sodi kikilau ng'esi, “Arai ng'ina akang!Ayong eng'olikini eking'aren!”Sodi tolema ageor kiwaak lochwe keng.
Esal keng abu tolema ageor daang tamam na ayakarar ng'ikuruka.
Aponi kimiekinai ng'esi bon tarai abu aribu bu.
“Na nyasakia ayong akiboi alokitoi kalo anakiyar kang kadaang,” Abu tolimokin ng'esi bon.
“Apedori aporor Kidiama kona ang'ikuruka.” Abu kiyang'ak akooyen, toporo, and.
Pup!tochakakin tooma nang'olol kidding ng'akinyang'a.
“Nyonte eyei nege kotere ng'oni?
'tolim etoil long'arab akinyang, ”Arai ekame lotikaabon lonyamat, nyaam.“ ”Oitiakoi nyikok neni,“ tolim Anansi.
Sodi kisiak akigoro.” Ayong ipei kus, nyiyenete esia?
Abu ayong atachakar ng'irwa lukolong kata apaakus na amam iche apedori aanyun ayong.
Esi aria lu eking'aren ang'iyenet kang lukiriemunor kaniwan!“ Abu kikalou lokojokon tosienoto tani ng'akinyang'a.”
Na kanenei abu akinyang naapolon niecham ng'una.“ Kipedori akiyen atamar irai iyong ipei kosi aria kimat ng'apoko echoto kona kisubia sua.” Apotu nakis ng'esi atuba na aya ng'akipi nang'ora.“ Loger lo asubenea tata kang!” Na kanenei abu toboka akipany atitinyo keng, ka apedot anatubwa akeju keng analong'aren.
Esibit emasi ng'apoko, kitoro napedot atubwa toremoros nakipany alokwap ng'akejen keng.
“Ebob!” Tolim ng'esi, ipotorit atubwa na amam ibore ayei.
“Kiyen tokona atamar irai iyong ipei kosi,” Tolimut ng'akinyang'a.
Tochamut akiper ka Anasi nakipany kech akwaar ng'ina.
“Moi nataparach kalimokini ayong esi ekoi akiyar kang,” Tolim Anasi esakete ajotor.
Nataparach elilim iwali, eroko ajipunet akolong, kitonyou Anansi apei a ng'akinyang'a.
“Asaki ayong alosit ayaun aberu ka ng'ide kang ekwakaye ang'olol, keng'arakis ayong alimun ekoi kang.
Ipedori iyong aking'arakin ayong anyun kesi ering'a luche nenyouno a?”
Abu akinyang kileleny na etonyounere ng'esi nataparach ering'a iribet.
“King'arakinae kare cha!
Ilulumae iyong lokojokon akidwang ayong,” tolim Anansi.
Tocham akinyang, bu Anansi tome ngesi ekume keng tanang lokwaas angolol.
Totiar kaatipei.“ Abong'uni atipei!
Nyilot!” Tolim Anansi, eng'opiarit epedit ng'inya.
Kona kiyenia ering'a akinyang idarit ng'esi ewei, ekume keng alokooyen ka ng'akonyen nalerek alokidiama ayanae.
Abu ayong eng'olik aloor ekokori kwap emoru.
Topeu ipudat edoki emoru.
Eruoro ekamian aloori kang'ina anasim keng.
Pe amisikinit ngesi erukudi ang'amotokae.
Apotu ng'amotokae ng'una tanang'as retete.
Abu awuiwui na esibitar to na arek todolut aking'arakin lu awanan.
Todolut ng'amotokae ng'aarei kiriasi aloori ka ipudat ng'ini.
Abu ayong atoriang' akin lokojokon.
Kolong ang'orot pe ayenete ng'itung'a idiobore.
Pe ayenete tani ekitae ng'ikinyam, kori akidong ngoorui,  kori akitiek ng'asua.
Ayakar akuj Nyame alokidiama nadis aosou akopit kadaang etia ni etia.
Ewakinit aosou keng daang namot nalupe.
Akwaar apei abu akuj Nyame todung atamar ainakini amot na aosou nia Anansi.
Nachapak daang eng'olenakini Anansi tooma amot nalupe,  abu toyen ibore nikitetet.
Arai ibore niketalakaran lokojokon!
Nakanenei abu Anansi nakadakan kitamak," Ewakini amot niajokon Kidiama ekitoe lokooyen,  nipe nyepedori itwaan niche aanyun.
Sodi atopedoria akiting amot aria ayong elope.
Abu kitisir auno a ng'ichok a epini toinik auno namot nalupe ng'ina.
Ani erumor toinikin Anansi auno nachir keng,  kineneun amot ng'aren keng,  sodi kisiek adokar Kidiama lokitoe."
Na kaneni abu togogeng'er akidok lokitoe ka amot na anang'anang'ae ng'akung'in keng nachapak daang.
Sodi kisiek Anansi aking'o ana abutorokor nabo toburunite.
Awei lokookeng a Anansi loochi apak daang alokwap ekitoe ite ng'esi.
Tlim tama," Pe abeben iyong adokar lokitoe inapit amotia?"
Abu Anansi kikatak akinap amot nalupe na eleleba aosou alokaku keng, abu tobebener lokojokon.
Ka atipei abu tanang Kidiama ekitoe.
Nabo abu towo kitama.
"Achamakina ayong ayakar aosou daang,  na kaneni abu lokokang tooser noi kedwang ayong."
Abu Anansi tonyunyur noi kimasu amot kwap nikalapatan a ekitoe.
Kielielar torau ng'ikabel.
Erot logo ng'esi aanyuneta ng'itung'a eger lo itare,  akidony ngoorui ka akiteak ng'iboro a ng'asua,  ka ng'ibore cha daang lu eyenete ng'itung'a esube.
Alomito Odongo,  Apiyo ka apakech lotaun loapolon.
Edarito kechi ng'irwa lu egolere esukul.
Meere kotere akigol tu esukul,  nakaneni asakete akilakin atakech.
Alomit atakech nadakar na ayei lokwaas anam ni echemiere ng'ikolia.
Eburakinit Odongo ka Apiyo akigol esukul kotere arai ng'irwa ng'ulu lukilakinet atakech nabo.
Atabong nalosiet,  apotu kechi kiwakis ng'iboro nabusekia dio tosuko kotere alosit nakooyen ng'ina.
Nyepero kechi,  kiyana kidiama alosit kiiya kiwala.
Ataparachu keng,  torotokis nadakar ka atakech edokito amotoka naka apakech.
Kitoro kiding ng'imoru,  ng'itiang ka emanikor lo emejen.
Kimara ng'amotokae toeos.
Ani enang'i apak ache,  tobur kechi sodi tojotooros.
Adoliet nadakar,  sodi apakech kitokienyu Odongo ka Apiyo.
Torukaut kechi,  Nyar-Kanyada,  atakech iyang'arit anakapet alotorube ekitoe.
Arai Nyar-Kanyada ang'atela anajaluoi,  "Nakookeng ang'itung'a akwap be Kanyada."
Arai ng'esi aberu nakagogong'on kibus dae.
Kipeyou Nyar-Kanyada kechi kai dio kidong'ak alotooma akai elakara.
Alakara ng'itatae ng'ulu ainunito atakech ng'iboro lu etaun.
"Tang'aa nakang mono," tolimu Odongo.
"Mam!
Nakang eking'aren!"
Tatachu Apiyo.
Arumoret ang'aar ng'iboro,  abu Nyar-Kanyada topia ng'itatae keng.
Sodi topudosi Odongo ka Apiyo kalapatan.
Tolomasi akireng'it ng'abeerei ka ng'ikieny.
Todoka ng'ikito,  kipakanakinos ng'akipi anam.
Na aribokinia,  tobong'osi nawi asakar akimuj naka ebong.
Ering'a nyerumoro akimuj kilurakinos!
Akwaar nache tobong'o apakech lotaun kimiek kechi ka atakech Nyar-Kanyada.
Eng'arakinito Odongo ka Apiyo atakech etich lo awi.
Aokete ng'akipi ka akikeyen ng'akito.
Achunete ng'abeyei ang'ikukui ka akiger ng'akuui alomana.
Abu Nyar-kanyada kitatam ng'itatae keng akipore atap ka akinyam ka ng'apoko.
Kidodik akipore emuchele ka ekolia lo epeitoe.
Ataparachu apei,  totwar Odongo ng'atuk naka atakeng lonyia.
Apotu ng'atuk tolomasi mana ekudunyet.
Abu ilope amana tong'oik Odongo.
Kitubul ng'esi tama awounia ng'atuk na anyamete amana keng.
Anyoun akwaar ng'ina,  abu edia ng'olo tochoik ng'atuk nyeyaut ng'ichan nabo.
Ache kwaar,  kirukosi ng'ide ka Nyar-Kanyada lomaket.
Ayakar ng'esi epem lo agialanaria ng'akuui,  esukari ka esabuni.
Ajoikinit Apiyo alimonokin ng'ikagialak ng'aropiyae ang'iboro.
Aeni Odongo ng'iboro lu egieli ekagialan.
Atabong ng'ina,  tamata kechi echai kaapei.
King'arakis atakech akimarun ng'aropiyae.
Ering'a kona,  tasalut ng'irwa lukiyang'aret anawi.
Achamakina ng'ide ebong'ete lotaun.
Naki Nyar-Kanyada Odongo apukot,  Apiyo eworu lo akatorot.
Toen akimuj kech nakodat.
Na abong'unio apakech arikor kechi,  awounito ng'ide alosit.
Kimaimaa ng'ide Nyar-Kanyada kirukosi ka kechi lotaun.
Tamaisam ng'esi tama,  "Amojong'it ayong.
Kedarouni ayong eesi ibong'unete nadakar kang nabo."
Tonuakis Odongo ka Apiyo atakech lokojokon dio torotokis.
Abong'oret Odongo ka Apiyo losukul,  kisisakis ng'ipaalon ng'akiro adakar ka atakech.
Atamito ng'ide ng'iche ajokis akiboi alotaun,  atamito luche nabo atamar ejok akiboi anadakarin.
Kang'una kadaang,  achamunito atamar erai atakech kata Odongo ka Apiyo ituan ni ajokon!
Achakun kolong echokit ekitoe kwap ni aperio Apoo.
Abu Apoo kiira etoil lo abala, "Kipung’ar, kipung’ar!"
Tama Apoo Ekukut, "Abe achakun bo ibore, tama etoil kipungar!"
Kipung’ar Ekukut na eirarea Apoo ebala neni.
Tolimokis Ing’ok tamasi, "Abu Apoo kipung’ar na eirarea ibore echakun."
Kipung’ar Ing’ok dae kiwapak Apoo ka Ekukut.
Tolimok Ing’ok Aparas, "Eirari Apoo ibore echakun dio kipungar."
Kipung’ar Aparas dae kiwapak kechi.
King’itakin Esikiria, "Inyo kireng’it eesi?"
Tama Aparas, "Nyayeni ayong."
Kiwapaki Esikiria dae ajore kipung’ar.
Tolimok Esikiria Aite, "Be eirari Apoo ibore echakun dio kipung’ar."
Tobul Aite noi dio ng’esi dae kipung’ar.
Kisisak Aite Ipaka tama, "Eirari Apoo ibore echakun dio kipung’ar."
Dio Ipaka dae kipung’ar kiwapak akerit.
Kiriamunos ka Edia.
"Nyiyeni yong na asubakinosi a?"
king’is ng’esi.
"Abe ayong bo abala Apoo kipung’ar!"
tokieni edia tong’edar.
Ayei kolong eron.
Amam akimuj ayei nawi a Mulongo.
Abu Mulongo toriko awi keng namoni asakar akimuj.
Torukaut amana ang’idison ekonit tamam ilope.
Napei kona topeleu ebuu!
Tachamu kechi toloma neni.
Ataparachu apei tama, "Taarakinae lokookon atanyam."
Atabong ng’ina, tama nabo ebuu, "Taarakinae nakookon atanyam moi."
Apotu ng’ikauriak ng’ulu kiwaa nakookech alotooma ekitoe.
Tama ebuu ng’olo elimokini aberu, "Ani moi kidorokis ekile atanyam."
Atabong ng’ina, tama ebuu kidorokin bon katanyam!
Arumoret akimuj, kinapakin ebuu kwap ekitoe king’oorak.
Abu ebuu ng’olo king’olik kechi daang eyarete.
Tong’oo ng’esi.
Ikwa kolong kimokorate ng’itung’a ng’ulu ebuu.
Kolong angorot, alomit ekile anyaritae Kiundu lore lobe Nyamani.
Amina ng'esi akiring noi.
Apei kolongit abu ekatukon kipeyou ng'itung'a daang nakuuta alokookeng.
Abu nabo Kiundu kiira atamar ayei apeyo ache nadakar nabe Katumbi.
“Woe!
Ng'apeyosio ng'aarei apei kwaar!” Tatamak Kiundu.
“Alosi ayong napeyosio ng'una daang,” tolimu Kiundu.
“Esiauni eking'aren atolot Katumbi dio atobong Nyamani.”
Abu Kiundu tonyou nataparachu elilim tolot Katumbi.
Toriamu ng'esi ekiriam ering'a nyisiakina.“Abong'i ayong Nyamani dio atobong'u ekisidi,” totiaku ng'esi.
Tobong'o Kiundu Nyamani etamit akidol akiring kekono.
Anyamit ng'esi akoro.
Na adolio ng'esi toriamu ng'ikiliok ka ng'aberu ering'a ipoote akiring.
Na anang'ia Kiundu lore loa Katumbi, toriam ng'itung'a kimuja kerumosi.
Alemete ng'itung'a ng'alemet kotere ng'ikeutak.
Amona Kiundu nabo amakari ibore nilemuna.
Asaki ng'esi ekimuje bon.
Abu Kiundu tong'oo kotere akiron akimuj.
Tobong'o ng'esi nadakar na Nyamani.
Anyamit ng'esi akoro ka aburun.
Abu Kiundu tong'oo kotere akiron akimuj.
Tobong'o ng'esi nadakar na Nyamani.
Anyamit ng'esi akoro ka aburun.
Todol ng'esi Nyamani, toriamu ng'itung'a iding'ate toeos.
Erikakinito kesi ekimuje.
Na eiraria ng'esi atamaradaun akimuj, kibusokin nabo kirakar.
Abu ng'esi Toron akiring.
Auji bonabu ng'esi toriamu.
Torotoki ng'esi wadio nawi keng eng'oit nabo tanyamite akoro.
Kolong a ang'oroto,  amam ng'itung'a anakwap,  eyokii akuj akwapit naajokon na asubi ng'esi.
Kitamak ng'esi asubakin itwaan ni epedori akiyok ng'iboro lusubuna keng.
Kirurumak Eng'atuny tama,  "Ayong aria ekapolon ang'amon, nabo dae apedori tani apolokin akwap daang."
Tobelak Etom lokojokon tama,  "Akuj kang, kisubuni iyong ayong apolot noi, kiinak ng'ikilinga, dir etemokino ayong lotich ng'olo."
Tokienyia Etiangit lo apolon anam kidiama, toruwo ng'akipi tama,  "Eyenete kechi akilulumare topedoreta akiyok Ng'ikolia,  Ngamoru na anam ka ngabunge angitiang aluchik alu eya nanam a?
Apedori ayong apolokin ng'anamia; ewaakini ayong akou kang kidiama ng'akipi eng'olikinia ibore ni esuba anakwap.
Apolot ayong noi,  emam tani ipei epegi na achamit ayong."
Kitamak Ekolia lo apolon dae tama kori itemokino ng'ikel lukeng luitayek lotich ng'olo.
Tokieni Egole,  "Epedorete ng'itieng akiyok luche lu anga'lup,  nabo epedori Ekolia lo apolon akiyok luche lu eya nakipi.
Ayong apedori akipor etee kidiama ng'alup ka ng'akipi.
Ayong etemokino araun Ekeyokon akwapit."
Topupok akuj emisikinit ngakiro na eyanete ng'itieng,  ng'ikolea ka ng'ikieny.
Tolim akuj tama,  "Asubuni ayong ITWAAN."
Tatalasi ng'akiro nugu ng'itieng.
Nyo ibore en anyaritae ITWAAN,  Iyesi ai,  Eyakar ng'akopiri-a,  kori ngajul,  kori ng'ikabebekwa?
Epedori akiker kwa Engatuny a?
Ilulumae kwa Ekolia a?
Eporori kidiama kwa Egole a?
Adooyoret akolong tolomu aribu.
Abu Akuj kimuki a aribu,  kiwaak ng'ikatwany ang'akanyer nakonyen ka ng'idowon lukirionok lotim.
Kiwaak atubunet e elap lomager ka akichaa ang'ikanyer lokel keng.
Tosubaki ekile lo eking'aren ka aberu eyakatar eleu lokirion tochai kwa aribu.
Na asalunia aribu dio bu ataparachu.
Toburakin Akuj nabo akwang'is nakachaan,  kiwaak apusianut nakonyen,  amilimil akolong lotim.
Sodi ng'aren keng min ekile ka aberu eyakatar eleu lo akwaan,  ng'akonyen napusiyek ta ng'itim lu emilmilete.
Kilokonyikin ataparachu tarau aripet.
Ereewae akolong,  tolem Akuj achaunet nanyan e ebong ka etorube lo aripet dio tosubakinia ekile ka aberu lu eleu alonyang,  ng'itim lukirionok ka ng'akonyen na eriyete ekienyiyarito nakolong.
Anang'et ebong,  apuloonikinit kidiama toya ng'akanyer ng'apeipei.
Tokienyik Auj akibuses aang'orianut ang'alup ka aribu epetakina.
Torau akirionut aka ng'itim,  amilmil ang'akanyer torau ng'akonyen.
Ng'aren keng awaasi ekile ka aberu eyakatar eleu long'or,  ng'itim lukirionok ka ng'akonyen.
Tokienyikis ng'itieng daang ng'isubuna lu awaasi ang'akejen ang'arei,  ayakatar kechi eleu lo amam ibore eburit, amam ng'ajul,  ng'akopir tani ng'ikabebekwa.
Kisemok Eng'atuny dae ekume keng dio tama,  "Apedori ayong elany kechi nabo agwari ang'imager.
Torimakinae kang'una."
Tachalau Etuko tama,  Ng'achooro ng'ache ng'esi epedorete akitojok ekikwane keng.
Tama Eris,  "Mati ng'alimae ng'adikidio."
Tobelak Etom,  "Dir,  ng'ajul nasiyayek ngesi ejokak."
Tokienyik Ekolia loapolon ng'ikekial, tamaisan king'olikinere aitanut.
Woe,  emam ng'igecha' ikokini ilulumae anakipi ai?
Tarai bo' kechi kiyokiete.
Ha!ha!ha!
Tokieneta ng'ikolea nitieporoporote anakipi.
Abu Akuj tamaisan,  "King'olikia,  topedoreta akiyar mati kiyok ITWAAN ng'itieng daang,  ng'anamia ka ibore daang nieyari,  ng'ikito luuchik tani lu apolok.
Anikisiak Itwaan akinyasun akwap kotere arorakanut keng inyasunio ng'esi dae."
Kijuuroto ng'itieng,  ng'ikolea ka ng'ikieny ilipito atamar eboyoto e ekisil.
Potu robo ayong ka iyong eteto akwap yok nakatalaran!
Arai na adakar.
Arai awi kang.
Eyei awi kang nakaunti na alo Turkan.
Arai lo ekaal.
Eyakatar ngiturkana ngibaren lo kaalak.
Kaneni igenosi keci noi ngikala.
Arai lu ngiketatamak kang.
Enyaritae eskul kang Lolupe.
Amina ayong eketataman kang loakichor akwap ka ngiboro lugelagelae.
Arai naga atubwa naapolon.
Iwokenere ngitunga ka ngiboro anakipi.
Kalot ayong Mombasa,  apedori aanyungar atubwa napolon.
Arai lo ekitanda.
Amina ayong ekitanda lokolong ka subakini ayong apakang.
Kiperene ayong ka lokatokang loci.
Ejok ekitanda ngolo noi kotere akiper.
Arai lo ekokoroit.
Kiyakar sua ngikokoroi ngiarei nawi.
Kiyakar nabo sua ngikukui lukalak.
Euriyenete nabo ngikukui ngulu ngabeyei nakaalak.
Arai lo lorunye.
Arai ta lorunye ngitieng lu aronok.
Enyameenete keci akimuj ka achilichil nguorui.
Epedorete kesi nabo akiteriemun edeke.
Arai lo ingok.
Itaneno ngingokuo anadakarin.
Enyaritae Ingok ka Daa.
Ikomono ngesi noi.
Arai na amwaful.
Eyakatar ngikauriak ka napolon.
Eyakar ngirangi luarengak,  lopuskirion,  lonyangarengan ta lokaliban.
Naetepia,  kimukonokin sua nyikitepea akiru.
Ayeni ayong ngakiro nakalak tarai ayei ayong nakilas na angarei.
Asaki nabo ayong akiyen nakalak lokojokon.
Elomit Edung kai na imukokinitae ng'ang'olea.
Elomit Ebei kai na eriyan ng'ikwasin keng.
Nyeriyan ng'ikwasin akai kana!
Etorong egur akai kana.
Eduki ekile logo akai keng.
Akitetet akai naka.
Eng'orotonit akai naka.
Esibit ayong atolom kai na ikoni naka.
Akwaar apei ayei eron nakwap.
Amam ibore ni enyamete ng'itung'a pe erai ng'ikuruka bon ayakatar.
Nacha taparach aporonorete nikalonon ni ayei ekitoe lo akoniunit ageor kidding ang'olol nabalany.
Sodi tobong'ut ka ageor nakakonon kotere kechi ka ng'iyenet kech.
Na eng'olikinia Anansi ageor apotu ng'akimul toleleut anakituk.
Ekokini ng'esi ebili ariamuni aria ng'esi bon ai?
Kitamana sodi toyau arekinet.
Abu tarap loge kwap keng kotere ng'amonok namidik.
Sodi tolem epewae a amot analupe tolot anyun ng'ikuruka.
"King'arakinae kare cha?'
Abu king'is.
"Asaki atotole nakanokan tonokia akim kang.
Ani elemunito atotole anakim,  abu Anansi loge kiboikin niajokon natorom ekitoe aloapolon topedoria atapakin nabor keng.
Abu tobuak ng'ikuruka alakara,  ikusi nitielosi akamaliwot tanang ni apuripuriakinor.
Sodi kikomak nawi tanyam ageor.
Pe etemokino ageor apei ng'esi.
Abu tobong'o na ang'arei,  tosubak loger lopei ng'olo.
Na abong'oria na ang'auni,  kisisakis ng'ikuruka eng'urng'ur.
"Nyonte ibong'unio nikosi isaki atotole?"
Apotu tolimut.
Tatachu Anansi," Nacha anang'ia nawi,  todung'e atotole."
"Iliokono iyong!"
Tolimut ng'ikuruka."
Isaki cha iyong akimuj kosi."
"Nyarai ng'una iteni," tolim Anansi.
Sodi kisiak akigoro.
Apotu ng'ikuruka toriang'alinos kotere ng'esi.
"Itemokino."
Tolimut Ng'ikuruka."
Tolme ache totole,  erukoreta moi lokitoe lo ageor."
Akiwalaret ataparach nache, abu locha Kuruk nak ng'esi akopiro,  sodi topororia ka kesi lokitaoe ageor lo ayei kidding ang'olol.
Na eng'olikinia ageor natiajokon ng'ina tasak Anansi alemar akitilieor akeng bon.
Nacha esakia ekuruk alemar ageor sodi kikilau ng'esi, "Arai ng'ina akang!Ayong eng'olikini eking'aren!
"Sodi tolema ageor kiwaak lochwe keng.
Esal keng abu tolema ageor daang tamam na ayakarar ng'ikuruka.
Aponi kimiekinai ng'esi bon tarai abu aribu bu.
"Na nyasakia ayong akiboi alokitoi kalo anakiyar kang kadaang," Abu tolimokin ng'esi bon.
"Apedori aporor Kidiama kona ang'ikuruka."
Abu kiyang'ak akooyen,  toporo, and.
Pup!tochakakin tooma nang'olol kidding ng'akinyang'a.
"Nyonte eyei nege kotere ng'oni?
'tolim etoil long'arab akinyang, "Arai ekame lotikaabon lonyamat,  nyaam."
"Oitiakoi nyikok neni," tolim Anansi.
Sodi kisiak akigoro."
Ayong ipei kus,  nyiyenete esia?
Abu ayong atachakar ng'irwa lukolong kata apaakus na amam iche apedori aanyun ayong.
Esi aria lu eking'aren ang'iyenet kang lukiriemunor kaniwan!"
Abu kikalou lokojokon tosienoto tani ng'akinyang'a."
Na kanenei abu akinyang naapolon niecham ng'una."
Kipedori akiyen atamar irai iyong ipei kosi aria kimat ng'apoko echoto kona kisubia sua."
Apotu nakis ng'esi atuba na aya ng'akipi nang'ora."
Loger lo asubenea tata kang!"
Na kanenei abu toboka akipany atitinyo keng, ka apedot anatubwa akeju keng analong'aren.
Esibit emasi ng'apoko,  kitoro napedot atubwa toremoros nakipany alokwap ng'akejen keng.
"Ebob!"
Tolim ng'esi,  ipotorit atubwa na amam ibore ayei.
" Kiyen tokona atamar irai iyong ipei kosi," Tolimut ng'akinyang'a.
Tochamut akiper ka Anasi nakipany kech akwaar ng'ina.
"Moi nataparach kalimokini ayong esi ekoi akiyar kang," Tolim Anasi esakete ajotor.
Nataparach elilim iwali, eroko ajipunet akolong, kitonyou Anansi apei a ng'akinyang'a.
"Asaki ayong alosit ayaun aberu ka ng'ide kang ekwakaye ang'olol,  keng'arakis ayong alimun ekoi kang.
Ipedori iyong aking'arakin ayong anyun kesi ering'a luche nenyouno a?"
Abu akinyang kileleny na etonyounere ng'esi nataparach ering'a iribet.
"King'arakinae kare cha!
Ilulumae iyong lokojokon akidwang ayong," tolim Anansi.
Tocham akinyang,  bu Anansi tome ngesi ekume keng tanang lokwaas angolol.
Totiar kaatipei."
Abong'uni atipei!
Nyilot!"
Tolim Anansi,  eng'opiarit epedit ng'inya.
Kona kiyenia ering'a akinyang idarit ng'esi ewei, ekume keng alokooyen ka ng'akonyen nalerek alokidiama ayanae.
Ng'akonyen nuku.
King'arakinito ng'oni kwai?
Akit naka alokwaas.
Erai naka akituk.
Inyo esubere?
Ekume loko, eyakar ng'ipukei ng'iarei.
Abokony ng'esi naka.
Eyei kwap akituk.
Eya ng'ikel tooma akituk.
Ng'iyes ng'ikel kon ai?
Ikoni ang'ajep naka ai?
Edapal kori etorong?
Ng'ikitiny kechi itojokito ereet.
Ikote ng'ikitiny luku ai?
Ng'akiir nuku alodiyete akong'u.
Ng'itim luku.
Ng'iyesi ng'itim kon ai?
Ng'akito naang'ora tochii.
Eng'atuny loepwasitae nieng'or.
Amugati naang'or tononok.
Ng'akekio naang'ora.
Ng'abutio naang'ora tomojong'ito.
Ekosowan loong'or –kamalamalan.
Apukot naang'or tochek.
Ing'ok nieng'or-sulut.
Echoto loong'or kichapikinite.
Eleu loong'or-kaapalan.
Ani nyo nabo en?
Ereet loasegan anakinwaket.
Arai kolong Akine Ekarikon ang'itieng ka ng'ikieny.
Apei kolong'it kisisak Akine ng'itieng ka ng'ikieny ng'akirujaet keng.
Arai ng'akirujaet kidiama eron.
Abu Ipaka tama, "Kikokini tokona ai?"
Tama Akukut ka Abata, "Potu atodeko akimuj ekachakasi lodula."
Tolimu Akine tama, "Echamitae toenae etieng'it lonyeyauni akimuj lodula."
Adaunet ng'irwa lukaalak, aponi toseunae Ipaka tarau ekarikon.
Nakaneni, abu Akine tong'er akipotokin Ipaka arikoru.
Nyeyaara Akine akimuj lodula.
Tama Aite ing'itakin, "Ikokinio ng'oni ai?"
Apotu ng'itieng ka ng'ikieny daang totuko.
Ang'oikinito kechi Akine.
Abu Ing'ok tama, "Abe kirukit bo ng'oon niajokon erai ekarikon."
Tama Amesek, "Abe ainakini bo ng'oon ng'ide keng ng'ajul kang naajokak."
Tama Ekurung'oit, "Aning'oon erai ekarikon, ayong eyokii amana keng."
"Kebala kolong Akine kori atoanikini narikoru a?"
King'is Amesek.
Apotu ng'itieng topupokin atamar eyaari Akine akimuj nieyei Ipaka.
Tama Akine na eriamunotor ka ng'itieng, "Ayong arai ekarikon kus jik!"
"Kieni sua iyong ang'aunoi kiyaar lokarikon lokitetet," tamasi ng'itieng.
Abu aite kiriyaa akine jik tanang nawi ekapolon alokitete.
Ng'akiro echegererea Akine ng'irwa daang ebeyo torikoroe ng'una!
Kolong ang'orot ayakasi ng'akolonga ng'akankarei kidiama nadis.
Apotu ng'amorokin kech kitiliwosi akwap na erirae noi nabo pe apedorete ng'itung'a atitinyikin.
Sodi,  apotu ng'ikaitotoi ng'ikanikarei lu aponito alokitela a Munda totiakut akiar ng'akolongin nguna.
Apotu togumasi ng'ichipeta nabo topedosi akiar ng'akolong'in ng'akankapei.
Tokona,  na ayakareta ng'akolong'in,  abu aribu min wadaang.
Pe apedori edir aking'olikin ng'irisio,  anang'anakin ng'itome lokito,  epudate ng'apoi ng'ing'atunyo nabo ayei akitapirikin wadaang.
Apotu ng'itieng tonyarata atuk nachamakinet atiakunet erot.
Abu apoo tolimok kesi kidiama apei a ng'akolong'in na aroko eyeri nabo idaikina yaye emoru.
Na kanenei ng'ae ng'ini ni itemokino enyarae akolong?
"Anyarae ayong akolong," tolim eng'atuny,  kotere aria ng'esi ekapolon amoni.
"Akolong,  akolong,  kelipit kare nimatar nikalonon anikosi.
Tobong'u nabo kitocheik sua," kirurumak eng'atuny.
Na kaneni nyepupokina akolong ng'esi.
Tanyarai etom nabo.
Kikeu akan keng nabo togirok,  "Akolong,  akolong kelipit kare tobong'u," na kaneni nyepupokina akolong ng'esi.
Abu ekales lokebusean kidong'ak nabo kilipakin,  "Akolong,  akolong kelipit kare tobong'u."
Na kaneni tong'er akolong apudun.
Ipei arumoret aniche,  apotu ng'itieng daang tanyarata akolong,  na kaneni nyepupokina akolong teni ipei kech.
Arumoret,  abu ekokoroit kilipakin anyarare akolong.
Apotu daang tokieneta.
Arai eng'atuny ekarikon lokajokon.
Abu tolim,  "Echamakina ekokoroit einakino alolom kitetemok."
Tochadun ekokoroit ng'aren nabo toruki,  "Kookoodokoo-koo."
Anatalaret a ng'itung'a kadaang,  abu akolong tojipu kayaye emoru.
Tabu ekokoroit toruki nabo,  esa ng'olo echalakinit wadio,  "KookoodoKOO-KOO" Abu akolong kikeun kidiama wadiochichi.
Abu ekokoroit toruki na ang'auni.
Esa lo aria etoil keng lo echala nabo lo ilere,  "KOOKOODOKOO-KOO" abu akolong kikeun noi nabo tochau.
Achaunit wadaang.
Apotu ng'itieng tolakaros nabo kiirasi ng'itung'a atamar alachar egos.
Apotu ng'itieng tolimokis ng'itunga atamar kimiekis akiar akolong nabo tochamut kesi.
Akisiakin akwaar ng'ina napei erukino ekokoroit nataparach,  tojipu akolong nabo tocha alokidiama.
Eyakar akinyang ng'ikiel luitayek.
Eyakar eng'atuny dang ng'ikiel luitayek.
Eyakar ekolia lo apolon ng'ikiel luitayek noi!
Kotere nyo eyakatar ng'itieng ng'iche ng'ikiel luitayek?
Eyakar aite ng'ikiel lukaagong'ok lunyakaet.
Emakar ikeny ng'ikiel.
Imuji ikeny kwai?
Eyakatar ng'irunyei ng'ikiel lu along'aren loapolok.
Ayakar kolong ayong ng'ikile lu along'aren.
Tolokoros ng'ikiel kang lu along'aren!
Iyakar iyong ng'ikiel ng'iai.
Erikae kolong Epeot lo anyamit akoro.
Kirita nacheleru alokwap ataaba.
Ani ekuri Epeot ng’alup, toukokin ataaba lomoyo keng.
Abu Apoo kiira Epeot enyara, tolot aanyun.
Tachamu Apoo ayiun Epeot ng’olo.
Abala Epeot ainakini ng'esi akimuj.
Kijuka ng’esi ataaba kileleo tachadar alomoyo Epeot.
King’itakin Apoo atachanot, nakaneni togirakin Epeot akinyam ng’esi!
Toriamut kechi ekasukout lo adikino etiaki ekwor ng’olo.
Tasak Epeot nabo akinyam tani ekasukout ng’olo.
Tama  ekasukout, "Kimiek mono eng’olik ataaba ering’a nyetiakuna."
Torikosi Epeot ka Apoo ekasukout ng'olo nitete ayei ataaba.
Kisisau Epeot eger lo atikio ng’esi ataaba.
Tama ekasukout Apoo kidodikinae eger lo ijukaria yong amoru.
Kijuka Apoo ataaba todol niatikio ng’imoyo Epeot nabo.
Tama ekasukout, "Etemokin tokona, potu atoloto nawiyei."
Torotokis ekile ka Apoo kimiekis Epeot kaneni.
Abeere nanyang anasinyen.
Ajikrikan nanyang alotooma akai.
Ajikrikan nanyang alotooma akai.
Amotoka nanyang alotaun aloapolon.
Atubwa nanyang eyei kwap.
Ng'amauwae nanyang'ayek eya nabakit.
Ikiwoket ng'iboro ninyang eyei lorot.
Achuruset ang'ide nanyang anagule anakiyeng'et.
Akai nanyang eyei nagule.
Akwap ang'ikirionok enyang'aana anakou kang.
Ani aliwae kilomit ng'oni daang?
Nakwap ang'ikirionok a.
Kolong angorot,  alomit ekile anyaritae Kiundu lore lobe Nyamani.
Amina ng'esi akiring noi.
Apei kolongit abu ekatukon kipeyou ng'itung'a daang nakuuta alokookeng.
Abu nabo Kiundu kiira atamar ayei apeyo ache nadakar nabe Katumbi.
"Woe!
Ng'apeyosio ng'aarei apei kwaar!"
Tatamak Kiundu.
"Alosi ayong napeyosio ng'una daang," tolimu Kiundu.
"Esiauni eking'aren atolot Katumbi dio atobong Nyamani."
Abu Kiundu tonyou nataparachu elilim tolot Katumbi.
Toriamu ng'esi ekiriam ering'a nyisiakina.
"Abong'i ayong Nyamani dio atobong'u ekisidi," totiaku ng'esi.
Tobong'o Kiundu Nyamani etamit akidol akiring kekono.
Anyamit ng'esi akoro.
Na adolio ng'esi toriamu ng'ikiliok ka ng'aberu ering'a ipoote akiring.
"Aisikini tete ayong ng'ikepok esiate akipore," tatamak ng'esi.
"Akono tokona ng'on akimuj," totiaku Kiundu akibong Katumbi.
Na anang'ia Kiundu lore loa Katumbi,  toriam ng'itung'a kimuja kerumosi.
Alemete ng'itung'a ng'alemet kotere ng'ikeutak.
Amona Kiundu nabo amakari ibore nilemuna.
Asaki ng'esi ekimuje bon.
Abu Kiundu tong'oo kotere akiron akimuj.
Tobong'o ng'esi nadakar na Nyamani.
Anyamit ng'esi akoro ka aburun.
Todol ng'esi Nyamani,  toriamu ng'itung'a iding'ate toeos.
Erikakinito kesi ekimuje.
Na eiraria ng'esi atamar adaun akimuj,  kibusokin nabo kirakar.
Abu ng'esi Toron akiring.
Auji bon abu ng'esi toriamu.
Torotoki ng'esi wadio nawi keng eng'oit nabo tanyamite akoro.
Etakini itokang.
Kitaki ng'esi amana naachi.
Kitaki ng'esi amana na ang'imare naachi.
Etakini apakang.
Kitaki ng'esi amana naachi.
Kitaki ng'esi amana na ang'amauai naachi.
Achudi itokang edwaan anamanat kang'una kadaang.
Etamasi apakang ng'amanat ng'una daang ng'akipi.
Kisubi ayong ka ng'ikauriak kang etich anamanat kang'una anaachik.
Ayong ka nakaatokang ng'esi kilemi ng'amauai ka ng'imare ekokete.
Tokoniu amana naachi na ang'imare ng'ichwei ang'imare.
Tokoniu amana naachi na ang'amauai ng'ichwei ang'amauai.
Kitaki itokang.
Kitaki ng'esi amana naapolon.
Kitaki ng'esi amana naapolon na ng'imare.
Kitaki apakang.
Kitaki ng'esi amana naapolon.
Kitaki ng'esi amana naapolon na ang'amauai.
Aburuni kolong itaok akidodok akiboi anakipi.
"Tochoite elowukon eoni," tolimokabokok ng'esi.
Nakaneni apeganaikidodok ng'ini.
Dioarotokin.
Sodi tokienyialokwaasin daang,torotok.
Kiriamun ka ageyalokwaas abwelang'akipi.
Ani isiakini ageyaanyang'aaniyar!Torotok ikidodok.
King'olik naboebuu inokakini akim.
Kiriam akim ni ayeiikidodok ng'ini.Kikalou ng'esi!
Kiwarak akimelowu keng, diotoporok tooma nakipi.
Nakaneni abukilebeleb elowukeng lokojokon.
Taanyu akaialokwap ataaba.Towon elowutang'arabab!
Eger erakarakidodok naapolonbon esulut elowung'olo!
Kolong angorot,  ayei ekile lo eboyete ka aberu keng na amina ngesi noi.
Akwaar apei abu ngesi kila namoni.
Aloroto abu ngesi kiriamun ka apese nakoyen,  nachikid,  nabo nakebusean noi.
Abu apese ngina tomina ngesi napei agipiaria.
Abu nabo apese ngina tocham ngesi atipei.
Nabo abu tolimok ngesi atamar ayakar ngesi esikina epei.
Abu apese ngin atolimok ekile ngolo atamar tolot nawi nabo totub epei ang'isikin aberu keng sodi kayun ngesi.
Na kaneni aminio ngesi ng'isikin ngiarei nabo eutaros.
Abu ekile ng'olo tamatar atipei nawi,  tokopu ekileng,  togirakin aberu keng naminat noi,  na kaneni totubun esikina atipei.
Abu ngesi tamatar atipei namoni na emiekinitor naminat keng nakitetet.
Na kanenin pe atakani ngesi.
Abu tanyara ekiro keng etoil aloechala,  na kaneni achakina akwap.
Abu ng'esi kiira etoil keng ebala.
"Nyonte inyarar iyong?
Niyeni iyong atamar iyei iyong namoni akwap a Musambwa lo a Libeeletwela?"
Napei eiraria ekile ng'olo ng'una,  abu tamatar nawi loger a emal Abu torukau aberu keng ketona.
Abu ng'esi tolomak esinyoi ka akiyalolong noi kotere ng'una asubakinit ng'esi nabo totoan ng'esi dae.
Nyalosi ayong akwaar naga losukul.
Erai akwaar naga nakiyang'aret.
Nyesemee ayong a T.V akwaar naga.
Emam astima awadaang.
Inyo tokona alosi ayong akisub?
Akwaar naga alosi ayong atopup akwaan kang.
Eking'aren,  echamit atachakin chok lokojokon.
Dio atopedoria akiirar akwaan kang.
Ikong'ina, tokonaa eiraa ayong ekiyang'anu kang.
Tooma.
King'a.
Tooma.
King'a.
Nabo apedori ayong ekeu ekiyang'anu kang noi.
Sssssssssssssssss ka wadio Mmmmmmmm.
Nabo,  eiraa ayong etu kang idong'ae.
Doodom,  doodoom,  dooodooom.
Apedori ayong akisdong'akin etau kang atipei ka lokojokon a?
Ee, akipor kidiama ka kwap ng'arwa ng'atomwoniarei.
King'olik tokona,  idong'ae etau kang atipei.
Doodom,  doodoom,  dooodooom!
Kewaak ayong ng'imoyo kang nakep a akan,  apedori ayong eira elote ang'akot kang!
Nabo eirar ayong ilope akianaa Haha haha haaah haaa!
Ka akigoro Boohoooohooo!
Ka nabo akidet ng'akan tap tappa tap tapaa.
Kang'una kadaang-eirari ayong akook kang irurumae.
Guddu guddu guddu.
Nabo tabala kisumujae ayong,  kisumujae ayong.
Nabo ing'uunete ng'ikumes kang enyas (mane-meal) lo ipoe itokang.
Epedorete ng'ikumes akiirar a?
Erai ibore ajokon akiirar akwaan kang.
Tokona asaki eira ng'ikitiny kang enyakaasi.
Ka akook kang iguri enyas lo aitokang loajokon!
Kolong ang'orot,  ayei edia lo arono ereet,  amam ituan amina ng'esi tani ng'ikauriak keng.
Anawi,  eboyeene ng'esi bon tani isemeete ng'itung'a luche anawi ng'itorubei.
Tani alosukul,  iriamui iyong ng'esi bon iboi toboliate ng'ide luche.
Ani elosio aramun ng'atuk,  iriamuni iyong ng'esi isidii,  kotere ang'erito ng'isapa luche akibak ka ng'esi.
Apei kolong'it,  totiaku ng'esi ayakar.
Pe ayeni ng'esi ni alosi,  tolot tani ni ariamunia amoni.
Kisiak ng'esi akibul,  nakaneni kitogogong etau kotere atamit atamar emam ituan kesiyani kori kamina ng'esi.
Na adolio ng'esi alomar tooma namoni,  kiriamun ka aberu na ayakar ereet loaroon,  namojong nabo toborok.
Kimala aberu ng'ina ng'esi king'it ibore ni esaki alotooma amoni.
Tobul edia ng'olo na eiraria itung'unan isiruori ng'esi.
Tolimok nge'si aberu ng'ina atamar,  achakara kotere emam ituan kamina ng'esi.
King'it aberu ng'ina ng'esi kesaki aking'arakino.
Tatachu ng'esi tama,  "Eee" tolimoki ng'esi aberu ng'ina atamar tomee ereet lokeng toseger kibuser.
Amakar edia ng'olo erot eche,  arai akimee ereet akimat taanyunia aking'arakino bon.
Abu kisiak akimee ng'akadomela anakonyen,  ng'akabokoyo alokume ka ng'ipip anakii.
Tomee ereet akimat toseger nabo kibuser.
Tobuak akimat ng'esi alakara tama,  "Iriamuni iyong ng'iboro daang luajokak alotooma amoni.
Nakaneni nyilema tani ipei.
Yau ataagoroit ekitoe na iriamuni bon."
Tamatar edia esaki aking'olikin ng'iboro lube aya namoni.
Ering'a nyelomara namoni,  tanyara akimat ng'esi tama,  "Edia,  tobong'u ne!"
topeu edia nikeng tama.
"Ayong lo!"
King'it kiirarit ng'esi ng'akiro na alimokinit.
"Abala ayong,  iriamuni iyong ng'iboro luajokak anamoni, nakaneni nyilema tani ipei kech,  yau ataagoroit na iriamuni iyong bon."
Tobong'ok akimat nabo.
Kiiyik edia sodi tochamu akimat ng'esi elomari namoni.
Kipung'ar edia.
Ering'a nyelomara namoni,  kiira etoil ebala,  "Edia!
Tobong'u ne!"
Abu edia kisiak akibukakin kotere ibore ni asaki akimat.
Tobong'o nabo ni ayei akimat.
Tolimu akimat tama,  "Nyatamit ayong atamar kiirarit iyong ayong ejok.
Abala ayong,  iriamuni iyong ng'iboro luajokak anamoni,  nakaneni nyilema tani ipei.
Yau ataagoroit na iriamuni iyong bon."
Tobong'ok akimat nabo.
Kiiyik edia sodi kipung'ar nabo namoni.
Napei ebala atoloma namoni kona,  kiira etoil nabo ebala,  "Edia,  tobong'u ne!"
Tokou akipasaar,  nakaneni torubak etoil enyara,  dio tobong'o nakimat.
Tama akimat,  "Nyakanupit ayong iyong.
Nyayeni atamar isubakini iyong na abala ayong.
Abala ayong,  iriamuni iyong ng'iboro luajokak anamoni.
Nakaneni nyilema tani ipei.
Yau ataagoroit na iriamuni iyong bon."
Tong'oo edia kotere abong'onokin ng'akiro.
Kipung'ar lokojokon tani ni alomaria namoni.
Na anang'ia namoni,  king'olik atubwa ileleba ng'aropiyae.
Tolemu ng'aropiyae kiwaak lochwee lo eworu.
Wadio,  kitamu ng'akiro na alimokinit akimat atamar nyilema idio bore mati ataagoroit bon.
Tobuwak ng'aropiyae natubwa.
Tokienyia king'olik ng'iworui lukitiat.
Tobuto ng'iworui lu anapit dio tanap lukitiat.
Nabo abu kitamu ng'akiro natete abala akimat.
Tobut ng'iworui lukitiat tanap lung'orok keng.
Tokienyia king'olik ataagoroit.
Arinyit ataagoroit kotere akolong.
Tatamak bon ibore asaki akimat atosubia ng'esi ataagoroit.
Ayei atubwa na akimuj lokwaas ataagoroit.
Akukunyuunit akimuj ng'ina tanyamite edia akoro.
Tokuruwo edia akimiekin akimuj nyenyama.
Arumoret,  kitamu ng'akiro na alimokinit akimat.
Kitam atamar abala akimat tolemu ataagoroit bon.
Nyeanyung'ara nabo ng'esi ataagoroit.
Tobong'o eng'oit alimokin akimat na asubasi.
Nakaneni nyeriamuna ng'esi akimat anitete.
Ayei kolong ekile anyaritae Lodipo.
Alomit ng'esi ka ng'aberu keng ng'aarei,  Akai ka Akitela.
Aberu naapolon nabe Akai bon ng'esi eng'aranakini itokeng a Lodipo namuduki.
Apei kolong'it tolimok aberu naachi,  Akitela,  Lodipo tama,  "Potu atowoto nakwap na eyei ekisil."
Aremenete ng'imoe adakar naalomito kechi jiik.
Etubulit Akai awose noi.
Tolimok Lodipo Akitela tama,  nyemiekini ng'esi itokeng namuduki.
Nakaneni,  toneikin Akitela tama emiekisi akimat bon anawiyong'orot.
"Pe kiwotok ng'oni kane,  abong'i ayong nawi ang'ikatung'a," kigor Akitela.
Amina Lodipo aberu Akitela lokojokon,  abu tachamu ng'akiro keng dio kisiakis akisuk akiwot.
Esemee Akai,  aberu naapolon,  ng'akiro na asubasi ang'ibuloi.
Eboi ata Lodipo alojomu alokwap ekitoe.
Pe ayeni ng'esi ibore ni asuba.
"Kikokini ng'oni kimiekini ng'esi anawiyong'orot bon ai?"
tama Akai.
Abu Lodipo ka ng'aberu keng kisiwoko ng'isikiria ng'iarei ng'iboro kech daang.
Tosiwakis ekililing'at nyeyena akimat.
Nakaneni,  egoro Akai kotere akimiekin atakeng anawiyong'orot bon.
Napei awoseta Lodipo ka ng'aberu keng,  todolut ng'imoe toremo adakar.
King'ita ng'imoe ng'ulu akimat ewae lo ateni lokookeng.
Tamasi ng'imoe akimat kiwapakini lokookeng ataara.
Kimaima akimat kechi nyiara aberu naapolon ka ng'ide keng.
Tolimoki kechi nabo tama taramutu emesek keng lokolong aramari Lodipo.
Kiwapa ng'imoe awosit a Lodipo.
Napei cha elomi kona,  toremo awi keng.
Taara ng'esi ka aberu naachi.
Abu Akai,  aberu naapolon tobong'o ka emesek,  toloma ka akimat wapei.
Achaka ayong akibapet kang, kang'opiki.
Atasak yaye ekidor na kaneni neanyuna.
Atasak lopem, neanyuna kaneni.
Atasak kwap eperuei.Mam teni kaneni.
Atasak tooma nasaduku.Emam tani apororet.
Atasak lokeru.
Atasak tani neke ka ama ka wadaang.Nanyuna tani awadaang.
Kolong edit Akai,  eteperonokini itokeng ng'esi nakapet.
Asubakinit eyakeng akapet ng'ina ang'ang'olia.
Ayakari akapet ng'ina ng'ajul nakipura,  napusiyek ka naalibak.
Pe ekwaan ka ng'akapi nache na aya kai aitokeng.
Aonit ere kech,  arirae nabo eleleba ng'amoru.
Alalak ngitonia,  ng'asimokoka ka ng'imunio.
Nakaneni,  pe aemit Akai ng'itieng ng'ulu.
Tama itokeng,  "Igagarit akapet ng'ina Akai nyewana."
Arai Akai ikoku nikooson.
Abu ng'esi toyen ni ayei akare nakaapen.
Toyen ng'esi ni alomit ataakeng.
Dopetei,  aloseene akimat ng'akile ang'akaala anawi ka ataakeng.
Apei kwaari,  tooliyo Akai elosi nawi ka ataakeng.
Towoliyo alomoru.
Tobul Akai.
Kiboikin kwap edome idarit aking'arakino.
Napei kona,  tojotoor kirujaki.
Kirujaki kona: Aperi ngesi anakapet.
Ayei aberu na ekwaan ka ataakeng,  etee ng'esi.
Abu aberu ng'ina tamaisian dio naki ng'esi atubwa ang'akile a-akaal.
Na-asakia Akai akidiauni ng'akile,  Toriangu!
Tobeku Akai ng'akonyen keng wadio.
King'olia kidiama,  king'olik ikeny nipus anateni e-edome.
Na anyounio Akai,  kipuk'pukok ikeny ng'abeben toriko Akai.
Kiwapak Akai ikeny.
Abu Akai todol nakichara a erot.
Dio ikeny tochaku akapet na ekwaan ka na Akai.
Na alemunia Akai akapet,  abu king'olik ng'akichaket aitokeng.
King'olik akare na aokeenete kechi.
Apotu ng'ikauriak a-Akai toeokis,  kidong'ata kipeyout ng'esi nawi.
Tong'ola akine,  topeo akiring elakara abong'un aikoku kech.
Kiboikin Akai nakapet keng nabekot enyami akiring napeot.
Apei kwaari abu Anansi-asimokok,  tolem ng'abiyasia alo mana keng.
Ajokak ng'abiyasia ng'una tobobok.
Abu ng'esi kimak ng'abiyasia nakim niti echoikinit lokojokon dio akiboikin kwap.
Napei ebala Anansi atokonu abiyas kona!
Abu ng'esi kiira ekidor idong'odong'okinio.
"Woe!
Mam!"
Tatamak Anansi,  "Epedori itwaan een araun ng'ae?"
Neni dae abu ng'esi tangaa ekidor.
Awei Akumaach na aburunit lokojokon alokidor.
Tama Akumaach,  "Anansi,  wae!
Tang'aunae kare!alosit ayong erot kooyen akwaar naga kaburunit."
Aloger kangolo,  nyo iche adikino Anansi esubi pe aria ang'aun ng'esi tooma.
Arono amonis ka Anansi noi.
Pe apedori ng'esi akimor ng'abiyasia ka iche tani epeyonon keng.
Abu ng'esi kitamu ng'ataos.
Napei cha iboikin Akumaach ebala atolemu abiyas adio,  kirema Anansi tama,  "Eborok ng'akan kon!
Ng'ipedori iyong akimuj eborok ng'akan,  kape kilata.
Aborok dir ng'akan Akumaach kotere alosio ng'esi kechi apaaran daang."
Kong'ina bocha abu Akumaach tolia Nang'olol akilatar ng'akan dio tobongu tani ni emujere.
Kisiak Anansi akileleb ng'abiyasia lokitiny daang imuji.
Ani na adolunio Akumaach abu ng'esi toriam ng'abiyasia kedaun.
Tokienyik Akumaach Anansi dio alimokin tama,  "Alakara kotere akipeyoun nakimuj nakeebong,  monan kiyeyei diye awi kang kitoru katobuak ayong dae iyong ajokis kon."
Dio Akumaach kisiak aliar wadio nawi keng.
Adaunet ng'ache-rwa,  abu Anansi kisiak akitam noi kidiama akimuj na atabong nakolong epeyounit ngesi Akumaach.
Akwaar apei kilaa ng'esi nawi Akumaach.
Abu Anansi todol nawi Akumaach ebong ng'asaa na akimuj adoyoret akolong.
Ayei Akumaach kidiama Ataaba emae akolong loger lopaleng kech.
Napei eng'olikinia Akumaach Anansi king'it tama,  "Nyanu ng'ache Anansi,  ibunit iyong napeyo naka-ebong-a?"
Tatachu Anansi tama,  "Ee itemokino."
Anyamit ng'esi akoro lokojokon.
Toloma Akumaach nakipi ang'olol asubakin akimuj dio kidong Anansi nataaba lokwaas ang'olol idarounit.
Wadio,  kilulumao Akumaach tobongu tama,  "Anansi!
Bua emuja akono akimuj."
Kingarenik Akumaach tooma nakipi kisiak akimuj ng'akuui nakabobok edorikinit ng'esi erai akimuj ka ebong.
Kining Anansi alomar nakipi ang'olol dio kipiyo kotere aria ng'esi Asomokok meere Akumaach.
Kidong ng'esi ilebolebo kidiama ng'akipi.
Kining tani aporokin tooma,  ta akilulumare nakaneni nyepedoro ng'esi aking'arakin.
Amam ng'esi jik erot lo enang'ia ni ayei akimuj.
Esal,  abu Anansi toriam atamet,  kiwaak ng'esi ng'amoru nakaalak tooma lopukoi ekoti,  topotior dio taloma jik tanang kop ng'akipi ang'olol ni ayei akimuj.
Awos ng'esi kwai!
Abu ng'esi toriamu Akumaach imuji,  ileleba ng'akui naalibak ka ng'amuja nache nakaabok.
Apotu ng'akajaala kilelebun nakituk a Anansi.
Napei cha ebala Anansi atolemu akimuj kona!
Kiratak Akumaach ng'esi.
"Anansi,  nyipedori iyong akimuj inapit ekoti,  nabo nyesubio ng'akiro kong'ina anawi kang."
Tolimu Anansi pe itamit tama.
"Dir iteni ng'akiro ng'una,  nyo mono tokona etami ayong?"
Napei kona tobuto Anansi ekot keng.
Nakaneni emam ng'amor alopukoi ekot keng abu Anansi kilebulebun kidiama ng'akipi ang'olol dio topudo jik king'a.
Abu ng'esi kiwaak akou keng nakipi a ang'oit ka akisemere Akumaach imuji akimuj nakabobon daang bon.
Emamu akiru akwaar naka.
Erirae akolong lokojokon.
Ekusi ekuwam noi.
Imukito ngidowon lu akiru kidiama.
Alilimuu akatorot.
Aram akiru naapolon.
Agiroki nabo abelaki edou.
Engolik ayong alokakinet a-akiru.
Eraakasi ng'ichuch ng'iborei luuchik.
Eminasi kechi akiboi ani eyei ebose.
Eminasi ni iboboneneo, lochapu ka ni eyei akimuj.
Eporuniyete ng'ichuch ani eyei ebose potu nawiyei.
Todoto kidiama akimuj kinyasut.
Ani enyami ituan akimuj ng'ina dio akook toriabak.
Erai ng'ichuch ng'iborei luaronok noi.
Ayakar kolong adakar kosi ng'ichan lukaalak.
Eding'iding'ae ewokio ng'akipi alochor.
Edaruuniyo sua akimuj na eyaunit najokotau.
Agoleneo ng'awiyei jiik kotere ng'ikokolak lu apetuna.
Apotu ng'ide lukaalak toisikis akisomare esukul.
Asubete ng'ide lupesur luuchik etich ang'awiyei ang'itunga toriamuneta ng'asiling'a.
Epasaate ng'isapa alokiding adakar, etiyaate luche etich ang'amanat ang'itung'a.
Arai na ekutunia ekuwam, kilelebun ng'akalakalia lokito ka ng'alarin.
Todung'udung'osi ng'achupae na eleleba wadaang ng'itung'a.
Apei kwaar towon aperech tong'opa ng'akipi.
Abu apakang tochunak ng'itung'a daang lokiriam adakar.
Tochunakin ng'itung'a kwap ekitoe loapolon topupokis.
Tonyou ng'esi tama, “Echamitae ng'oni daang esiriama ng'atameta eng'arakinotor.”
Abu Juma-lo arai ng'ikaru ng'ikankauni-kirema alokwap ekitoe tama, “Apedori ayong eng'arak alowae alo akiteseg akwap.”
Tama aberu apei, “Potu ng'aberu daang eng'arakinos akitauni akimuj anamanat.”
Tama eche-kile enyouni kidiama, “Tobokut ng'ikiliok akare ang'akipi.”
Eremasi sua daang aetoil atamasi, “Potu elokonyo eboyor yok!” Anyoun akwar ng'ina atotiakutu sua daang asubakin eboyor kosi.
Itami etau kang ng'akiro nakaalak.
Alakanar ayong nakesisanakinia atakosi sua poyo ebong.
Kating'eene ayong abang'ao nakiboliar kata lopaekang.
Eiranari ayong ni aronon na elimunio apakang atamar amakar ng'esi ng'aropiyae.
Eiranari ayong kaminae nakanuwakinia ayong itokang.
Ayakar kolong Byantaka aite ka igulu niichi.
Abu ng’esi tolot akilipun agulu naapolon.
Dio kiwaak igulu niichi tooma naapolon.
Kiwoko ng’agului ng’una ni ekudunyet keng.
Tama ng’esi ekudunyet keng, "Auri agulu kon itaok."
Ache kwaar tobong’o ng'esi akilipun agulu nabo.
Nyebuwara ng'esi agulu ng’ina.
Nakaneni abu ilope king'atikin.
Tolimu Byantaka tama, "Atoana agulu kon."
Kirema ekudunyet ng’olo ebala, "Nyiirara nakanuan agulu etuani!"
Tatachu Byantaka tama, "Ekone, ibore ni euriyene daang etuanene."
Sodi ekudunyet ng'olo tolot kititak Byantaka.
Todung ekatiakan tama, "Etoanene ibore ni eyari daang."
Sodi tarau agulu naapolon aka Byantaka jik.
Talarakin ekudunyet keng.
Akai had no shoes.
Other children had good shoes.
Emama kar Akai ng'amuk.
Eyakata luce ng'amuk nabolieet.
Akai told her mother that it is difficult to play without shoes.
Tolimok Akai itokeng ng'ican ng'ulu ayakar ng'esi alosukul.
Mother saw that only Akai and Etabo had no shoes.
King'olik akimat ng'itunga daang eyakatar ng'amuk mati Akai ka Etabo.
Mother woke up Akai the following morning.
Kitonyou akimat Akai nataparac nace.
Akai and her mother went to the market.
Toloto Akai ka itokeng ni imucuo usese.
Akai and her mother went into a shoe shop.
Akai itokec to lomasi.
At night,  Akai thought about her new shoes.
Tamaisenik Akai ng'amuk nakitet.
Akai put on her new shoes.
Kitetemikin Akai ng'amuk nakitet.
Akai thought about how she would show off her shoes.
Kitam Akai ng'irotiri lu toodikinia ng'ide luce ng'amuk nakitet.
Akai wore her new shoes again and danced around the room.
Tanap Akai ng'amuk nakitet,  kicurok alokai.
Mother told Akai not to wear her shoes in bed.
Tolimok akiwat Akai nyenap ng'amuk aniperot.
Akai was so happy to have shoes for the first time.
Talakar Akai kotere ariamun ng'amuk nakitet na eking'aren.
Alomito Odongo, Apiyo ka apakech lotaun loapolon.
Edarito kechi ng'irwa lu egolere esukul.
Meere kotere akigol tu esukul, nakaneni asakete akilakin atakech.
Alomit atakech nadakar na ayei lokwaas anam ni echemiere ng'ikolia.
Eburakinit Odongo ka Apiyo akigol esukul kotere arai ng'irwa ng'ulu lukilakinet atakech nabo.
Atabong nalosiet, apotu kechi kiwakis ng'iboro nabusekia dio tosuko kotere alosit nakooyen ng'ina.
Nyepero kechi, kiyana kidiama alosit kiiya kiwala.
Ataparachu keng, torotokis nadakar ka atakech edokito amotoka naka apakech.
Kitoro kiding ng'imoru, ng'itiang ka emanikor lo emejen.
Kimara ng'amotokae toeos.
Ani enang'i apak ache, tobur kechi sodi tojotooros.
Adoliet nadakar, sodi apakech kitokienyu Odongo ka Apiyo.
Torukaut kechi, Nyar-Kanyada, atakech iyang'arit anakapet alotorube ekitoe.
Arai Nyar-Kanyada ang'atela anajaluoi, “Nakookeng ang'itung'a akwap be Kanyada.” Arai ng'esi aberu nakagogong'on kibus dae.
Kipeyou Nyar-Kanyada kechi kai dio kidong'ak alotooma akai elakara.
Alakara ng'itatae ng'ulu ainunito atakech ng'iboro lu etaun.
“Tang'aa nakang mono,” tolimu Odongo.
“Mam!
Nakang eking'aren!” Tatachu Apiyo.
Arumoret ang'aar ng'iboro, abu Nyar-Kanyada topia ng'itatae keng.
Sodi topudosi Odongo ka Apiyo kalapatan.
Tolomasi akireng'it ng'abeerei ka ng'ikieny.
Todoka ng'ikito, kipakanakinos ng'akipi anam.
Na aribokinia, tobong'osi nawi asakar akimuj naka ebong.
Ering'a nyerumoro akimuj kilurakinos!
Akwaar nache tobong'o apakech lotaun kimiek kechi ka atakech Nyar-Kanyada.
Eng'arakinito Odongo ka Apiyo atakech etich lo awi.
Aokete ng'akipi ka akikeyen ng'akito.
Achunete ng'abeyei ang'ikukui ka akiger ng'akuui alomana.
Abu Nyar-kanyada kitatam ng'itatae keng akipore atap ka akinyam ka ng'apoko.
Kidodik akipore emuchele ka ekolia lo epeitoe.
Ataparachu apei, totwar Odongo ng'atuk naka atakeng lonyia.
Apotu ng'atuk tolomasi mana ekudunyet.
Abu ilope amana tong'oik Odongo.
Kitubul ng'esi tama awounia ng'atuk na anyamete amana keng.
Anyoun akwaar ng'ina, abu edia ng'olo tochoik ng'atuk nyeyaut ng'ichan nabo.
Ache kwaar, kirukosi ng'ide ka Nyar-Kanyada lomaket.
Ayakar ng'esi epem lo agialanaria ng'akuui, esukari ka esabuni.
Ajoikinit Apiyo alimonokin ng'ikagialak ng'aropiyae ang'iboro.
Aeni Odongo ng'iboro lu egieli ekagialan.
Atabong ng'ina, tamata kechi echai kaapei.
King'arakis atakech akimarun ng'aropiyae.
Ering'a kona, tasalut ng'irwa lukiyang'aret anawi.
Achamakina ng'ide ebong'ete lotaun.
Naki Nyar-Kanyada Odongo apukot, Apiyo eworu lo akatorot.
Toen akimuj kech nakodat.
Na abong'unio apakech arikor kechi, awounito ng'ide alosit.
Kimaimaa ng'ide Nyar-Kanyada kirukosi ka kechi lotaun.
Tamaisam ng'esi tama, “Amojong'it ayong.
Kedarouni ayong eesi ibong'unete nadakar kang nabo.”
Tonuakis Odongo ka Apiyo atakech lokojokon dio torotokis.
Abong'oret Odongo ka Apiyo losukul, kisisakis ng'ipaalon ng'akiro adakar ka atakech.
Atamito ng'ide ng'iche ajokis akiboi alotaun, atamito luche nabo atamar ejok akiboi anadakarin.
Kang'una kadaang, achamunito atamar erai atakech kata Odongo ka Apiyo ituan ni ajokon!
A ng'ikaru,  awei emoru Olokwango emaisani alokiding ng'aratin a Kwere.
Alotooma ng'aidonoreta ng'arei keng etiuna ng'akipi na arapita emoru eteni kwap eyaunito ang'olol.
Emanmana ang'olol Temu ekiling'at topedor ng'aratin a Kwere.
Arai ng'akipi kech ainakinet ani a ng'atuk,  ng'amesekin ka ng'akinei anakwap ka nabo edir lo alomit naratin.
Ajok ibore daang tani na aliworor Matata Ekapolon.
Abu tolimok ng'itung'a tochapasi erot akisiakin kidiama emoru tani natorom sodi todokoria alolomu nabo kibelebeleunor loge natorom.
Abu emoru Olokwango tongo kotere akinyasuno a epenek keng,  nabo atitinyikinit.
Nacha enang'ia esal aukit,  adokanarete ng'ide a Matata ka ta lopayakech kidiama emoru abolia.
Akerenete wadaang,  ebilete ng'akui ka ng'aten,  inokete ng'akimia a ng'aboliasinei kech,  na emenakinete kesi ekisidi enokete.
Na cha a ng'irwa,  abu atitiuny a Olokwango todaun.
Abu amaisan najokon tong'opia loge.
Apotu ng'aidonoreta toditiakut nabo toditiakut kinyesun nabo ereet keng toliwor lorinyok.
Esal apotu ng'iitan a ng'akipi tong'opiasi.
Apotu ng'ikwasin ang'olol Temu kidong'o ing'olikina iyalolong'ete.
Abu edir a ng'aratin towot kotere amam ng'inya lukooyak lupalem ebolianar nabo amam ninyusuk niperiet.
Abu kikar ng'atuk,  ng'akinei ka ng'amesekin noi.
Abu itwaan daang toyen esinyoi a emoru Olokwango.
Apotu ng'itung'a a Kwere toyena atamar achamakina ibore idio esubakinio.
Apotu toting'as ng'akan nabo kibelosi Matata anapolou.
Nados keng apotu tolemut Baraka lo atamari atipei kitak itwaan daang aturot na itamunere Olokwango.
Apotu Baraka ka ng'itunga keng kinumnuma nabo yaut ng'ainakinet a epini,  ekurichanait ka ekadeli ni a Olokwango.
Amam nabo itwaan alosene moru,  na kaneni ayakatar ng'inya alolomu na epoloto towoyeketa nabo.
Loge abu amaisan aloreet emoru Olokwango tabalanyany nabo towoyeketa ng'aidonoreta.
Anaidonoreta apotu ng'iitan topudut nabo.
Abu ang'olol Temu Toyaru.
Apotu ng'aratin topuseketa akidwang nikolong a eking'aren.
Abu edir nado kichur elakara alonyia.
Apotu ng'atuk,  ng'akinei ka ng'amesekin tabaras tolalaketa alotelimo a ng'ikito.
"Toyar nikooyen Baraka,  toyar nikooyen Baraka, "Toeokis ng'itung'a a Kwere.
"Toyar nikooyen,  Olokwango," tamasi Baraka ka ng'itung'a keng."
Kiinakinete iyong ng'ide kosi ka ng'ide a ng'ide arimatoi ng'ikaru ka ng'ikaru."
Apei kwaar Akadeli, Akai, Atabo ka Natesiro toloto ageor ng'araitia a amoni.
Toting'as ng'akan edokete ang'olol.
Apot taanyut ekitoe lo araiit ng'akalalio alokeuk ang'olol.
Tochamakinos akilem ng'akalalio emudukete.
Apot Akai, Atabo ka Natesiro nyeemuduk ng'akonyen.
Akadeli bon abu tomuduk anapesur kang'una.
Na akenyuneta, torukou ng'esi bon alemit ng'aratia nakajonak.
Apot Akai, Atabo ka Natesiro tokienatar Akadeli tobong'o kech nawi.
Abu Akadeli tobuko ng'araitia nakajonak na agerit ng'esi sodi togerunio na  akokito.
Abu Akadeli kileleb echwee a ng'araitia ana akokito.
Na elelebea Akadeli echwee lokeng', abu tobong  todok ang'olol bon.
Na anang'ia Akadeli kiding' ang'olol apot ng'akalalio keng' tobukokinos nakipi abu tong'o kikalou.
Abu Akadeli king'olik ekolia loapolon anakipi kirum.
Alorot abu chili tokopo ekolia a Akadeli topororia.
Abu echili tochauk akopiro keng' tolem Akadeli tolosio nawi.
Abu Akadeli torukou ng'ikeutak lu ewolito ng'inyia anakeis kech kotere amamakatar ngakopir.
Apot ng'ikeutak tolemasi akopiro Akadeli nakis ng'esi emong.
Na anang'ia Akadeli nawi emeat emong, apot ng, ikauriak keng' tolakaros noi.
Apot Akai, Atabo ka Notesiro tamasi aria kolong ng'iking'ala Akadeli dae.
Erai akwaar eekeny Akadeli!
Ayei kolong ache dakar ang'iturkana wache.
Aminasi ng'itunga adakar kang'ina abolia edong'a.
Nacha kolong'it ebong,  tochunakinos wapei dio kidong'ata.
Aponi toyenikinae adakar ng'ina awadaang kotere edong'a.
Aponenete ng'itung'a ang'adakarin anache dae lodong'a ng'olo.
Apei kolong'it,  abu ekipe tolimo akilakin adakar ng'ina.
Abu ng'esi tomea itwaan alimor ekoi ng'olo.
Akwaar nakolong abala ekipe,  apotu ng'itung'a tochunakin taparachu,  kipoto akimuj ka ng'ibaren.
Aponi kidarae ekipe tani ni ang'opia.
Na anang'ia ng'asaa na edong'aa,  dio tuchunakinos kidong'ata tani kiding akwaar.
Akwaar ng'ina alakara ng'itung'a adakar noi nabo alalak ng'itung'a aya lodong'a.
Napei ering'a nyepetara edong'a,  dio Ekipe todolu.
Ekoni ng'esi itwaan nakaneni emam itwaan ayen ng'esi.
Dio kibaka ka kechi ikilakinito edong'a.
Ani idong'akini ng'esi,  kidong'ak pe eyeni lokojokon.
Tatalaros ng'itung'a,  tokieneta kirida kipiyo aeo.
Ng'iche tadakaros,  towaa,  kiboikinos,  toriediko niti ekianasi.
Nyejoikina ekipe ng'akiro ng'una,  abu tong'oo dio kilam ng'itung'a ng'ulu.
Tojong'o ng'esi akidong'are,  dio ng'itung'a tarata ng'amoru ewaasi,  iboyete ka eriedikito.
Apukot naachi,  apukot naapolon.
Ng'akan naachik,  ng'akan naapolok.
Akine naachi,  akine naapolon.
Akitab naachi,  akitab naapolon.
Amaisan naachi,  amaisan naapolon.
Esal.
Ayei kolong ekile lo anyaritae Goso.
Etatami ng'esi ng'ide akisomare,  mere alotooma akai na kaneni alokwap ekitoe a atubwa.
Ache tabong abu, Paa,  na arai agete,  todoka kidiama lokitoe akoko ageor.
Abu kiloilok atubwa na abu tochakun tochakakin kidiama akou a Goso sodi totwan.
Na anyung'areta ng'ide eketataman kech eperi alokwap etwanit,  apotu kesi kiyalolong'o.
Sodi apotu kirumut ekuwam alokwap.
"Iyong ichakuni kwap atubwa na achaki eketataman kosi Goso.
Pe achamakina iyong isubi ng'una."
Abu ekuwam alokwap tama," Karai atarai ayong lo a ng'ikiling'a ketowoit ayong ekwas lo echoto?"
Sodi apotu toloto lokwas ng'olo echoto.
"Erai iyong lo itowei ekuwam alokwap, iyong lo imasuni atubwa na achaki eketataman Goso.
Pe achamakina iyong isubi ng'una.
Na kaneni abu ekwas echoto tama," karai atarai ayong lokagong'on,  kepedorit erunye akiped ayong a?
Sodi apotu taanyut erunye.
"Arai iyong lo ipedi ekwas echoto lo etowei ekuwam alokwap,  lo emasuni atubwa na achaki eketataman kosi Goso.
Pe achamakina iyong isubi ng'una."
Na kaneni tolimu erunye, "Karai atari ayong lo ang'ikiling'a kanyamit ayong ipaka a?"
Sodi apotu taanyut ipaka.
"Arai iyong imuji ipaka,  lo epedi ekwas lo echoto,  lo itowei ekuwam alokwap,  lo amasuni atubwa na achaki eketataman kosi Goso.
Pe achamakina iyong isubi ng'una."
Na kaneni tolim ipaka,  krai atarai ayong lo ang'ikiling'a,  kaenitae ayong auno a?
Sodi toloto ni ayei auno.
"Arai iyong ni ieni opaka,  ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimu auno, "Karai atarai na ng'ikiling'a katubit ayong ekileng'ia?"
Sodi taanyut ekileng.
"Arai iyong lo itubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimu ekileng, "Karai atarai na ng'ikiling'a kanomene ayong akim a?"
Sodi tasakasi akim.
"Arai iyong lo inomi ekileng,  lo etubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimu akim, "Karai atarai na ng'ikiling'a ketudung'enete ayong ng'akipia?"
Sodi toloto ni a ng'akipi.
"Arai iyong itudung'ene akim, na enomene ekileng,  lo etubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimut ng'akipi, "Karai atarai na ng'ikiling'a kamasene ayong aite a?"
Sodi taanyut aite.
"Arai iyong imasene ng'akipi na itudung'enete akim, na enomene ekileng,  lo etubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimu aite tama, "Karai atarai na ng'ikiling'a kakonyene ayong loling'akori a?"
Sodi taanyut kesi loling'akori.
"Arai iyong ikonyene aite na emasene ng'akipi na itudung'enete akim, na enomene ekileng,  lo etubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Na kaneni tolimu loling'akori tama, "Karai atarai na ng'ikiling'a kanyamene ayong agete a?"
Sodi taanyut agete na anyaritae paa.
"Arai iyong inyamene loling'akori lo ekonyene aite na emasene ng'akipi na itudung'enete akim, na enomene ekileng,  lo etubi auno,  na eeni ipaka, ni enyami erunye,  lo epedi ekwas lo echoto,  lo iratanakini ekuwam alokwap lo emasuni atubwa kwap na achaki eketataman kosi Goso.
Pe kisubit iyong ng'una."
Abu agete tobul na anyaunia atamar kerumut ng'esi ng'ide,  na kaneni pe apedori ng'esi alimun ibore tani ipei.
Tolimut nabo ng'ide tamasi: "Erai iyong lo imasuni atubwa kwap na achaki eketataman kosi Goso.
Arai iyong echamakina kirirao!"
Ayei adakar diyete anami.
Ayei kolong apese naachi.
Anyaritai ng'esi Atieno.
Arai apakeng a Atieno ekechaman loeyenikintai.
Ayakar ng'esi atubwa.
Amina Atieno akicham ng'ikolia ka apakeng.
Amina Atieno akitere ng'isapa eboliasi epira.
"Kimya atoboliata keesi," kilipa kece akwaar apei.
Tokianatar ng'esi ng'isapa ng'esi, "Kape tobolia adukduk ka ng'apesur."
Tolimokisi ng'apesur Atieno, "Ewoyak ng'akejen noi."
Kialolong Atieno.
Tarawo akalong napae keng'.
Ataparac daang, kidong'a Atieno ka kolong.
Apei kwaar, nyidowuno akalong.
Nyerukino ekukuku.
Nyerukino ng'ikieng.
Nyeloto ng'ide losukul.
Apekee deng nyeloto akicam ng'ikolia.
Kialolong Atieno.
"Nyani napayaka, akolong?
Nyo itibokinit akwap akwaar na?"
Tolimok Atieno ng'ide luce atamar iyalolongi ng'esi kotere nying'olikina napae keng'.
Tokianator ng'ide ng'esi tamasi etonit napae, "Kon kori nyebuni nabo.
Tama nyetoni akolong arae apae kang."
Tama Atieno, "Erai akolong napayak.
Nyetoni."
Tong'oo Atieno toloma kai.
Tolem epira alokatokeng topet lokojokon.
Kitam Atieno, "Alemar epira tolosio nikalapata aboliar kidarunia napae keng."
Kitam Atieno akiwakin epira nalup.
Kitamak, apedori yon abolia loger ang'isap lu.
Kitam Atieno awakin epira nalup sodi tobolia kwa ng'isapa, aniepesi ng'esi epira tolot kidiami lokojokon.
Tokiengikis ng'itunga daang.
Epira nitieng'opiari alodowon.
Kililing chok.
Abu edou tong'opea.
Abu akalong tatakanu.
Tobong akiyar nadakar.
Potu ng'itunga daang tosubakinos.
Nyenupa Atieno be abong akaolon nadakar.
Kaneni ka daang, abu akalong tobongu.
Telimok ng'ide, "Abongu napayaka!"
Nyani ipaka kang?
Nyani ipaka kang?
Eyei dir kop ekitanda?
Emam, epudorit nikalapatan akai.
Nyani ipaka kang?
Eyei kidiama akabati a?
Emam, eyei kop achelif.
Nyani ipaka kang?
Eyei dir yaaye ekicholong aa?
Emam, eyei nikalapatan a amana.
Nyani ipaka kang?
Eyei dir diyete echap aa?
Emam, eporoporoe anikalapatan edirisha.
Nyani ipaka kang?
Eyei dir tooma aturee aa?
Emam, eyei tooma abokis.
Nyani ipaka kang?
Eyei dir nikalapatan a amana?
Emam, eyei yaaye nakaten.
Nyani ipaka kang?
Nyeen kane!
Edukit alotooma akabati naka!
A ekume kang.
Eng'unit ayong ng'asogis na elos.
Eng'unit ayong ng'atur nakebuseak.
A ng'akonyen kang.
Eng'olik ayong ebalun ekutarit ekuwam.
Eng'olik ayong ni elakara.
A akutuk kang.
Eirunit ayong anam nakalaman.
Eirunit ayong ageor nakabon.
Akan kang.
Arikori akan kon.
Apukot naachi, apukot naapolon.
Ng'akan naachik, ng'akan naapolok.
Akine naachi, akine naapolon.
Akitab naachi, akitab naapolon.
Amaisan naachi, amaisan naapolon.
Arai akidodok ka ayole ng'ipaalon.
Amalimali eleu lo ayole.
Abworok eleu lo akidodok.
Abu ayole tama napaekeng kitukulau ng'akipi.
Kipung'ar akidodok nawi akisub ng'una.
Dio akidodok kitukulau ng'akipi.
Tachakakin ng'esi nakipi na akulate.
Tonoma ng'akipi eleu keng kilebeleb.
Abu akidodok tobworokok noi!
Erai ng'imunyenin lu alokakinet ng'ikan-kaarei.
1.Loareng'an
Enapit ng'esi eworu loareng'an.
2.lokipurat.
Inyo erai ekupurat kane?
3.Lonyang.
Inyo enyang'aana kane?
4.Loaliban
Inyo elibit kane?
5.Lopus
Inyo epuseana kane?
6.Lopus-kirion.
7.Lopus-kipurat.
Ejok emunyen lopus-kipurat!
ali munyen imina yong?
Alu ng'imunyenin lukan-kaarei alokakinet.
Echom ka Akinyang arai ng'ipalon luaminin.
Abolianasi apei.
Emujenet apei.
Asubenetet ibore daang apei.
Akwar apei abu Akinyang todekakin tonyou akitu.
Nanyunia atamar epot ekedeke,  abu tolot nia Nyabezi loa abala ng'esia,  "Kisaki iyong ajokerea,  echamakina iyong inyami akiring ae chom."
Na eiraria ng'una abu Akinyang tong'o.
Nakaneni amam nga'che naepedorete akitojok ngesi pe arai akinyam lopaekeng echom.
Na alosio Echom anyun lopaekeng,  Abu Akinyang tanapa ng'esi nichul ang'olol.
Abu Akinyang tama,  "Kalimoki ng'esi Nyabezi atamar,  kisaki ajoker tonyam lopaekon."
Abu Echom tama,  Emam ekone.
Nyikinyam ayong.
Adit ayong.
Kidarou wadio katanyarak apaakang.
Epolot ngesi akidwang ayong.
Tonyam ng'esi kimwon.
Nakaneni abu Akinyang tama,  "Nyali tokona apaakon?"
Abu Echom tolim,  Eyei ngesi lokitoi loeyei lokwas ang'olol.
"Tolimok Akinyang ng'esi tama, Kape yau ngesi atanyam."
Topor Echom alokaku akinyang tamatar todoka kidiama lokitoe.
Abu Akinyang kidar na tong'opia ng'esi jik.
Nakaneni tosal epalonu kech kanen.
Arai Dongilaechom loti apolon.Areit luche daang.
Arai ng'esi ekatukonang'ichomin a luche.
Apotu ng'ichominluche nakis ng'esiaworu na apolou.
Sodi ng'esi tama,"Toenikisi nakou kang."
Kichikak, "Kiwapang'akiro kang.Nyikitepega ayong!"
Apotu kechi tonupaekatukon kech.
Naeporio dio toporo.
Nakaneni, erijakinitaworu akou keng noi.
Abu ng'esi tatapakou niapipil.Tatapa luche dang.
Tama, "kiwaniibore en," tolimutluche kwanapei.
"Kerijakinit ibore en!"
Tolimut luche kwanapei.
Tachakun Dongila alokipetot,tachakun luche dang.
Towan ekatukontotoan.
Towanasluche nabo apotu toyara.
Erai naga Aite.
Epatana Aite naga!
Ani naparan tarai aite nakalem.
Kitopororite akhait kidiama.
Kori topetetee epira lo ang'akejen.
Ani nakware tarau aite naajokon noi!
Toyiunuu akiyar.
Abo kitojie ng'akiro naaronok.
Nabo,  kibunak iyong ng'akonyen kon lokojokon,  dio kitamak adio tamet.
Epedori aite abunere apeyo nikon dae!
Esal.
Kolong ang'orot anadakar Elunyiko,  eboyete ekile lo anyaritae Ndong'a ka aberu keng na anyaritae Namukhaywa.
Ayakatar kesi ng'ide ng'ikankapei.
Arai nabo kesi daang ng'apesur.
Na apotio Namukhaywa ikoku keng ni a ng'ikankarei,  abu Ndong'a tolimok ng'esi tama," Kidou iyong nabo ikoku nipese,  kedonyori ayong iyong.
Na kaneni kidou iyong idia nisapat,  Asubakini ayong ng'akinumnumet naapolok kotere iyong!"
Na kaneni na adolio ng'esi akidoun,  abu Namukhaywa tosaka aberu nisodon ng'aberu.
Epedori ikoku aliwor isapat kori epese a?
Abu ng'esi kimu apese ka esapat!
Abu tonyara esapat Mukhwana nabo tonyara apese Mulongo.
Na akienyikinia ng'esi Mukhwana,  abu ng'esi tolakar.
Na kaneni na eng'olikinia Mulongo,  abu ng'esi kiyalolong noi.
Abu ng'esi kitam atamar apedori asubakin ibore ipei.
Abu ng'esi kimiekinia aberu nikisodon ng'aberu Mulongo nabo todaka Mukhwana nawi nia alokiliekeng.
Abu ng'esi alakara kidodik Ndong'a idia nisapat ng'ini.
Abu ng'esi tolakar noi sodi tonyara ng'itung'a daang adakar atamar kinumnuma akidoun a idia anisapat kang'ini alakara.
Abu Mukhwana topolo toliwor ekile loteleng.
Abu nabo Mulongo dae topolo toliwor apese nateleng.
Aparan apei aniti iyoki ng'atuk ka apakeng,  abu Mukhwana king'olik apese nakebusean.
"Apese asaki ayong akiutar na," Abu ng'esi tolim bon.
Na kaneni na alimokinia ng'esi apese ng'ina atamar kiutaros abu apese toeok eos lo: Mukhwana kosi,  Mukhwana Kechikit ayong,  Mukhwana Atamar kauriu apese,  Mukhwana Echakere ataaba,  Mukhwana Atamar kauriu esapat,  Mukhwana Eyaunio ng'esi nawi ne,  Mukhwana Nabo eng'olio aite,  Mukhwana Ka nabo ache,  Mukhwana.
Apotu ng'una tosubakinos ng'irwa lukaalak.
Apotu Mukhwana tong'opikis na apedori asubakin.
"Anyu ayong apese nakebusean," tolim ng'esi.
"Nabo asaki ayong akiutar ng'esi.
Na kaneni naca alimokinia ayong ng'esi ng'akiro nu,  toeok eos lopei ng'olo jiik."
Abu Namukhaywa kitubul ng'esi na atamaria,  "Iteni ng'akiro na eo apese ng'ina.
Arai ng'ina nakatokon.
Kimuunio kolong esi.
Asaki apokon esapat,  mere apese.
Na kaneni abu ayong esidong nakatokon eroko edit nawi aberu anakesidounon ng'aberu,  nabo kayau iyong nawi nikapokon."
Na alimokinia Mukhwana apakeng ng'una,  abu ng'esi taanyu atamar ecwang'akinit kolong ng'esi ng'una.
Abu tonyara Namukhaywa sodi tolot daang nawi aberu anakesidounon arikun Mulongo.
Nape anang'unia Mulongo nawi,  abu apakeng tonyara ng'itung'a daang adakar,  tong'ol akine nabo tosubak ng'italio ng'ulu imorikinotor Mulongo ka ng'ikaitotoi keng lukanikarei.
Adaunet a ekaru epei,  abu lokokeng a ekabaran alokarwon adakar kang'ina.
Abu ng'esi yau ebari ka alakara nawi kec.
Ainakini kolong akimat lotatait keng abeye.
Naki edia ng’ikagerok abeyo ng’ina.
Tobwang’a ng’ulu.
Kikalou edia tama, "Arai abeye ng’ina aka akuuta!"
Nakis ng’esi ng’ikagerok ng’ulu aburo.
Sodi min naki ng’ikadukok ang’akais.
Tobila ng’ulu.
Kikalou edia tama, "Arai akitoe ng’ina aka ng’ikagerok!"
Apotu ng’ikadukok nakis ng’esi ng’inya.
Kiriamunos ka ekeyokon.
Abu aite kirajakin kirika ng’inya ng’ulu.
Kikalou edia tama, "Arai ng’inya ng’ulu ng’ika ng’ikadukok!"
Aponi nakinae edia ng’olo aite.
Toriamu edia ng’olo ng’itung’a iutasi.
Kichumae aite ng’ina.
Kikalou edia tama, "Aria aite ng’ina aka ng’ikeyokok!"
Apotu ng’itung’a apese kipotokis ng’esi apese.
Alomito kolong Agirokin ka Akimileun ka ng’itung’a aapei.
Agirokin ng'esi arai itokeng Akimileun.
Ang’oana Akimileun noi.
Arai na eng’oya Akimileun taar ng’itung’a ka aukor ng’akais ka ng’ikito.
Na esubia Akimileun ng'inyas ng'ulu, dio Agirokin kikilau etoil aloapaolon.
Nakaneni abu Akimileun nyiira ng’akiro aitokeng.
Sodi ng’itunga toloto kigoronokis ekapolon.
Abu ekapolon kirita Agirokin ka Akimileun kiboyoto anikalonon alotung’a.
Nyepalikina Akimileun anomeenen ng’ikito esaa lo eng’oya.
Apotu ng’itung’a tobong’o lokapolon nabo akiburare.
Abu ekapolon kirita Agirokin ka Akimileun kiboyoto alokidiama adis.
Neni dae, ering’a Akimileun eari ka akinom apak na eng’oya.
Torup ateni eking'aren.
Erupi tooma nalup.
Ani erumor torup ateni.
Erupi elosi kidiama nakolong.
Tojuput ng'akui nakeng'arenok.
Torup ekitoe emarage edirisi kidiama.
Sodi topudut ng'atur.
Toliwor ng'atur emarage.
Eya ng'ichok emarage lukaalak tooma napochot keng.
Agieli kolong ataakosi ageor alodukan.
Arai ng'araito ng'una nakiminarete lokojokon.
Arorokana lokaatokang lobe Vusi.
Ng'ae nabo abu tanyam ageor naka?
Abu ataakosi tong'oo sodi kiburak etoil aloapolon.
Kipotu sua atapaikisi Vusi ng'akiro ng'una.
Sodi bocha atolimokis ataakosi ekoi ng'olo.
Abu  Vusi naeng'isere tachamu asechanu.
Napeikona, sodi todekakin Vusi.
Abu kipung'ar tolot  lochoo aking'arakin.
Ariebi akook ng'esi lokojokon.
Abu ataakosi king'it tama, "Inyo itatamasi eesi anakiro anasubakini Vusi?"
Inyo itililimene ng'akipi na ilotaror ituan?
Kotere nyo eyonenea echai lo amonana?
Inyo iwakiwakene ng'aworui na erapeenere epuke lo akai?
Vayu,  ekuwam.
Kotere nyo erimitotor ng'idowon lu akiru wadaang?
Ekuwam,  Vayu!
Inyo iloiloi ng'ikito tararau ng'akui daang?
Ekuwam!
Akukunyuu etamutamu lokaabon.
Inyo ituuruni?
Ekuwamu!
Abuang'a eklas lomaset.
Abuang'aa pess!
Ekuwam asubi nu!
Aruki ebune,  ka epiring'i.
Eira ayong eruye amotoka,  kotere ekusi ekuwam.
Nyetakani.
Nyiirar.
Esubi etich daang nying'arakina.
Ng'ae ng'ini?
Vayu,  Ekuwam.
Alomito kolong Agirokin ka Akimileun ka ng’itung’a aapei.
Agirokin ng'esi arai itokeng Akimileun.
Ang’oana Akimileun noi.
Arai na eng’oya Akimileun taar ng’itung’a ka aukor ng’akais ka ng’ikito.
Na esubia Akimileun ng'inyas ng'ulu, dio Agirokin kikilau etoil aloapaolon.
Nakaneni abu Akimileun nyiira ng’akiro aitokeng.
Sodi ng’itunga toloto kigoronokis ekapolon.
Abu ekapolon kirita Agirokin ka Akimileun kiboyoto anikalonon alotung’a.
Nyepalikina Akimileun anomeenen ng’ikito esaa lo eng’oya.
Apotu ng’itung’a tobong’o lokapolon nabo akiburare.
Abu ekapolon kirita Agirokin ka Akimileun kiboyoto alokidiama adis.
Neni dae, ering’a Akimileun eari ka akinom apak na eng’oya.
Ayakar kolong adakar kosi ng'ichan lukaalak.
Eding'iding'ae ewokio ng'akipi alochor.
Agoleneo ng'awiyei jiik kotere ng'ikokolak lu apetuna.
Apotu ng'ide lukaalak toisikis akisomare esukul.
Asubete ng'ide lupesur luuchik etich ang'awiyei ang'itunga toriamuneta ng'asiling'a.
Epasaate ng'isapa alokiding adakar, etiyaate luche etich ang'amanat ang'itung'a.
Arai na ekutunia ekuwam, kilelebun ng'akalakalia lokito ka ng'alarin.
Todung'udung'osi ng'achupae na eleleba wadaang ng'itung'a.
Apei kwaar towon aperech tong'opa ng'akipi.
Abu apakang tochunak ng'itung'a daang lokiriam adakar.
Tochunakin ng'itung'a kwap ekitoe loapolon topupokis.
Tonyou ng'esi tama, "Echamitae ng'oni daang esiriama ng'atameta eng'arakinotor."
Abu Juma-lo arai ng'ikaru ng'ikankauni-kirema alokwap ekitoe tama, "Apedori ayong eng'arak alowae alo akiteseg akwap."
Tama aberu apei, "Potu ng'aberu daang eng'arakinos akitauni akimuj anamanat."
Tama eche-kile enyouni kidiama, "Tobokut ng'ikiliok akare ang'akipi."
Eremasi sua daang aetoil atamasi, "Potu elokonyo eboyor yok!"
Anyoun akwar ng'ina atotiakutu sua daang asubakin eboyor kosi.
Aeo ayong.
Iwawae ng'esi akan.
Edesi ayong ng'akan.
Itorwarit ng'esi ng'akan keng.
Enyara ng'esi.
Ekii ayong.
Epupi ng'esi.
Aporit ayong.
Eremarit ayong.
Kewokit ayong imotoka niichi.
Eyakar etiang'it be akinyang ng'ikiel lukaalak.
Nakipi ibooyo akinyang.
Eyakar nabo eng'atuny dae ng'ikiel luapolok.
Enyami eng'atuny ng'itieng luche.
Eyakar ibarasit be aite ng'ikiel lu ang'ikiling'a.
Edaka aite ng'inyaa.
Emakatar ng'ikieny lua ang'akopir ng'ikiel.
Nyenyakaete kechi akimuj.
Eyakatar ng'irunyei dae ng'ikiel lu along'aren luapolok.
Eyakatar ng'ikolea luapolok ng'ikiel luitayek lokojokon.
Nanam naapolon eya ng'ikolia luapolok.
Ayakar kolong ayong ng'ikiel lukaalak lokojokon.
Nakaneni,  amakar tokona ng'ikiel lukaalak.
Alokorosi epewae.
Arai kolong Ekaleska Ng'atunyng'ipaalonluminan.
Auritokechi daang.
Etanene Ekalesng'itak kenglokojok, totuma.
Adit akimujariamuniyeteng'itak luang'atuny, ekarit kechi.
Apei kwaar abuNg'atuny tokienyikng'itak a Ekalestominasi kitamaktama, "Ibusakng'itak akales,esibit tarai ng'ikang!"
Apaaranit apeiemam Ekalesanawi, abuNg'atuny tochunang'itak lua Ekales,yaa nawi keng.
Ani elunyun Ekales,dio toriamu ng'itaklua Ng'atuny makeanawi keng.Kikalou tama,"Aliwae eyang'itaka kang?"
Dio Ekaleskipung'ar tout nawina Ng'atuny, abung'esi torukaung'itak keng erikitng'atuny.
Abu ng'atunykimika Ekalesng'itak keng tama,"Arata lukung'ikang, tolemaiyong luche."
Tong'oo Ekalestonyunyur.
"Ekokiniayong abuuning'itak kang ai?
"Kitamak ng'esi.
Ekisidi abu kitamatama, "Anyarauniayong ng'itiangdaang lokuko, potutotiaka ekesi lo."
Akolong'it naewapit ng'ina,apotu ng'itiangdang tochunakainosloger losek abalaEkales.
Abu Etom topolokiekiriam ng'olo,eking'arentanyarau ng'esiEkales ka Ng'atunytang'aasi ekiyan.
Nakaneni,alotooma ekiyanng'olo aemitong'itiang luchedaang alimokinNg'atuny ateni.
Ani kedol esal, abu Kunyuk kilip akitach ng'akiro ng'una.
Tolimu ng'esi tama, "Ng'ika Ekales ng'itak lu ikote ng'ikieny, lua Ng'atuny lubuluknyang'ayek toyakatar ng'ikosiman!"
Napei kona tama Kunyuk alomar tooma nititipu-uu, jir-ripp!
Kiyikis ng'itiang luche daang ng'akiro ng'una aapei, topetaros.
Tong'o Ng'atuny akolong'it ng'ina lokojokon dio toriko ng'itak lukeng lubuluknyang'ayek tolot nawi keng.
Ayei kolong ekile epei lopeasaki akiboikin ka ng'ikidunyet.
Nabo pe asaki tani aberu keng kilanak ng'awiyei a ng'ikidunyet keng.
Abu ng'esi akolong'it ace nabo tolot todukok awi keng namoni nakalonon,  nabo nikalonon a ng'ikidunyet keng.
Elanari ng'esi nikalapatan nacataparac daang nabo tobong nawi keng ebong kewar.
Akwaar apei abu ng'esi totinenik abong'un nawi.
Abu napokocin king'olik ng'una daang ng'una asubi ekile ng'olo.
Abu napokocin tolot nawi keng nabo kidong'odong'ok ekidor akai keng.
Abu aberu ng'ina tama kori lokiliekeng ng'olo abu sodi tang'a ekidor.
Abu napokocin togirakin aberu ng'ina nabo kirajakin.
Napei adolunio ekile ng'olo,  abu torukau aberu keng kolong kirika napokocin.
Emam nabo ng'una apedori ng'esi alimun.
Asubakinosi nabo ng'una daang kotere pe asaki ng'esi akiboikin ka ng'ikidunyet keng.
Ipaka en.
Ing'ok en.
Elose Ipaka ka Ing'ok.
Elose anadakar kech.
King'olisi abeye.
Ayei abeye alonyiaa.
Ayei abeye bon alonyiaa.
Ayei abeye bon.
Toloto Ipaka ka Ing'ok nia ikeny.
King'ita ikeny, "Erai abeye na akonia?"
Tama Ikeny,"Mere abeye na akang.
King'ita tula kerai akeng'."
Toloto Ipaka ka Ing'ok nia tula.
King'ita tula, "Erai Abeye na akonia?"
Tama tula,"Mere Abeye na akang'.
King'ita agulgul kerai akeng'."
Toloto Ipaka ka Ing'ok nia agulgul.
King'ita agulgul, "Erai abeye na akonia?"
Tama agulgul, "Mere, abeye na akang'.
King'ita ng'abatae narei.
Kerai ng'akech."
Toloto Ipaka ka Ing'ok nia ng'abatae anarei.
King'ita ng'abatae narei, "Arai na abeye kusia?"
Tamasi ng'abatae narei, "Mere, abeye na akosi."
Anierumor tobwang' abeye.
Eyei ayele toma abeye.
Ikoku iyole.
Tama ikoku iyole, "Nyani itokang?
Nyani apakang?
Nyalu apakang ka itokang?"
Ipaka ka Ing'ok yaut ikoku iyole lokauriak keng'.
Ejok noi Ipaka.
Ejok noi Ing'ok.
Ejok noi ikoku iyole.
Etakini itokang.
Kitaki ng'esi amana naachi.
Kitaki ng'esi amana na ang'imare naachi.
Etakini apakang.
Kitaki ng'esi amana naachi.
Kitaki ng'esi amana na ang'amauai naachi.
Achudi itokang edwaan anamanat kang'una kadaang.
Etamasi apakang ng'amanat ng'una daang ng'akipi.
Kisubi ayong ka ng'ikauriak kang etich anamanat kang'una anaachik.
Ayong ka nakaatokang ng'esi kilemi ng'amauai ka ng'imare ekokete.
Tokoniu amana naachi na ang'imare ng'ichwei ang'imare.
Tokoniu amana naachi na ang'amauai ng'ichwei ang'amauai.
Arai Dongila echom loti apolon.
Areit luche daang.
Arai ng'esi ekatukon ang'ichomin a luche.
Apotu ng'ichomin luche nakis ng'esi aworu na apolou.
Sodi ng'esi tama, "Toenikisi nakou kang."
Kichikak, "Kiwapa ng'akiro kang.
Nyikitepega ayong!"
Apotu kechi tonupa ekatukon kech.
Na eporio dio toporo.
Nakaneni, erijakinit aworu akou keng noi.
Abu ng'esi tatap akou niapipil.
Tatapa luche dang.
Tama, "kiwani ibore en,"  tolimut luche kwanapei.
Tachakun Dongila alokipetot, tachakun luche dang.
Towan ekatukon totoan.
Towanas luche nabo apotu toyara.
Erai Kabali ka Kateera ng'ipaalon.
Eyakar Kabali ipuus.
Eyakar Kateera apoo.
Ebolianasi Kabali ka ipuus keng jiik.
Isumuji Kateera apoo keng ng'akisumujet ng'aarei anakwaar.
Abu apoo na Kateera touriu ng'iponyang'ae ng'ikan-kapei.
Erioko ng'iarei, ng'ing'uronyang'ae ng'iarei nabo akwang'ak ng'iarei.
Abu ipuus nia Kabali touriu ng'ipuusio ng'iuni.
Arai ipei nikile, ng'iarei ng'iberu.
Abu Kateera togiela ng'iponyang'ae ng'iarei.
Togielea ng'aropiyae ng'abukio ka ng'ipenselio lu esukul.
Nyegielara Kabali ng'ipuusio.
Pe aminasi ng'itung'a adakar kang'ina akitan ng'ipuusio.
Aya kolong ng'akainon ng'aarei.
Alomito kechi lokol epei ka ekile.
Nyeriamuna kechi ng'ide ng'irwa lukaalak.
Nakaneni abu naapolon topoti, kidou ikoku.
Aperorit ekile anawi ng'irwa ng'ulu.
Toting etereku naachi na edounio naapolon.
Kitamu aking'alakin nakain keng dio kidong'io ng'esi ekile anapei.
Ng'irwa ng'ulu pe epoeno akimuj, anyamete ng'itung'a akimuj ejon.
Abu aberu nachi tama, "Edorokini akimuj eng'alakinia nakain kang dio ataar."
Anupit ng'esi atamar epedori akimuj naakonon akiyar ituan.
Kipo ng'esi akimuj ng'irwa lukaalak.
Nakaneni akidwang atonere abu nakain keng totum tanakunaku kotere akimuj naakonon.
Abung'unet ekile, torukau ikoku kidoun, aberu naapolon ketum, nabo akimuj kelomar akipore.
Tatalasi ekile ng'akiro na akipore akimuj king'is tama, "Ng'ae kitatami iyong akipore!"
King'aing'ak aberu ekile tama, "Abala ayong epoo ataaria nakain kang."
"Eng'olikinitor ayong ng'esi etereku kotere edou ikoku tamam ayong.
Esibit kituarakini iyong ayong."
Tong'oo ekile kikilak aberu, kichichik tama, "Kimiek ng'itamen luaronok ng'ulu."
Tochunak ekile ng'olo ng'aberu keng, kisisil, dio kitatam eboyor loajokon.
Apotu kechi daang tachamut akipore kotere itutumana akimuj naakonon.
Eger kolong esiakinia akipore akimuj ng'esi ng'olo!
Ache kolong'it alosi ayong nawi,  abu atorukau lokut lotiatuman.
Napei achaki amoru  anapandil kona,  dio kirema tama, "Akoro,  akoro akoro!"
Toporo lokut kidiama.
Nakaneni,  abu ayong epung'ar ewapak etor kiding ng'inyia.
Todol ni adoo kidiama ekitoe lotikoonon.
Dio atachak nabo.
Apak naga tachakun kwap.
Atokopu ayong ikeny lokut kang.
Ainak Erot: lo anyameene ibore daang nicha aanyuni ng'esi.
Talakar ng'esi ikobari lokut.
Apolot akou alokut,  nabo agogong noi ekoni epanga kori aep.
Ayakar lokut atumes na ikoni na amesek.
Arai lokesuburakinan noi!
Nyepalag aanyun lokut.
Eperenete nakwaare naduon  naebokito katen aekitoe nakoonok.
Imujeene ituan ibore ni emina.
Ng'esi anyamia Erot lokut.
Asaki kolong eng'atuny apudun anamoni.
Abu ng'esi toelu ekile.
Emujeenete aapei.
Tobul eng'atuny kotere amina ekile akimuj akiring!
Kitam ng'esi atamar kaario ng'esi katanyami.
Abu ekile dang kiruja enyami eng'atuny ng'esi.
Toriang'u dio tokopu akwara tama echum!
Kipung'ar eng'atuny.
Anyoun akwar ng'ina toremokins eng'atung ka ng'itung'a.
Anamoni ana anyaritae Miwa,  ayei akadokot na eyalolong'ene.
Nacha euriya ng'esi totoan itaok.
Apipilu akitu ang'itak keng etoporoporoe ng'esi.
Aporonokini ng'esi ng'aten ang'ikito kikalou tama,  "kwi!
Kwi!
Kwi!"
Eyalolong'eene akadokot bon jiik.
Eyalolong'eene ng'esi noi nacha ing'olikinia ng'akadokoi nache edakito ng'itak kech.
Epunaana akadokot nakeyalolong'on anaten.
Epunaana ng'esi anateni todol nache!
Tolunyaros ng'irwa lukaalak igoro akadokot lokojokon.
Touri nabo akadokot.
Totiaku ng'esi ayaar ikadokot lorot a ng'itung'a sodi topiasi ng'itung'a niajokon.
Totiyauni akadokot kwap ekitoe dio kiwaak ikadokot lorot.
Apak ng'ina,  abong'i ekerikan nawi.
Taanyung'a ng'esi ikadokot eperi alokwaas a erot.
Tadaka ekerikan ng'olo ikadokot nawi keng.
Na anang'ia nawi,  apotu ng'ide keng lusapa luuni kisiakis abolia ka ikadokot.
Aporoporote kechi nabo etanete ikadokot.
Toeokis ng'isapa luuni ng'ulu: Tachaka kidiama!
Tachaka kwap!
Tachakakinae ayong!
Tachakak ng'esi!
Apotu kechi tachakanakinos ikadokot.
Anieboliate ng'ide ka ikadokot,  ayei akadokot adukit alokidiama ekitoe.
Abulit ng'esi abala kori dikino itaok keng etoani kwa luche.
Napei kona,  bu aberu a ekerikan king'olik ng'ide eboliasi ka ikadokot.
Tolimu agogong'u tama,  "Tochoikisi!
Yautu nege.
Ikumakinete eesi!"
Todaku ng'esi itaok akadokot ang'akan keng,  dio topia ng'esi.
Na ewakinia aberu a ekerikan ikadokot kwap,  topeu akadokot elakara.
Totunak itaok natorobu dio todokaria lokitoe.
Arai kolong ng’ipakai ka ng’achelerwo ng’ipaalon.
Apotu ng’iyenet ang’achelerwo totuaka ng'iche.
Tama nacheleru, "Arata ng’ipakai kinyamete ng’oni."
Tamasi naberu ng’ide, "Toosutu, nyiloto king’a."
Tarata ng’achelerwo echwaka.
Kiboyoto anapanya kech.
Tamasi ng’ipakai enyami akoro, "Adeng’o kolong ng’achelerwo ai?"
Totuko ng’ipakai alosit apeyo ni ang’achelerwo, kotere akuuta.
Ani edolete tamasi, "Tachamutu nakookus kuutaros ka edia lokosi."
Tamasi ng’achelerwo, "Isakete eesi amunyar sua."
Ekisidi, topupokinos ng’ide kech kiutaros.
Apotu ng’ipakai tobong’osi nawiyei elakara noi.
Aosunito ng’achelerwo akwaar na akuuta.
Todolut ng’ipakai irukosi ng’ieosio lu akuuta.
Abala eos, "Erumutu kechi atanyama!"
Kisiak nacheleru naapolon toeok, "Kipung’aros, kipung’aros."
Tama elimokini ng’ipakai, "Meere ng’on ng’ipaalon."
Arai kolong Kales ka Ng'atung ng'ipaalon luminan.
Aurito kechi daang.
Etanene Kales ng'itak keng lokojok,  totuma.
Adit akimuj ariamuniyete ng'itak lua Ng'atuny,  ekarit kechi.
Apei kwaar abu Ng'atuny tokienyik ng'itak a Kales tominasi kitamak tama,  "Ibusak ng'itak akales,  esibit tarai ng'ikang!"
Apaaranit apei emam Kales anawi,  abu Ng'atuny tochuna ng'itak lua Kales,  yaa nawi keng.
Ani elunyun Kales,  dio toriamu ng'itak lua Ng'atuny make anawi keng.
Kikalou tama,  "Aliwae eya ng'itaka kang?"
Dio Ekales kipung'ar tout nawi na Ng'atuny,  abu ng'esi torukau ng'itak keng erikit Ng'atuny.
Abu Ng'atuny kimika Kales ng'itak keng tama,  "Arata luku ng'ikang,  tolema iyong luche."
Tong'oo Kales tonyunyur.
"Ekokini ayong abuuni ng'itak kang ai?"
Kitamak ng'esi.
Ekisidi abu kitama tama,  "Anyarauni ayong ng'itiang daang lokuko,  potu totiaka ekesi lo."
Akolong'it na ewapit ng'ina,  apotu ng'itiang dang tochunakainos loger losek abala Kales.
Abu etom topoloki ekiriam ng'olo,  eking'aren tanyarau ng'esi Kales ka Ng'atuny tang'aasi ekiyan.
Nakaneni,  alotooma ekiyan ng'olo aemito ng'itiang luche daang alimokin Ng'atuny ateni.
Ani kedol esal,  abu Kunyuk kilip akitach ng'akiro ng'una.
Tolimu ng'esi tama,  "Ng'ika kales ng'itak lu ikote ng'ikieny,  lua Ng'atuny lubuluknyang'ayek toyakatar ng'ikosiman!"
Napei kona tama Kunyuk alomar tooma nititipu-uu,  jir-ripp!
Kiyikis ng'itiang luche daang ng'akiro ng'una aapei,  topetaros.
Tong'o Ng'atuny akolong'it ng'ina lokojokon dio toriko ng'itak lukeng lubuluknyang'ayek tolot nawi keng.
"Tochoite elowu kon eoni," tolimok abokok ng'esi.
Nakaneni apegana ikidodok ng'ini.
Dio arotokin.
Sodi tokienyia lokwaasin daang, torotok.
Kiriamun ka ageya lokwaas abwel ang'akipi.
Ani isiakini ageya anyang'aaniyar!
Torotok ikidodok.
King'olik nabo ebuu inokakini akim.
Kiriam akim ni ayei ikidodok ng'ini.
Kikalou ng'esi!
Kiwarak akim elowu keng, dio toporok tooma nakipi.
Nakaneni abu kilebeleb elowu keng lokojokon.
Taanyu akai alokwap ataaba.
Towon elowu tang'arabab!
Eger erakar akidodok naapolon bon esulut elowu ng'olo!
Epedorete ngidowon yautu elochi.
Amina ayong ngidowon.
Epedorete ngidowon kimuko Akolong.
Amina ayong ngidowon.
Epedorete ngidowon kidaa ngakanyer.
Amina ayong ngidowon.
Edounio ikoku be Achimili Alorokon .
Arai apakeng’ emarabut kaa toto keng’ aturkanait nasonyokait alokatilo, akwap angamanat.
Abu Achimili topolou todol ngikar luelosio losukul.
Apot ngikauriak keng’ towotokis katilu, sodi kisiekinia Achimili eskul.
Alosukulaa , aminasi ng’iketatamk Achimili kotere arai ng’esi ikoku niamina akiswam noi, pee ecanene ng’ide luce.
Apei kwaariaa, abu eketatam epei king’it ng’esi
“Achimili, koterenyo iminar iyong’ akiswam akidwang’ ngide luce?”Tamaa Achimili kane, Asakiang’ atoluwor akamian ng’ikeny luapolok luitorenete kidiami ama.
Kotere, kalimokini kolong’ apakang’ tamaakane, “ikoku, kiricak jik akiswam, ng’esi eng’auni akiyar kon moi monan.”
Apei kwaar kolong ang'orot, ayei asimokok anyaritae Anansi.
Arai aberu na Anansi akepon natiajokon noi.
Nakaneni amina Anansi jiik akiiranar ng'amuja naepoote luche anadakarin kotere ng'auyei kech.
Apei kwaar, towo anawi a Apoo.
Arai Apoo lopaekeng lokojokon.
“Abe eyei bo eboka lo ang'akui namot Kon,” kirema Anansi elakara, amina ng'esi ng'akui lokojokon.
“Ering'a nyekokho,” tolimok ng'esi Apoo.
“Dae, ekokete atipei.
Kiboikin emuja kaapei.” “Amina sek ayong akiboikin.
Nakaneni ayakar etich tokona.” Tatachu Anansi atipei.
Karai kiyang'a ng'esi anawi Apoo, keinakinitae ng'esi etich edio tosub.
“Ayeni ayong,” tolimu Anansi, “adonyokini ayong akai asimokok.
Atoenik ekwaas epei nakeju kang dio ekwaas loche namot kon.
Napei ekokioto ng'akui kona kiloilok iyong nabo abuni ayong amotuno!” Abu Apoo tatam atamar ejok atamet ng'ina.
Dio kikokis neni.
“Ayeni ayong,” Tolimu Anansi, “adonyokini ayong akai asimokok.
Atoenik ekwaas epei nakeju kang dio ekwaas loche namot kon.
Napei ekokioto ng'akui kona kiloilok iyong nabo abuni ayong amotuno!” Abu Apoo tatam atamar ejok atamet ng'ina.
Dio kikokis neni.
“Eng'uu ayong ebias lokaabon,” king'uu Anansi elakara elosi.
“Anansi, ileleba amot kang ng'abiyasia ka ao!
Ibwa atomora kaapei.” Tanyara ng'esi lopaekeng Eputir.
“Aina ayong kong'ina.” Tolimu Anansi.
Nabo kisisau Anansi ng'akiro a asubakin akai asimokok naenikinio ekwaas nakeju keng ani loche namot ebiyas.
Tatamak lopaekeng Eputir atamar ejok atamet ng'ina.
Dio robo tosubakinae.
Ng'asaa na anang'ia Anansi nang'olol, toenikina eus akai asimokok nakejen nakan-kauni daang.
“Aria atamet naajokon.” Dio tolimokin Anansi bon emunoo.
“Nyayeni amot kang'ae ekoni eking'aren?''
Napei kona, kiira ng'esi auno naakeju eriyar.
“Oo!
Auno na einikina namot na Apoo na eboka ang'akui ng'ina.” Tolimu Anansi.”
Kiira ng'esi auno nache nabo, ta nache.
Kiira Anansi ng'aunoi ng'auni aapei.
“Oitakoi kare,” kirema Anansi naeiraria auno na ng'omwon iriyar.
Napei kona kiira nabo na ang'akan, ka na ang'akan-kapei, na ang'akan­kaarei tan a ang'akan-kauni.
Kiriyarai Anansi lowae logo, lowae yege.
Kiriyaa kila itwaan lowae keng kirijakin ng'kejen keng todiimima lokojokon.
Kikokoriyor Anansi nang'olol.
Na elotarotor ng'aunoi akai asimoko daangii, kiriun Anansi king'a iirarit nikaapilan.
“Oitakoi Akuj kang,” Kilip Anansi.
“Kori pe aria atamet ng'ina naajokon jiik.” Tani nakwaar naga, eyakar Anansi –asimokok ng'akejen ng'akan-kauni nadiim, nabo nyeanyuna ng'esi adio kimuj akwaar ng'ina.
Kolong ang'orot abolosi etom ka ekipe kotere amenen sek kechi.
Abala ekipe ng'esi noi agogong akidwang etom, nabo anupit etom atamar ng'esi ayakar ng'ikiling'a akidwang ekipe.
Apotu kechi topupokinos atamar eriamaros ebong nang'olol atobolokinos.
Ani na anang'ia ebong, abu akiru naapolon lokojokon taram.
Kipiiyaun akatorot nakalilimon lokojokon.
Apotu kesi kiningos, tamarae etom, "Kasio chan kikilak!"
Toruk etom tama, "Auuu Rrrrruuuuu!"
Tama ekipe kililing tene.
Kikilak ekipe lokojokon, tamaranik etom kirakar dio toremok ng'ikel lochoto.
Abu ekipe tolimok etom tama, "Eroko tokona iyong kimenit ayong a?"
Dio etom tatachak eemit tama, "Emam nyakameni ayong iyong nabo!"
Tama etom, "Abala kolong nit areit ibore daang kane alokwap, kori areuni tani akuj!"
Anyoun akwaar ng'ina, toker etom ekipe jik.
Tani tokona na eramia akiru elomanari etom lokitoe nyiing'olikinia ekipe ng'esi.
Arai kolong akidodok ka emun ng'ipaalon.
Tama akidodok, "Ibwa apana apeyo nawi aitokang."
"Edong'i ayong eyok ng'auyei kus," tatachu ekadokot.
Abu Akidodok kileleb ng'ikong  lochwee ainaar itokeng.
Kiswokakis Akidodok ka Emun arotokin.
Todeng'o namoni.
Apotu kiriamun ka asung'sung ang'ikunyuko.
Tobul Emun.
Abu Akidododok kigagaa Emun ani ang'ikunyuko.
Todolo kechi nawi aitokeng Akidodok enyamit akoro noi.
Dio kilataros ering'a idarito akimuj nanyamat.
" Ekone, tonyou kiboikin," tolimoki akidodok emun.
Tama emun eboikin, nakaneni pe arai ng'esi akidodok.
Tong'er akidodok akiirar ng'akiro ng'una.
"Nyinupit iyong ng'akiro kang.
Alosi ayong nawi."
Kolong ang'orot abolosi etom ka ekipe kotere amenen sek kechi.
Abala ekipe ng'esi noi agogong akidwang etom, nabo anupit etom atamar ng'esi ayakar ng'ikiling'a akidwang ekipe.
Apotu kechi topupokinos atamar eriamaros ebong nang'olol atobolokinos.
Ani na anang'ia ebong, abu akiru naapolon lokojokon taram.
Kipiiyaun akatorot nakalilimon lokojokon.
Apotu kesi kiningos, tamarae etom, "Kasio chan kikilak!"
Toruk etom tama, "Auuu Rrrrruuuuu!"
Tama ekipe kililing tene.
Kikilak ekipe lokojokon, tamaranik etom kirakar dio toremok ng'ikel lochoto.
Abu ekipe tolimok etom tama, "Eroko tokona iyong kimenit ayong a?"
Dio etom tatachak eemit tama, "Emam nyakameni ayong iyong nabo!"
Tama etom, "Abala kolong nit areit ibore daang kane alokwap, kori areuni tani akuj!"
Anyoun akwaar ng'ina, toker etom ekipe jik.
Tani tokona na eramia akiru elomanari etom lokitoe nyiing'olikinia ekipe ng'esi.
Kolong edit Akai, eteperonokini itokeng ng'esi nakapet.
Asubakinit eyakeng akapet ng'ina ang'ang'olia.
Ayakari akapet ng'ina ng'ajul nakipura, napusiyek ka naalibak.
Pe ekwaan ka ng'akapi nache na aya kai aitokeng.
Aonit ere kech, arirae nabo eleleba ng'amoru.
Alalak ngitonia, ng'asimokoka ka ng'imunio.
Nakaneni, pe aemit Akai ng'itieng ng'ulu.
Tama itokeng, “Igagarit akapet ng'ina Akai nyewana.”
Arai Akai ikoku nikooson.
Abu ng'esi toyen ni ayei akare nakaapen.
Toyen ng'esi ni alomit ataakeng.
Dopetei, aloseene akimat ng'akile ang'akaala anawi ka ataakeng.
Apei kwaari, tooliyo Akai elosi nawi ka ataakeng.
Towoliyo alomoru.
Tobul Akai.
Kiboikin kwap edome idarit aking'arakino.
Napei kona, tojotoor kirujaki.
Kirujaki kona: Aperi ngesi anakapet.
Ayei aberu na ekwaan ka ataakeng, etee ng'esi.
Abu aberu ng'ina tamaisian dio naki ng'esi atubwa ang'akile a-akaal.
Na-asakia Akai akidiauni ng'akile, Toriangu!
Tobeku Akai ng'akonyen keng wadio.
King'olia kidiama, king'olik ikeny nipus anateni e-edome.
Na anyounio Akai, kipuk'pukok ikeny ng'abeben toriko Akai.
Kiwapak Akai ikeny.
Abu Akai todol nakichara a erot.
Dio ikeny tochaku akapet na ekwaan ka na Akai.
Na alemunia Akai akapet, abu king'olik ng'akichaket aitokeng.
King'olik akare na aokeenete kechi.
Apotu ng'ikauriak a-Akai toeokis, kidong'ata kipeyout ng'esi nawi.
Tong'ola akine, topeo akiring elakara abong'un aikoku kech.
Kiboikin Akai nakapet keng nabekot enyami akiring napeot.
Edodiutu amina kichadakina.
Emam akidunyakin jik!
Kikarisik kori towalak losidong'oror akan kon.
Kuria nyipeta edeke!
Tachadakin alotung'a kideka iyong.
Ereito ng'akipi naesabuni korona.
Kilotana ng'akan kon jiik.
Kitamamak ng'akan ilasi alosabuni.
Kimala esidong'oror.
Kimala ang'imoyo aluang'akejen.
Kikekinos ng'akan.
Tanap aworu naburet akituk ng'irwa daang.
Toburia ekume ka akituk kon.
Nyiinak korona alolomu na epetakinor lotung'a.
Kolong ang'orot,  arai Eng'atuny etiang'it lo ang'ikiling'a nabo akerito ng'itiang luche daang.
Erumunii ng'itiang luche dio tanyam.
Nakaneni,  apei taparachu niti esaki Eng'atuny akimuj,  abu aloket ang'ikokolak kirum ng'esi.
Abu Eng'atuny kirurumak a etoil alo apolon iirarit nikaapilan.
Kirii aloket esaki alachakin.
Kirij aloket anakeju keng nachia irikinia ng'esi.
Tobur Eng'atuny nabo topipiler akeju keng.
Ekisidi dio tajali ng'esi.
Tolunyar ng'irwa lukaalak eurieni Eng'atuny anakolong.
Tanyam ng'esi akoro ka akure nabo amam ekayuunan ng'esi.
Kikar ng'esi lokojokon.
Tajali Eng'atuny na ayakareta ng'irwa.
"Atoani ayong kotere akoro ka akure analoket ka naga," tatamak bon.
Ataparachu apei abu Eng'atuny kiira etoil anamoni anaapi.
Tomisia ng'esi etoil nabo tokienyikinite ediye.
King'olik Eputir ka aberu ka ngide keng iyanete tokianas.
Aloose Eputir ka awi keng nang'olol akimat ng'akipi ka abolia alochoto ering'a akolong nyerirauna.
"Eputir!
King'arakinae kare!"
Kikalou Eng'atuny.
"Talachakinae kare analoket kana," kimaimai Eng'atuny.
"Nyepedori," tatachu Eputir.
"Imoitana iyong.
Kinyami iyong ayong ka awi kang,  erai kalachaki ayong iyong.
"Nyasubi ayong ng'akiro naaronok na ikote ng'una.
Kiliwor ng'oni ng'ipaalon kilachack iyong ayong," kikong Eng'atuny."
King'olikinia Eputir Ng'atuny ng'isien.
"Nyakajoikinit ayong akisemere iyong alochan,  anakure ka atonere kotere akoro."
Sodi kilajalajak Eputir aloket ang'ikel keng talachu Eng'atuny.
Toyiu lopakeng lokitetet.
"Ejok noi ekone anikiunia," tolimu Eng'atuny,  "alosi ayong nawi kang tokona,  ejok noi."
"Kape niajokon ekone," tatachu Eputir.
Talakar ng'esi ani araunia Eng'atuny lopaekeng.
"Nyeemi awi kang nabo Eng'atuny," tatamak Eputir.
Kichodoor Eng'atuny nawi enyamit ng'esi akoro.
Abu ng'esi king'olik ng'ide a Eputir eboliasi alochoto.
"Akwaar ekeny kang naga," tolim ng'esi akisuburakinet.
"Ekone Eputir, '' tanyara Eng'atuny.
"Kerumit ayong aloket ng'irwa lu kalak nyimuja,  nabo anonokuu akwaan nyerikae.
Nakinae kare ikoku nikon ipei atanyam?"
Tatalasi Eputir ng'akiro ng'una.
"Kaiuuni ayong iyong analoketee ibongu nabo akinyam ng'ide kaang?
"Torimakinae ekone," tolimu Eng'atuny,  "Kanyamit ayong akoro,  anonok ayong tokona,  nakaneni agogong ayong akidwang iyong."
Tochii Eng'atuny akituk keng kidodiu ng'ikaturong'oi lunyang'ayek.
"Pekiinaki iyong ayong ipei a ng'ide kon,  alemari ayong bon ipei," kirurumak ng'esi.
Ayeni Eputir atamar nyapirana ng'esi kori amakar ng'ikiling'a lu ikote lu Eng'atuny.
Ayeni atamar nyapedori akitojore Eng'atuny atodemu ng'ide.
"Kainakini ayong iyong itaok ipei.
Nakaneni,  kidodikinae ayong mono ekurume lokirumit iyong aloket,  atoyiunia moi eche Eng'atuny."
Kitamak Eng'atuny abobou a itaok Eputir anakituk.
Nyemamakina ng'esi,  tobong'o Eng'atuny naloket dio kiwaak akeju tooma naloket idodikinit lopaekeng kwa na erumit ng'esi.
"Woe!"
kirurumak Ng'atuny.
Kirijak Eputir aloket anakeju Eng'atuny.
"Kong'ina!
Kiriamun ayong ka iyong," tolim Eputir.
"Kiboikin naloket ng'ina ka akoro ka akure nabo.
King'olik ng'ikel ka ng'imager lukooyak kon king'arakinete iyong tokona."
"Towuta!
Towuta!
Towuta nikalonon!''
Kikek aberu a Eputir ng'ide keng.
"Kisidiireta ng'ikosiman kus ikerete sodi king'olikinea apokus."
tolimu Aputir.
Towuta ng'ide lokojokon topedo ng'amon."
"Kingarakinae kare Eputir!''
Kimaimai Eng'atuny nabo epipilikinit aloket.
"Kasubakinia ayong iyong ibore daang ni isaki iyong kiyuu iyong ayong."
"Nyepedori ekaliokon!
Nyakanupi ayong iyong nabo," tolim Eputir.
"Echikichiki ayong ng'itieng lochie nyikiyuut iyong kotere imodiana yong.
Taanyung'a Eputir ng'itak keng ka aberu ibakiara namoni.
Ediriyete ng'ikosiman kech king'olikinia ng'esi.
Towut ng'esi ni ayei awi keng kilanyia akitu.
Tanang ng'irwa lu,  ekerete ng'iputiro ka ng'itak kech isidiirito ng'ikosiman kech king'olenakikinolor atamar kiya daang.
Kolong ang'orot eng'atuny arai ekapolon amoni.
Apei kwaar tomea ng'esi ng'itiang keng akisililing echale lo abunit ananam aniichi alokiding amoni!
Abu etom epei tolemun akisililing echale ng'olo.
Tomearae ng'esi erai ekeyekon.
Kiding akwar kisiak echale.
Nakaneni kisiak etom akiar ng'akidodoka.
Abu ng'esi tosub loger ng'olo tani akolong'it nache.
Adaunet ang'aukio anakaalak,  talakar ekapolon eng'atuny kotere abu etom kisililing echale.
Nakaneni ekisidii eelap konaa,  apotu kechi taanyung'asi ng'ikolonyoi anamanat kech.
King'it eng'atuny etom tama,  tanyarau ng'akidodoka potu tonyama ng'ikolonyoi.
Abu tobul etom lokojokon kotere aarit ng'esi ng'akidodoka daang.
Dio tama, "Torimakinae,  torimakinae,  a a-rrrr- ayong kechi!"
Ekisidi tama eng'atuny: Etom,  abala kolong ayong iyong kisililing achale,  meere akiar ng'akidodoka.
Aponi kiwakinae etom lojala ng'ikaru lukaalak!
Dio ekapolon tolimok ng'itiang daang tama,  tosubeeneta ng'akiro na ebala ng'esi make.
Ayei amotoka apei bon nadakar nakata Ebei.
Arai ng'esi naapolon, napus.
Achalana eruye keng.
Apei kolong'it, tolimu itokeng a Ebei tama, “Kilosi ng'oni moi akigiel ng'iworui kon lu esukul.”
Abu Ebei talakar noi.
Edokete kechi amotoka napus napolon.
Nyejotooro ng'esi atabong ng'ina.
Na abunio itokeng akitekienyun ng'esi, akienyi Ebei aning'orot nabo anapit ng'iworui.
Apotu Ebei ka itokeng torotokis jik tani nidoket ng'amotokae.
Kidara kechi amotoka napus.
Nakaneninyedoluno amotoka.
Todolut ng'ikalotok luche dang nidoket ng'amotokae.
Eng'urung'urosi kechi kotere achaikinit amotoka.
“Kiisik ng'oni amotoka a?” King'itanarosi make.
Abu Ebei tobul.
Tatam ng'esi tama kori nyepedorete kechi alositlotaun akigiel eworu lo esukul.
Tobur ng'ichetung'a tobong'osi nawiyei.
Nakaneni, kigor Ebei tong'er akibong nawi.
Kimaima itokeng ng'esi.
“Kidari ng'oni amotoka nikooyen,” tama itokeng.
Napei, kiirasi eruye ka apuwa ekuwam.
Talakar Ebei kotere ayeni ng'esi atamar ebunit amotoka!
Nakaneni, pe arai amotoka napus.
Arai niareng'an niichi.
Apotu ng'itung'a tokienyikis imotoka.
Emam itwan abu todoka tooma.
Abulit ng'itung'a kotere pe anupito.
“Tolomutu!
Tolomutu!” Kirema ekamean.
“Echaunit ng'oni akwaar naga,” tolimu ng'esi.
Apotu Ebei ka itokeng king'arenikis tolomasi.
Wadio, tolomasi ng'itung'a luche daang nimotoka niareng'an niichi.
Tokienyia Ebei king'a alopuke dio king'olik ng'itung'a lukaalak aniedokere ng'amotokae.
Akerete ng'itung'a lukaalak akidol amotoka, nakaneni nyedolo kechi.
Kilelebun amotoka ng'ina.
Diotorotokis lotaun.
“Nyani amotoka napus naapolon?” King'itakin itokeng a Ebei.
“Ichwang'akina,” tatachu ekamean.
“Esubakinio.
Iwoki moi amotoka napus naapolon ng'itung'a daang lu edong'o akwaar naka.” Kiyatak ng'esi.
Pe asaki Ebei akiyen emunyen amotoka.
Pe asaki ng'esi tani akiyen etiae amotoka.
Alakara kotere ewokorit ng'esi amotoka lotaun.
Epegasi ng'itung'a luku.
Tama eketataman, "Ejokak ng'iketatamak noi."
Tama ekadukon, "Ejokak ng'ikadukok noi."
"Ejokak ng'ikechyak, esubete ng'iboro," tolim ekichyan.
"Ejokak ng'iketedekak, kitedeki sua eesi lokojokon."
"Ejokak ng'iketak ng'amanat, isakete eesi akimuj a?"
Tamasi nasukul, "Ejokak ng'ide lu isomate noi!"
"Eking'aren, irakasi eesi nasukul!"
Kinupi daang ng'una.
Ayei kolong ekalokan, aloki ng'esi ng'itieng anariyet.
Ng'irwa lukaalak ng'isuruma ng'esi tani etieng'it epei.
Abu akoro tanyam ng'esi ka awi keng lokojokon.
Arai ng'itieng akimuj kech nateno.
Ache taparachu, abu ng'esi tolot aroun ng'iloi keng anariyet.
Ayei ekeny keng akolong'it ng'ina.
Toriamu eloit keng epei irumit ekori.
Talakar lokojokon na anyung'aria ekori irumit.
Kinyaka kisigaea akwara tama, "Yoe!
Apwatasi ng'ide kire!"
Tama ng'esi, "Kimiek eyapu ekori lo elemuana nyebukor tani eng'oolet."
"Kechum dang ebukor ng'akot, kimiek atong'ed ng'apokit tourienikin."
Dio tololoya jik wadio, toremo akwara ebala echum apokit a ekori.
Tama akwara akidiak apokit sodi torem eloit tong'ed!
Topor ekori kipung'ar.
Abu ekalokan torwakin ekosim dio ekori tanapa ng'esi kirigaria amoni.
Kilekiaros tani ni awatakinia ekori ng'esi kidiama ng'ikwa.
Kilek robo ekalokan topud anamoni ka ng'ajemei ang'ikwa tobong'o nawi esiliyorit.
Etereku keng ng'esi etubukori akimuj!
Kolong ang'orot,  ayei Ekokoroit ka Apoo.
Arai kechi ng'ipaalon luminan.
Atabong apei kilak Apoo Ekokoroit anawi keng.
Kimuja kechi akimuj nakeebon aapei.
Todol apak nalosiet akiper.
Abu Apoo king'olik atamar ewoito ekokoroit ka akewi ng'akies eperete.
Taanyung'a Apoo atamar eperete Ekokoroit ka akewi niajokon.
Nyejotooro ng'esi kiiya kuwala.
Ataparachu,  asaki Apoo akiyen ng'amunonoe Ekokoroit.
"Aliwae iwanakinete eesi ng'akies nakwaare?"
King'is ng'esi.
Abu Ekokoroit tolimo aboliar ng'esi.
Tolimok tama,  "Ekone,  kiyakar sua ng'ikieny ng'amunonoe elosio akiper.
Eperio etuboritae ng'akies.
Ejotooroi ejok emam ng'akies."
"Ani nataparachu tobuakinae ng'akies nabo," kitatamia Ekokoroit.
Tolot Apoo nawi kisisa ng'aumonoe ang'ikukui.
Totiaku awi Apoo akiroo ng'una!
Esibit iyong inyo abu tosubakin?
Erai ekitoe lo eking'ol.
Ejok eking'ol noi.
Nyeoniyori eking'ol ng'irwa lu akamu.
Nabo ejok etorube a eking'ol.
Enyamio ng'opocho eeng'ol ka apinet keng.
Edukere ng'ang'olia ng'akais ka alaar.
Eyaoo ng'apyet ka ng'amololea.
Ipoore ng'ichok keng.
Ibus amoni na aang'ol.
Imina iyong eking'ol a?
Inyo epot?
Ekukut kori akopiro?
Inyo eook?
Ng'atur kori epeipe?
Ani-koku epot?
Ng'ae epot,  etom kori ekile?
Nyani ni epot,  akilo ang'amoru.
Kori agram na esimit?
Ani epot?
Akilo na esukari a?
Kori akilo ang'akopir?
Aya kolong ng'ikiliok ng'iarei alomito kang'aberu ta ng'ide kech lokitela epei.
Analomaru kang'ina,  achadanakina ng'auyei kotere apeipeyanut ang'adakarin.
Ayakatar kechi ng'ibaren.
Erichakinito,  eyokiyete arai ateni a eboyor kech.
Ng'irwa ng'ulu,  abu eron lotiapolon tokeikin akwap daang.
Tong'op akiru ng'ilapio lukaalak nabo towon akwap daang.
Nakaneni,  abu akamu tomonu dio kikar ibore daang tani ng'ibaren,  totoaka nikaalan kotere.
Apotu ng'ikiliok luarei ng'ulu toloto achekwaar namoni akirikare.
Ani eroko eng'oleng'oleete alokiding amoni,  king'olikis kesi Ekori edaka ng'akui alokiding ng'ikito.
Kiyanakis dio totiakut eger lo epedoreta akiar Ekori ng'olo.
Abu epei tama,  "Echumi a akwara."
Napei ekearia akan ebala atorem,  dio loche toting ng'esi akan kitukuruwo akichum.
Tonyou tani akilienyar akan keng.
Dio lotete abala echum kimiekinia loche Ekori.
Na aisikinia loche Ekori,  abu loedongi todoka kidiama naten na ekitoe alo adaka Ekori toporokin lomosiring etiang'it kang'olo.
Napei ating'ia ng'esi emosiring a Ekori,  tobul Ekori lokojokon tamatar kitikirak tikir!
Tikir!
Tikir!
Topedio ng'esi ng'amon,  ng'ikito,  ng'ikipeteteio ta ng'ang'ololin.
Ani enang'i wache niaburunia ating'it,  tochakun ekile ng'olo kibusokin kwap pus!
Awanawanaara akwan keng areng ng'aakot nabo abolochaanara eleu keng.
Wadio akajokon keng!
Torukao ichetwaan ng'esi eperi kaneni eriaba.
Abu king'arak ng'esi yaa nawi keng kitedek.
Na anang'eta nawi,  abu ekile ng'olo kisisau eger lo ewokitor ngesi Ekori.
Anyoun akwar ng'ina topalik ekile ng'olo akirikare ng'itieng.
Arai Tasnim apese nakebusean.
Ajok atakeng noi.
Abu atakeng tolema ng'asain nakaalak edonyi eworu a Tasnim.
Amina Tasnim anapit eworu ng'olo.
Apotu ng'apesur nache king'olikineta ng'esi etereku.
Tasaka erot lo ekokoyareta eworu ng'olo.
Abalasi kechi kori etich lopalag.
Nakaneni egogong akoko eworu enapit itwaan.
Ataparachu apei,  kipeyout ng'apesur nache Tasnim akilulumare ana ng'olol.
Apotu kechi tobutokis ng'iworui lokwaas ang'olol dio ninyasunotor.
Toporokis nakipi kipakanasi ng'akipi lowaitin mono.
Torumosi kechi akilulumare.
Dio akarikon ang'apesur ana etereku tachakaki eworu a Tasnim nang'olol diyete ni ayei emun lo apolon noi.
Sodi torotokis toisikis Tasnim igoro alo kwaas ang'olol.
Kiira emun itwaan igoro.
Toliau nikalapatan king'olik Tasnim.
Kiliko eworu ka Tasnim a-apei.
Ajokis keng,  nyejoikina emun abobou eworu kang'olo.
Toleka ka Tasnim aapei.
Toper Tasnim alokwaas ang'olol imukit akajalat na akook e emun.
Abos akajalat ng'ina lokojokon.
Tobutokin Tasnim eworu keng lokabosan.
Tamatar nawi ang'ikauriak keng eeo.
Takadakin Tasnim dio tamatar nawi ka eyakeng ka naka- amaekeng.
Kiirasi kechi ng'esi eeo.
Kidong Tasnim alosit nawi ka atakeng bon.
Kitam ng'esi atamar emam itwaan epedori akiting ikoku ni-abosan.
Nakaneni aliokonit ng'esi.
Nyiritara ng'esi atakeng.
Abu kilota Tasnim,  ka eworu keng tokukunyoketa.
Kiboyoto Tasnim ka atakeng ng'ikaru lukaalak.
Apei kwaar abu lokokeng e-ekatukon alokabaran tolotou ng'esi.
Apotu ng'ikauriak a-Tasnim kiirasi eloto ng'olo.
Dio tasaka kechi Tasnim tobong'u nawi.
Kitamu Tasnim epitene lokolong abos ng'esi.
Tolimok kechi atamar nyabong'ori nabo nawi kech.
"Echami ng'ikauriak eminasi ng'ikechde.
Tani kebosak noi."
Tolimu ng'es.
Tong'er Tasnim ng'akiro ang'ikauriak keng kipeyou atakeng kiboyoto anawi e-ekatukon alokabaran ka lokookeng.
Talakar atakeng noi,  kiboii niajokon,  tominakinae.
Kolong ang'orot,  ayei ekatan ka aberu.
Ayakatar kesi ikoku nisapat ni anyaritae Kisirusiru.
Apei kwaar niti iyokii kisirusiru ng'akinei,  abu akine tochil eworu keng lo erarum.
Tomea itokeng ng'esi akigiel emutuu lodonyet eworu.
Abu Kisirusiru togiel emutuu anierumor kiwaak lopuko lo eworu keng alo erarum.
Apak na alosio ng'esi nawi,  abu toriamu ng'isapa eboliasi epira lo ang'akejen,  toloma ngesi dae tobolia dio emutuu ng'olo tachakar alopuko tong'op.
Ani edoli ng'esi nawi,  abu itokeng tolimok ng'esi tama,  "Ikadia monan,  kiwok agulu anakoukon nyeebukor ngakipi."
"Dir toto,  achoiya ayong," tatachu Kisirisiru.
Akwaar nache,  abu apakeng tolimok ng'esi atamar toruja ng'akinei lonyia.
Kitamu ng'akiro nakolong alimokini itokeng dio akiwok akine aakou!
Kipetapetakin akine togwar akou a Kisirusiru toleleasi ng'aakot koop ereet.
"Wori ipalikinia iyong abang'aanut?"
kikilau apakeng.
"Eeneneo ng'akinei dio torikoroe a auno.
Pe kisub iyong ng'akiro aosou irotokini iyong a nawo kana."
Akiwalaret akwaar anache,  abu ekile tomea lokookeng akigiel akiring alomakit.
Itamunit ng'akiro nakolong abala apakeng,  abu Kisirusiru toen akiring a auno kiria nawi,  tamataror lokojokon niebur apakeng akidarit ng'esi.
Tatamaki mono iyong,  ekoni akiring ng'ina edoli nawi ai?
Tong'oo apakeng lokojokon tolimok ng'esi atamar toen eegos keng taramak.
Na eiraria itokeng ng'akiro ng'una,  abu ng'esi tolimo akirukor ka lokookeng.
Apotu kechi tolemasi ekidor lo akai anakipoet,  kisiakineta monan adukokinia akai nakitetet ani elose.
Apotu kechi toloto nikooyen nyeanyuna ni edukete akai.
Ani eribokini,  totiakut adokar lokitoe akiper.
Nacha adokareta lokitoe kona,  apotu kiirasi echale alokwap.
King'olikis ng'ikiliok ng'ikankapei eting'ito ng'ichwei.
Tobul kechi dio talakakis ekidor tachakar kwap.
Tochakakin ekidor nalup tobul ng'ikiliok kipung'aros kimiekis eegos kaneni.
Todokut Kisirusiru ka Itokeng kwap ekitoe.
Na anyungareta ngichwei, apotu toriamut ng'aropiyae,  ng'iworui,  ng'iburankito ka ng'iboro daang ludukiet Akai.
Apotu nabo toriamut nidukokina akai ka akilomo niajokon a alakar akidwang nikolong.
Etakini itokang.
Kitaki ng'esi amana naachi.
Kitaki ng'esi amana na ang'imare naachi.
Etakini apakang.
Kitaki ng'esi amana naachi.
Kitaki ng'esi amana na ang'amauai naachi.
Achudi itokang edwaan anamanat kang'una kadaang.
Etamasi apakang ng'amanat ng'una daang ng'akipi.
Kisubi ayong ka ng'ikauriak kang etich anamanat kang'una anaachik.
Ayong ka nakaatokang ng'esi kilemi ng'amauai ka ng'imare ekokete.
Tokoniu amana naachi na ang'imare ng'ichwei ang'imare.
Tokoniu amana naachi na ang'amauai ng'ichwei ang'amauai.
Erai akuuta ibore niemunosi ng'iturkana daang.
Erai etal.
Enyouni ekile tasaka aberu sodi yau nawi kiut.
King'arak  aberu ng'esi akisiakin awi.
Ejali ng'esi tani ng'ibaren keng kipotok ng'itung'a aberu keng.
Akipotir ng'ibaren ng'esi erai akuut aberu.
Akwaar naituare, ichumio emong kimwomworikinae.
Akiwalar ng'imoru ka ng'irisae ng'akopir kech.
Toyang'ae  emong sodi kinyakanarere akiring.
Esakitae ng' ikiliok iwolito ng'akopir nabo tosurito noi.
Enapete ng'aberu dae tosiro kitumosi napayakech akolong'it naituare.
Ibus ituan daang akolong'it naiutare.
Ejok ibore be aberu.
Aberu ng'esi erai awi alokilekeng.
Ibusak ng'aberu daang anakwapit.
Kiting'akini aberu awi ka ng'ibaren.
Epedori tolot kiruuu alocher.
Imukena aberu.
Erichakisi etal  etal lol akuut ng'aberu.
Nakaneni, ng'itung'a lu apoloto ng'esi esakitae iutasi.
Erai naga Natabo.
Eyakar ng’ikaitotoi ng’ikan-kapei.
Einakinito ng’ikauriak keng ng’esi agulu.
Emina noi.
Apei kolong’it tobwang’a ta lokaatokeng agulu ng’ina.
Abu Natabo tong’opik agulu.
Kigor ng’esi lokojokon.
Kipung’ar ng’esi dio todoka kidiama lokitoe lokooyan.
Togipasi ng’ikauriak.
“Todoku kare kwap!” kimaimautu.
Toeokis talokaatokeng, “Todoku kare nakaato kwap!”
Abu Natabo tong’oo noi kotere eos ng’olo.
Todolut ng’apaalon.
“Todoku kare ekone,” tolimut eosi.
Apotu ng’apaalon keng toeo jik tani ni adokunia ng’esi.
Apotu ng’apaalon ng’una kirukosi daang elose nawi.
Talakaretei na abong’unio Natabo nawi.
Nakianae agulu!
Kolong a ang'orot,  ayei awi na alomit nadakar anyaritae Lodupua.
Ayakar awi ng'ina apese naachi nakachwaan na anyaritae ekiro keng Achwaa.
Achwaa arai ikoku niminat kaapakeng.
Atabong apei,  asaki ng'esi ngadi kile,  nakaneni amam ng'akile ayakasi.
Abu apakeng kingit itokeng nak ikoku ng'akile.
Abu Achwaa tolimok apakeng ng'akiro naasubi nakatokeng naapolon.
Abu tama,  "Asiwae tete Nateleng ka engorokoit akiduk anaburin."
Anabur,  abu Nateleng toriamu engorokoit ketum kolong.
Abu Nateleng totiaku akiting'it ng'esi,  ibore nyienyamere ng'esi sodi totumia.
Kona awonia eng'orokoit akitach aking'iset,  abu Nateleng toyewok eeos ebala,  "Woee eng'orokoit,  nyoni inyamenee iyong.
Sodi totiaunea ne kona?"
Abu eng'orokoit toyeok etachakinit Nateleng kona,  "Anyamit ayong emong kaapokon.
Ng'esi atiakar eyong ne a nalapatu kanu."
Abu eng'orokoit kiwoul atamar ng'esi kolon akokoyari emong kaapakeng a Nateleng ng'esi bocha atumitor.
Kaama anawi angoito ng'ikaureak a Nateleng kotere achakara emong kech epei loapolon.
Tokona,  athii Nateleng a nawi na ang'op jik.
Abu Achwaa tolimok ng'ikaurek keng atamar,  "Keng'arakini ayong eesi sodi tobong Nateleng nawi."
Ameari ayong na pekang,  "Apotu ng'ikaurek keng tokenyikis ng'esi king'ita lopaekon ali ng'olo ibaa iyong?"
Abu Achwaa katam ng'akan keng,  abu ikeny itopour alokidiami ekitoe todo kop.
Abu Achwaa tomea ikeny nia Nateleng atamar edeka itiakeng sodi to pedorea abong'un nawi,  tolepeo ng'atuk.
Abu ikeny topero nikalonon,  kitor kidiama ng'ikito lukaalak,  todo lopiding aabur anaapolon.
Abu Nateleng topua naewarea eeosi aikeng.
Arumoret aikeny,  alimokin Nateleng akiroit,  abu Nateleng kimiek abur tamatar nawi.
Na anang'ia nawi,  abu tolimok ng'ikaurek keng itwaan niakokoyari emong kech.
Abu apakeng tobuak Nateleng,  alakara na bocha,  totiaku asakar eng'orokoit loa akokoyari emong keng.
Kotere inyo igoror ikoku?
Esibit enyamit akoro.
Kotere inyo eng'oitor idia en?
Esibit ayong nyeanyuna ng'esi ka apekeng nikooyen.
Kotere inyo elakarakar ikoku en?
Eyakar ng'esi eworu lokitetet.
Kotere inyo ekienar ekasukout?
Eswami abuk na eyakar ng'akiro nakaabok.
Kotere inyo emaisania aberu naka?
Isomate ng'ide keng ekililingat.
Kotere inyo ekuriania ng'esi?
Esibit ayong itukurianit ng'esi asiilo.
Achaka ayong akibapet kang, kang'opiki.
Atasak yaye ekidor na kaneni neanyuna.
Atasak lopem, neanyuna kaneni.
Atasak kwap eperuei.Mam teni kaneni.
Atasak tooma nasaduku.Emam tani apororet.
Atasak lokeru.
Atasak tani neke ka ama ka wadaang.Nanyuna tani awadaang.
Erai naga Aite.
Epatana Aite naga!
Ani naparan tarai aite nakalem.
Kitopororite akhait kidiama.
Kori topetetee epira lo ang'akejen.
Ani nakware tarau aite naajokon noi!
Toyiunuu akiyar.
Abo kitojie ng'akiro naaronok.
Nabo,  kibunak iyong ng'akonyen kon lokojokon,  dio kitamak adio tamet -.
Epedori aite abunere apeyo nikon dae!
Esal.
Ayakar kolong Byantaka aite ka igulu niichi.
Abu ng’esi tolot akilipun agulu naapolon.
Dio kiwaak igulu niichi tooma naapolon.
Kiwoko ng’agului ng’una ni ekudunyet keng.
Tama ng’esi ekudunyet keng, "Auri agulu kon itaok."
Ache kwaar tobong’o ng'esi akilipun agulu nabo.
Nyebuwara ng'esi agulu ng’ina.
Nakaneni abu ilope king'atikin.
Tolimu Byantaka tama, "Atoana agulu kon."
Kirema ekudunyet ng’olo ebala, "Nyiirara nakanuan agulu etuani!"
Tatachu Byantaka tama, "Ekone, ibore ni euriyene daang etuanene."
Sodi ekudunyet ng'olo tolot kititak Byantaka.
Todung ekatiakan tama, "Etoanene ibore ni eyari daang."
Sodi tarau agulu naapolon aka Byantaka jik.
Talarakin ekudunyet keng.
Ayei kolong ekile.
Eusit ng'esi aberu na ebus noi.
Nabo abarit ng'esi ng'ibaren.
Abu aberu keng topotiu ikoku dio kidou.
Abu lokile keng talakar noi kotere eboyito kechi nikooyen nyeanyuna ikoku.
Kotere etich lokaalan,  aloseene aberu akilep ng'ibaren kiperik ikoku tooma lokol.
Kinenek akurum ang'akile lopem.
Nacha idong'io ikoku lokol bon,  anyouni ng'esi tong'oba ng'akile dio kikalou,  topeu itokeng kikanakanak.
Ng'arwa nakaalak,  ariamunio ng'akile aikoku keng'obar.
Pe ayenio ibore ang'obanari ng'akile aikoku.
Abu aberu ng'ina kisisak ekile keng ng'akiro ng'una.
Apeikwaar abu ekile toperu,  toduk kirumunia ekamatan ang'akile aikoku.
Sodi ekile kirum atamar ikwa erai ikoku keng Muurui!
Ng'esi enyouni tong'oba ng'akile dio kikalou.
Kisisak ekile naberu keng ng'akiro na abu ng'esi kirum.
Tonupa daang atamar aria ikoku kech Muurui.
Totiakut aramakin tosiwakis ikoku Muurui.
Nakwaare niti ejotoe ikoku Muurui,  apotu aberu ka ekile taramakis kimiekis ng'esi anawiyong'orot.
Kimiekinere ng'esi aite,  akine ka akaal namojong.
Tokienyu Muurui nataparachu torukau erai ng'esi bo edong'it nwaiyong'orot.
Abu ng'esi taar akine ka akaal anierumor kimiek aite toloma nakook.
Dio aite tolot adaka ng'inya anachokor.
Abu ng'esi kiriamun ka ekaloton la anyamit akoro noi.
Kichum ekaloton ng'olo aite ebala atanyam akiring.
Napei kona kiira ng'esi Muurui anaboi aite ebala,   "Kiyapunae ayei naminyika!"
Napei kona!
Abu Muurui tanamakin namedo aekile kang'olo.
Kipung'ar ekile ng'alo toesik tani akiring aite kaneni nyenyama.
Tolot ekile ng'olo tani ni alomit awi keng.
Kipeyo ng'esi Muurui a emesek aloatuman noi.
Kimuj Muurui kimwon,  talakar dio torotok nakware!
Arai kolong Ekaleska Ng'atunyng'ipaalonluminan.
Auritokechi daang.
Etanene Ekalesng'itak kenglokojok, totuma.
Adit akimujariamuniyeteng'itak luang'atuny, ekarit kechi.
Apei kwaar abuNg'atuny tokienyikng'itak a Ekalestominasi kitamaktama, "Ibusakng'itak akales,esibit tarai ng'ikang!"
Apaaranit apeiemam Ekalesanawi, abuNg'atuny tochunang'itak lua Ekales,yaa nawi keng.
Ani elunyun Ekales,dio toriamu ng'itaklua Ng'atuny makeanawi keng.Kikalou tama,"Aliwae eyang'itaka kang?"
Dio Ekaleskipung'ar tout nawina Ng'atuny, abung'esi torukaung'itak keng erikitng'atuny.
Abu ng'atunykimika Ekalesng'itak keng tama,"Arata lukung'ikang, tolemaiyong luche."
Tong'oo Ekalestonyunyur.
"Ekokiniayong abuuning'itak kang ai?
"Kitamak ng'esi.
Ekisidi abu kitamatama, "Anyarauniayong ng'itiangdaang lokuko, potutotiaka ekesi lo."
Akolong'it naewapit ng'ina,apotu ng'itiangdang tochunakainosloger losek abalaEkales.
Abu Etom topolokiekiriam ng'olo,eking'arentanyarau ng'esiEkales ka Ng'atunytang'aasi ekiyan.
Nakaneni,alotooma ekiyanng'olo aemitong'itiang luchedaang alimokinNg'atuny ateni.
Ani kedol esal, abu Kunyuk kilip akitach ng'akiro ng'una.
Tolimu ng'esi tama, "Ng'ika Ekales ng'itak lu ikote ng'ikieny, lua Ng'atuny lubuluknyang'ayek toyakatar ng'ikosiman!"
Napei kona tama Kunyuk alomar tooma nititipu-uu, jir-ripp!
Kiyikis ng'itiang luche daang ng'akiro ng'una aapei, topetaros.
Tong'o Ng'atuny akolong'it ng'ina lokojokon dio toriko ng'itak lukeng lubuluknyang'ayek tolot nawi keng.
Kolong aangorot noi, akuj na nadis, Nyame, agolokinit ng'ikoio daang nasaduku nakitoe, kidiama nadis.
Amakatar ng'itung'a lu alokwap ibore ni isisate nabo apotu kiyalolong'o noi.
Apotu tolimokis Anansi asimokok na eos king'arak kesi.
Abu Anansi kilog iuno nikoyen, sodi todoka kidiama nadis a iuno animidik.
“Apedori ayong anyun ng'ikoio, karechia?” abu king'it akuj na alokidiama.
Abu Nyame tokienar Anansi nabo tama,“Oitiakoi, egogong ebe a ng'ikoio kalu.
Nyipedori iyong akitach kesi daang, asimokok nachi.”
“Etia ng'aropiae a ng'ikoio ai?” king'is Anansi.
“Itemokino iyong kiinuni ayong ng'itieng lochiching ka lukaturok”, tatachu Nyame, “Eris lokakwanan ang'ikel kwa akwara, lotili lokonyi ng'itung'a, ka emun lokelikoron ng'itung'a daang.” Abu ng'esi tokieni lokojokon.
Etami atamar eya ng'ikoio keng niajokon.
Sodi totiaun Anansi loge tobongu kwap a iouno keng animidik.
Abu kitama noi, nabu titiak ng'arekinet.
Abu toboka akipany nakooyen, tonuk a ng'aten ka apua tong'opia, nabo toeka nawi kotere akimuj na ebong.
Ani ebong, eyeni noi, abu eris tochakakin nakipany.
Abu ang'oit togwarana ekwaas aakipany, na kanenei nyepedoria ng'esi apudun.
“Oitiakoi, kimiekinae keng'arak lopaekang lo etau!” tolimu Anansi.“Kinapakin konte nakito nu ani erumor keriuni ayong iyong nikalapatan.” Abu Anansi toinik akai keng na asimokok namidik nia a eris ka ng'akito, nabo kiria ng'esi nadis kidodik akuj na alokidiama.
Nabo tokieni Nyame tama, “Nyanu luche luarei?”
Sodi tobong'o Anansi kwap aanyun ibore nia ang'iarei.
Abu kitam, kitam nabob u ka arekinet.
Abu tolema etwo na eleleba ng'akipi nabo toeka lokitoi lo alomito ta lotili.
Abu tobukok ng'akipi ng'ache nakais kech wadaang.
Nabo totub akuyen alokitoe a edis toting alokidiama akou keng, nabo tobukok ng'akipi nache nakwaan keng daang.
Abu ng'esi tonyara ta lotili, “Esi ta lotilia!
Potu king'olikisi!
Etepi akiru!
Atipei-tolomasi tooma etwo kang nabo kiwaak eesi daang nikaonon.” Nyeminasi ta Lotili apapaler, sodi apotu toporokis tooma etwo a Anansi.
Nabo abu Anansi atipei tobunak akai asimokok lopiding'a daang sodi pe apedorete ta Lotili apudor tani kipichun kwae.
Abu todaka kesi kidiama nadis nabo kidodik akuj na alokidiama.
Abu Nyame nabo tama, “Nyani ni a esal?”( Nyekiena ng'esi nabo).
Sodi tobong'o kwap nabo.
Abu kitam noi noi, nyepedora ng'esi eyeun arekinet.
Sode king'it aberu keng, na ayakar ng'itamen lu ajokaka.
Kaapei apotu taanyut atene nakooyen nalang'ir nabo ka ageor nakagong'on.
Na anang'eta diete ayanae na alomit emun, apotu topegakin.“ewoi ateni!” “Emam, nyikoni neni!” “Kong'ina ikoni neni!”
Abu emun tolum nikalapatan nabo king'is aka inyo apega.
“Kipegakina ayong ka aberu kang, ”Tolim Anansi, “Ebala ng'esi ewoi akitoi na akidwang iyong.
Na kaneni nachamunit ayong.” “Awoi ayong akidwang akitoe ng'ina!” tolim emun.“Awoi ayong noi!
Arai ayong emun Loapolon!
Kiwakisi akitoi kus diyete kang kitetemokis!”
Sodi tosubak Anansi ng'una, nabo toinik emun nakitoi a ngaten keng kitenaror.
Na aenere ng'esi wadaang, Abu Anansi ya emun tanang nadis.
Abu Nyame tochamu atamar abu Anansi tatach ebe keng.
Sodi tolot nasaduku keng nakitoe, tang'a agoliet, nabo nak ng'ikoio daaang ni Anansi.
Abu Anansi todaka ng'ikoio daang alakara nakwap.
Abu tomora ka aberu keng, ka ng'itieng luche daang nabo ka ng'itung'a daang.
Kotere aria ng'ikoio lu isisao, mere lukikecha nasandukui na ng'akito.
Arai apaaranit nakariran ng'irwa lu akamu anamoni anakoonon.
Ang'opikinito Imukunyo ng'akipi ngirwa lukaalak.
"Asaki ayong ekabelit a ang'akipi,  tani kechakun anakuyen."
Nabo dae akutasi tani ng'akop.
"Pekamat ayong ng'akipi atoani," kubaloo Imukunyo.
"Alosi ayong nag'olol na apupi."
"Kileleyari iyong ang'olol," kikany Ekunyuku lokooson ng'osi.
Anyarinut Imukunyo akure lokojokon noi.
"Atoani ayong pekarmat ng'adio kipi."
Torotok Imukunyo asakar ang'olol.
Toped ng'inyaa lukoonok ka kidiama ng'akuii nakoonok.
Tani ni eiraria ng'itoroi ang'olol ekulaate.
Totuk Imukunyo ng'akipi nakalimok nikooyen.
Alakara ng'esi kotere amam etoro loapolon abunit.
Kitetemiki Imukunyo akikod ng'inyia lu elebolebosi anakipi.
Kaneni apotu ng'akipi toleleyasi ng'esi.
"Keng'araki idio toan.
King'arakinae kare."
"Todoka atipei," Tolimok Akuuri nakwaan ng'esi ekodit ateni anakituk.
"Nyarotokini mati kabuak Akuuri alakari.
Edaruni ayong ng'esi ebong'uni akimat ng'akipi."
Apei kwaar idarounit,  apot ng'ide lusapa ng'iarei potu nang'olol ng'apandilio.
"Eyei Akuuri nakwaan na ebunene neke akimata ng'akipi," tolimu idia ipei.
"Kiari ng'oni ng'esi atanyama ebong."
"Nyemiekini ayong ng'ide luku taara Akuuri nakwaan.
Nabo adit ayong,  ngo asubakini ayong."
Napei kona topor Akuuri nakwaan kwap ekitoe akimat ng'akipi.
Ayakar Imukunyo atamet.
Toporok edia epei nakeju dio tokony ng'esi lokojokon.
Topor edia.
"Oi takoi!"
towanik.
Tobul Akuuri toporo niajokon.
Kong'ina ng'esi abuakinia Imukunyo Akuuri ajokis kotere aiun ng'esi.
Akwaar apei ayei eron nakwap.
Amam ibore ni enyamete ng'itung'a pe erai ng'ikuruka bon ayakatar.
Nacha taparach aporonorete nikalonon ni ayei ekitoe lo akoniunit ageor kidding ang'olol nabalany.
Sodi tobong'ut ka ageor nakakonon kotere kechi ka ng'iyenet kech.
Na eng'olikinia Anansi ageor apotu ng'akimul toleleut anakituk.
Ekokini ng'esi ebili ariamuni aria ng'esi bon ai?
Kitamana sodi toyau arekinet.
Abu tarap loge kwap keng kotere ng'amonok namidik.
Sodi tolem epewae a amot analupe tolot anyun ng'ikuruka.
“King'arakinae kare cha?'
Abu king'is.
”Asaki atotole nakanokan tonokia akim kang.
Ani elemunito atotole anakim, abu Anansi loge kiboikin niajokon natorom ekitoe aloapolon topedoria atapakin nabor keng.
Abu tobuak ng'ikuruka alakara, ikusi nitielosi akamaliwot tanang ni apuripuriakinor.
Sodi kikomak nawi tanyam ageor.
Pe etemokino ageor apei ng'esi.
Abu tobong'o na ang'arei, tosubak loger lopei ng'olo.
Na abong'oria na ang'auni, kisisakis ng'ikuruka eng'urng'ur.
“Nyonte ibong'unio nikosi isaki atotole?” Apotu tolimut.
Tatachu Anansi,“ Nacha anang'ia nawi, todung'e atotole.” “Iliokono iyong!” Tolimut ng'ikuruka.“ Isaki cha iyong akimuj kosi.” “Nyarai ng'una iteni,” tolim Anansi.
Sodi kisiak akigoro.
Apotu ng'ikuruka toriang'alinos kotere ng'esi.
“Itemokino.” Tolimut Ng'ikuruka.“ Tolme ache totole, erukoreta moi lokitoe lo ageor.”
Akiwalaret ataparach nache, abu locha Kuruk nak ng'esi akopiro, sodi topororia ka kesi lokitaoe ageor lo ayei kidding ang'olol.
Na eng'olikinia ageor natiajokon ng'ina tasak Anansi alemar akitilieor akeng bon.
Nacha esakia ekuruk alemar ageor sodi kikilau ng'esi, “Arai ng'ina akang!Ayong eng'olikini eking'aren!”Sodi tolema ageor kiwaak lochwe keng.
Esal keng abu tolema ageor daang tamam na ayakarar ng'ikuruka.
Aponi kimiekinai ng'esi bon tarai abu aribu bu.
“Na nyasakia ayong akiboi alokitoi kalo anakiyar kang kadaang,” Abu tolimokin ng'esi bon.
“Apedori aporor Kidiama kona ang'ikuruka.” Abu kiyang'ak akooyen, toporo, and.
Pup!tochakakin tooma nang'olol kidding ng'akinyang'a.
“Nyonte eyei nege kotere ng'oni?
'tolim etoil long'arab akinyang, ”Arai ekame lotikaabon lonyamat, nyaam.“ ”Oitiakoi nyikok neni,“ tolim Anansi.
Sodi kisiak akigoro.” Ayong ipei kus, nyiyenete esia?
Abu ayong atachakar ng'irwa lukolong kata apaakus na amam iche apedori aanyun ayong.
Esi aria lu eking'aren ang'iyenet kang lukiriemunor kaniwan!“ Abu kikalou lokojokon tosienoto tani ng'akinyang'a.”
Na kanenei abu akinyang naapolon niecham ng'una.“ Kipedori akiyen atamar irai iyong ipei kosi aria kimat ng'apoko echoto kona kisubia sua.” Apotu nakis ng'esi atuba na aya ng'akipi nang'ora.“ Loger lo asubenea tata kang!” Na kanenei abu toboka akipany atitinyo keng, ka apedot anatubwa akeju keng analong'aren.
Esibit emasi ng'apoko, kitoro napedot atubwa toremoros nakipany alokwap ng'akejen keng.
“Ebob!” Tolim ng'esi, ipotorit atubwa na amam ibore ayei.
“Kiyen tokona atamar irai iyong ipei kosi,” Tolimut ng'akinyang'a.
Tochamut akiper ka Anasi nakipany kech akwaar ng'ina.
“Moi nataparach kalimokini ayong esi ekoi akiyar kang,” Tolim Anasi esakete ajotor.
Nataparach elilim iwali, eroko ajipunet akolong, kitonyou Anansi apei a ng'akinyang'a.
“Asaki ayong alosit ayaun aberu ka ng'ide kang ekwakaye ang'olol, keng'arakis ayong alimun ekoi kang.
Ipedori iyong aking'arakin ayong anyun kesi ering'a luche nenyouno a?”
Abu akinyang kileleny na etonyounere ng'esi nataparach ering'a iribet.
“King'arakinae kare cha!
Ilulumae iyong lokojokon akidwang ayong,” tolim Anansi.
Tocham akinyang, bu Anansi tome ngesi ekume keng tanang lokwaas angolol.
Totiar kaatipei.“ Abong'uni atipei!
Nyilot!” Tolim Anansi, eng'opiarit epedit ng'inya.
Kona kiyenia ering'a akinyang idarit ng'esi ewei, ekume keng alokooyen ka ng'akonyen nalerek alokidiama ayanae.
Kolong ang'orot,  alomit awi na alakara.
Pe ajienete kesi.
Eng'aranakinete ng'ikauriak kech anawi tani alomana.
Na kaneni pe achamunitae kesi irudakinosi nakim.
Achamakina esubete etich kech nakwaare.
Na kaneni emuit esapat epei alosit nikalapatan nakolong.
Apei kwaar abu ekimue tolalaar.
Apotu ta lokatokeng kiteng'ero ng'esi.
Na kaneni kisidioro ng'una!
Abu ng'esi tokeeya anakolong anakariran.
Apotu ng'ide a ng'amonok kiyalolong'o aking'olikin lokatokech ekeyari.
Na kaneni apotu totiakut arekinet.
Apotu tolemut emodol a ng'amonok ana ekeyarito kichaut ikeny.
Apotu yasi lokatokech lo arai ikeny kidiama naita emoru.
Nabo na ajipunia akolong,  abu ng'esi toporo eeokinit tooma nakicha na ataparach.
Echai akwap akwaar na emakatar ngidowon imukito akwap.
Erirae nabo akolong akolongit ngina.
Emechete ngitunga ngitorubei angikito kotere arirare na akolong.
Inyinyiri ngitunga toleleta ngakinyir.
Erono ekuwam lokakutan lokojokon,  epedori ngesi yao nginyas nakwap.
Epedori aukor ngikito ka ngakais.
Ngirwa lu ebunio akiru,  isiaunete ngidowon kimuko akwap daang.
Akwaar ngina nyetakanuni akolong nakariran.
Ekutuni nabo akatorot na erukito ka ngaaram na akiru.
Itamaraniki akatorot ngitunga lu nyenapito ngiworui luakatorok.
Aram akiru naapolon.
Na eramia akiru,  kisia mono tobelak dio nabo kirurumakis ngidowon alokidiama.
Ebuleene ngide ngasaa na ebelakinia akiru.
N a ikwaaria akiru,  elokanakini eloch lokaaran angajiran lodowon.
Enupito ngitunga atamar ngasaa na elokakinia ngesi erai akikwaar akiru.
Kolong ang'orot,  ayei ekabaran epei lo ayakar awi naapolon.
Anyaritae ekabaran ng'olo Lemuya.
Ayakar ng'esi ng'ide ng'iarei: nisapat ka nipese.
Ana arakari ng'esi ekabaran,  ayakasi ng'itung'a ng'iarei lu akokoyenete ng'iboro keng nabo tomurote nakware.
Apotu ng'akiro na akoko ng'iboro ka amurore torotokis apei kooyan.
Apotu ng'akiro ng'una tokuruwosi ekabaran ng'olo tong'opiki ibore ni esubakini.
Abu ng'esi king'itana ng'itung'a luko gelagelae tanang apak na anyunia ng'esi erot lo akirumun ng'itung'a ng'ulu ekokoyete ka amurore ng'esi.
Nakaneni abu taanyu erot.
Aponi tolimokinae atamar taanyu esum loa emun,  kiwaak nibole ni epeditoe kwap keng wadiochichi.
Toinik ng'esi ibole ng'ini kidiama ekidor.
Dio kidokdok esum itorunit napedot.
Ee, apotu robo ng'irwa lu tomwonemwon tanang alotung'a aluarei, ekapilan ka ekokolan.
Nakware,  abu ekapilan king'areniu toloma tooma awi ekabaran kang'olo kisiak amuronot.
Wadio kona tonang'u ekokolan dang elosi idami cha wadio,  itetemi alomari tooma nawi ng'ina.
Kitetemik akitorun lokidor loapolon,  kidokadokakin esum nakou,  toriang'akin king'olia kidiama,  kidokakin nabo esum nakong'u.
Neni jik,  kirema aetoil alokitubuli,  tokeri lokidor loapolon kiwopak jik erukudi.
Nyeyakara ng'asain nako kalalak.
Abu ekapilan dae kipungar peyeni ni ekeri topud alotooma awi ng'ina kiwopak ekokolan.
Kiyatak ekokolan ng'akukusitami atamar kori ekabaran iwapit ng'esi.
Kotere elii lo ekokolan kang'olo abu ekabaran tonyou an aju itetemi akiwapakin ekapilan.
Nabo ewapit ekapilan ekokolan.
Apotu daang aluuni kiritaros tolakinos.
Ekabaran nyanyuna ekapilan.
Ekapilan dae nyeanyuna ekokolan, tobur kechi daang tong'opikinos.
Arai Dongilaechom loti apolon.Areit luche daang.
Arai ng'esi ekatukonang'ichomin a luche.
Apotu ng'ichominluche nakis ng'esiaworu na apolou.
Sodi ng'esi tama,"Toenikisi nakou kang."
Kichikak, "Kiwapang'akiro kang.Nyikitepega ayong!"
Apotu kechi tonupaekatukon kech.
Naeporio dio toporo.
Nakaneni, erijakinitaworu akou keng noi.
Abu ng'esi tatapakou niapipil.Tatapa luche dang.
Tama, "kiwaniibore en," tolimutluche kwanapei.
"Kerijakinit ibore en!"
Tolimut luche kwanapei.
Tachakun Dongila alokipetot,tachakun luche dang.
Towan ekatukontotoan.
Towanasluche nabo apotu toyara.
