Wɔ Nairobi sua kpole zo mɔɔ alagye ɛne ɛkɛ la,  wↄ gua ne azo mↄↄ sua nu ndeteleɛ nee ehulɔlɛ ɛnle ɛkɛ la,  ɛkɛ ne a ngakula nrenya ekpunle bie de a. Na bɛyɛ alehyenlɛ ko biala atuuu kɛzi ɔba ye biala la.
Kenle ko nwonlomɔ,  ɛnee ngakula nrenya ne mɔɔ ɛlɛye bɛ ɛkpa ne mɔɔ bɛlale zolɛ wɛ sɛmante ne azo wɔ ɛyɛlɛ ne anu la.
Ɛyɛlɛ hunle bɛ na bɛzɔle senle bɛrɛlɛle bɛnwo.
Magozwe boka ngakula mrenya εhye mɔ anwo.
Ɔdaye a ɔle kakula wɔ bɛ nu a.
Mekɛ mɔɔ Magozwe awovolɛ hale ɛleka bie la ɛnee ye nya ɛvolɛ nnu pɛ.
Ɔhɔdenlanle ye wovonye anwo.
Nrenya ɛhye amaa ɔnye angɔ kakula ne anwo kpalɛ.
Aleɛ mɔɔ fa ɔmaa Magozwe la ɛnza ye di.
Eza ɔmanle Magozwe yɛle egyima ɛsesebɛ dɔɔnwo.
Saa Magozwe biza ye wovonye ne kpuya wɔ aleɛ ekyi nee egyima ɛsesebɛ dɔɔnwo mɔɔ ɔma ɔyɛ la anwo a ɛnee ɔlɛbo ye.
Saa ɔka ɔkile ye wovonye ne kɛ ɔkulo kɛ ɔkɔ sukulu a ɛnee ɔlɛ boye na eza ɔka ɔtoa zo kɛ,  "Ɛle koasea soma na ɛnrɛhola debia biala sukoa."
Ɛvolɛ nsa razenle hɔle wɔ zahae amaneε wunle ne anu la Magozwe angola ɛkɛ tɛnla na ɔnrandinle ɛhɔle.
Na ɔbɔle ɔbo kɛ akee ɔda guazo.
Guazo ɛbɛla bɔlɛ ne anu yɛle se kpalɛ manle ngakula ne mɔ na ngakula ne mɔ pelele dahuu biala kɛ bɛkɛnya bɛnloa aleɛ.
Ɔdwu mekɛ ne bie bɔbɔ a bɛkye bɛ anzɛɛ bɛbobɛ.
Awie biala ɛnle ɛkɛ mɔ saa bɛnwo to bɛ a ɔnea bɛ a. Ngakula mrenya ɛhye mɔ nyia bɛ ninyɛne mɔɔ bɛhyia la fi ezukoa mɔɔ bɛsɛzɛlɛ la anu,  wolɔba ɛdonelɛ nee ninnyɛne mɔɔ ɔsɛkye a bɛsa bɛyɛye fofolɛ la anu.
Ɛbɛlabɔlɛ ne anu yɛle se kpalɛ manle bɛ wↄ mekɛ mɔɔ konle bie zile eku nwiɔ bie mɔɔ ɛlɛ pele kɛ bɛsie suakpole ne la.
Kenle ko bie mɔɔ ɛnee Magozwe ɛlɛnea bɔla kyɛnze ne anu la ɔnwunle buluku bie mɔɔ anwo ɛtete la kɛ ɔla nu na ɔvale.
Ɔkyikyile nwolɛ evinli ne na ɔvale ɔdole ye kodoku ne anu.
Dahuu biala saa ɔwie ye debie biala a ɔfa ye buluku ne na ɔnea nvonyinli ne mɔ mɔɔ wɔ nu la.
Ɔnze kɛzi bɛkengaye a.
Nvonyinli ne mɔɔ wɔɔ buluku ne anu la ka edwɛkɛ fane kakula nrenya bie mɔɔ ɔnyinle na ɔyεle anwuma ɛlɛne kavolɛ la.
Magozwe dahuu ɔkunlu bie a anrɛɛ ɔle anwuma ɛlɛne kavolɛ.
Mekɛ ne bie dwu a ɔnwu ɔnwo kɛ ɔdaye ale kakula ne mɔɔ wɔ adawu buluku ne anu la.
Maanu yɛle ɛyɛlɛ na Magozwe ɛnee gyi adenle ne azo ɛlɛsɛzɛlɛ ezukoa.
Nrenya bie hwenle bikyɛle ye.
"Hallo,  bɛfɛlɛ me Tɔmase.
Meyɛ egyima wɔ ɛleka mↄ bɛtɔne aleɛ ne la," nrenya ne hanle.
Ɔdendenle ɔsa wɔɔ sua bie mɔɔ bɛhanwolɛ akɔlɛ ɛnlome na ye nduzo ne le buluwu la.
"Melɛ anyeazo kɛ ɛbahɔ ɛkɛ waa dɔ aleɛ?"
Tɔmase bizale ye.
Magozwe nleanle Tɔmase na eza ɔnleanle sua ne.
"Mekɛ ne dwu a," ɔhanle na ɔhɔle.
Wɔ siane fofolɛ ne anu,  ngakula mrenya ne mↄ mɔɔ de gua zo la ta nwu Tɔmase kpalɛ.
Tɔmase kulo menli adwɛleɛ ɛlilɛ titile menli mɔɔ de guazo.
Tɔmase tie menli dɔɔnwo ɛbɛlabɔlɛ nu adawu.
Ɔnva debie ɔni agole na ɔlɛ abotane eza ɔbu debie.
Ngakula ne mɔɔ bie bɔle ɔbo kɛ bɛkɔ sua ne mɔɔ Tɔmase hilɛle bɛ la bɛadɔ aleɛ ewiazo.
Magozwe de sɛmante ne azo ɛlɛnea nvonyinli ne mɔɔ wɔ buluku ne anu la yɛɛ Tɔmase radenlanle ɔnwo ɛkɛ ne a.
"Duzu a adawu ne fane nwo a?"
Tɔmase bizale ye.
"Ɔfane kakula nrenya bie mɔɔ ɔyɛle anwuma ɛlɛne kavolɛ la," Magozwe buale ye.
Tɔmase bizale ye kɛ,  "Kɛ bɛfɛlɛ kakula nrenya ne ɛ?"
Magozwe buale ya kɛ,  "Menze ye duma,  me ngola kenga."
Mekɛ mɔɔ beyale biako la Magozwe hanle ye ɛbɛlabɔlɛ nu adawu hilɛle Tɔmase.
Adawu ne fane ye wonvonye nee debie ti mɔɔ ɔnrandinli la.
Tɔmase dieɛle adawu ne wiɛle la yeandɛ ɛnloa nu,  na yeanzuzu debie mɔɔ Magozwe ɛyɛ la yeangile ye noko akee ɛgyele ɔnzo na ɔdieɛle ye kpalɛ.
Mekɛ ne bie dwu a bɛdi adwɛlɛ wɔ mekɛ mɔɔ bɛnloa wɔzo bɛlɛdi aleɛ wɔ sua ne mɔɔ Tɔmase hilɛle ye la anu.
Tɔmase manle ye adawu buluku fofolɛ wɔ ye awolɛ kenle mɔ tɔ zo bulu la.
Adawu buluku ne ka edwɛkɛ fane kakula nrenya bie mɔɔ ɔnyinli wɔ namule nu na ɔyɛle awie mɔɔ ye duma dɛlɛle hɛle moa wɔ bɔlo bɔlɛ nu a. Tɔmase gengale adawu buluku ne hilɛle Magozwe mekɛ dɔɔnwo,  hɔkpulale mekɛ mɔɔ ɔhanle kɛ,  "Mekɛ ɛdwu mɔɔ ɔwɔkɛ ɛkɔ sukulu na yesukoa ɛgengalɛ a."
Kɛzi ɛdwenle nwonlɛ ɛ?
Tɔmase hɔle zolɛ hilɛle nu kɛ ɔze ɛleka mɔɔ ngakula kola tεnla kɔ sukulu a.
Magozwe dwenlenle ɛleka fofolɛ ɛhye nee sukulu ɛhɔlɛ ne anwo.
Asoo mɔ me wovonye hanle la kola yɛ nɔhalɛ ɔ,  kɛ menle mbane kɛ menwɔzukoa debie biala ɔ?
Asoo mekɔ ɛleka fofolɛ ɛhye na bɛbo me ɛ?
Ye ahonle dule.
"Asoo ɔbayɛ kpalɛ kɛ me kɛdenla me gua ye azo ɔ," Ɔdwenlenle nwolɛ.
Magozwe hanle ye ɛzulɛlɛ ne mɔɔ wɔ ye nu la ɔhilɛle Tɔmase.
Tɔmase zile ɔkɛnra kɛ debie biala bayɛ kpalɛ wɔ ɛleka mɔɔ ɛkↄ la.
Magozwe dule hɔle sua kunlo ko wɔ sua bie mɔɔ ye nduzo ne le amunli la anu.
Ɔnee ngakula mrenya nwiɔ bie ada sua ne anu a. Ngakula mɔɔ ɛnee de zↄhane awuke ne anu la amuala le bulu.
Ɔmɔ Cissy ne ɔhu,  ahwea nsa,  kusu ko,  yɛɛ abɔnkye ko noko wɔ awuke ne anu bie.
Magozwe bɔle ye sukulu hɔlɛ ne abo,  na ninyɛne nu yɛle se kpalɛ manle ye.
Ɔlɛ ninnyɛne dɔɔnwo ɔsukoa.
Mekɛ ne bie dwu a ɛnee ɔkulo kɛ ɔgyakyi sukulu ne.
Noko akee ɔdwenlenle anwuma ɛlɛne kavolɛ ne nee bɔlo bↄlɛnli ne mɔ wɔ adawu buluku ne anu la.
Ɔhakyele bɛ la,  ɔhɔle sukulu ne.
Magozwe ɛnee de yaade ne anu wɔ sua ne mɔɔ ye nduzo ne le amunli,  na ɔlɛ kenga ye adawu buluku mɔɔ ɔne ye vi sukulu rale la.
Tɔmase radɛnlanle ɔnwo ɛkɛ ne.
"Duzu adawu a buluku ne ka fane nwonlɛ a?"
Tɔmase bizale ye.
"Ɔfane kakula nrenya bie mɔɔ ɔba yeayɛ kilehilevolɛ la," Magozwe buale ye.
"Kɛ bɛfɛlɛ kakula nrenya ne ɛ?"
Tɔmase bizale ye.
"Ye duma ale Magozwe," Magozwe buale ye na ɔzelele.
Mekulo kɛ mekenga.
Nwane a mekola me kenga mekile ye a?
Me diema raalɛ ne ɛla.
Nwane a mekola me kenga mekile yea?
Me nli nee menla ɛlɛyɛ debie.
Nwane a mekola me kenga mekile ye a?
Me ze nee menlenya ɛlɛyɛ debie.
Nwane a mekola me kenga mekile ye a?
Mekola mekenga mekile me nwo!
Me kulo mekilehilevolɛ needwɛkɛ.
Ɔnwo yɛ ahomeka.Ɔle kilehilevolɛkpale.
Ɔti ɛnyɛseeza ɔlɛ abotane.
Yeyɛ ɔti enrinli nekɛlɛma bie.
Yeva avile ngakyileyeyɛ ye enrinli ne.
Ye avile ne bie mↄle amunli, fufule,kɔkɔlɛ, nee akɔlɛɛlome.
Ɔmɔ, mebodowɔɛbahulo kɛ ɛkɛyɛme ti enrinli ne kɛme kilehilevolɛɛdeɛ ne ɔ?
Saa meyɛ kpanyilia mebava avilemayɛ me enrinli ne.
Me banyi mayɛ kɛme kilehilevolɛ ne!
Mekulo kɛ mekenga.
Nwane a mekola me kenga mekile ye a?
Me diema raalɛ ne ɛla.
Nwane a mekola me kenga mekile yea?
Me nli nee menla ɛlɛyɛ debie.
Nwane a mekola me kenga mekile ye a?
Me ze nee menlenya ɛlɛyɛ debie.
Nwane a mekola me kenga mekile ye a?
Mekola mekenga mekile me nwo!
Ɛzonle ko ɛlɛkɔ anlo nzule.
Ɛtɔnga nwiɔ ɛlɛkɔ anlo nzule.
Εbonu ɛnlankɛ nsa nee noma nna noko ɛlɛkɔ anlo nzule.
Hwɛlɛ nnu nee kɔkɔte nsia ɛlɛtia ahɔ nzule ne anwo.
Zibila nnsu ɛlɛnradi ahɔ nzule ne anwo.
Ahelɛne mɔtwe nee fɛlɛ ngɔnla ɛlɛbia nzule ne anu.
Anwenade ko ɛlɛsu.
Ɔdaye noko ɔkpondɛ kɛ ɔno nzule.
Nwane a sulo anwenade ne a?
Ɛzonle ko nee anwenade ne ɛlɛno nzule.
Hamisi hyia sukulu tɛladeɛ fofolɛ.
Ɔze ɛvaye ɛhɔ gua nu.
Hamisi nwunle kakula nrenya bie kɛ ɔwula anwuma tɛladeɛ kɛlɛma bie.
"Tɛladeɛ ɛhye le kɛlɛma," Hamisi dwenlele nwo ɔti anu.
"Me kunlu a melɛ anwuma tɛladeɛ ne bie," Hamisi hanle.
"Nea,  ɔlɛ tɔne adeladeɛ ngɛlɛma ne mɔ," Hamisi hanle hilɛle ɔze.
"Egya mebodowɔ tɔ ko mame," ɔzɛlɛ ɔze.
Ɔze hanle,  "Hamisi ɔwɔkɛ me tɔ wɔ sukulu tɛladeɛ ne."
"Menlɛ ezukoa dɔɔnwo mɔɔ sa tɛladeɛ ne tɔ a," ɔze hanle.
Hamisi ɔze duale sukulu tɛladeɛ ne kakɛ.
Ɔyɛle ye azibɛnwo kɛ ɔhale ngakyibenzi la.
Ezukoa dɔɔnwo hale mɔɔ sa anwuma tɛladeɛ kɛlɛma ne tɔ a!
Ɔle Hamisi kenle kpalε!
Duzu tɛladeɛ a menva a?
Mekɛ tendenle bie mɔɔ ɛze ɛhↄ la,  belemgbunli bie mɔɔ bɛfɛlɛ ye Kayanja la dɛnlanle aze.
Ɔne ɔye nee ɔra raalɛ,  Apenyo ade ahenfie a. Belemgbunli ara raalɛ Apenyo le kakula bɛlɛra mɔɔ anwo yɛfɛ mɔɔ nrenya biala kulo kɛ ɔkɛgya ye a. Noko akee belemgbunli ne vale bɛti ezukoa kpole kpalɛ dole ɔnwozo.
Nrenya kpole Aludah de bikye Knyanja henfie ne.
Ɛnee bɛfɛlɛye "Katakyie" ɔluakε awie biala tie ɔne.
(Awie biala mɔɔ andie ɔne la ɛnva ɔwo dwɔɔ ɛngɔ!)
Safohyenle Aludah aye hakyile ɔnye zile bane la ɛtɛkyɛle biala ɔlua ebunlu mɔɔ hyele ye la ati ɔkpondɛ raalɛ fofolɛ yeagya ye.
Safohyenle kpanyinli ɛhye dudule agyakɛlɛ hɔle belemgbunli Kayanja ɔkɛ kɛ ɔkadua ɔra raalɛ ne ati ezukoa na yeagya ye.
Mekɛ mɔ bɛnloa wɔzolɛ bɛlɛtendɛ ɔti ezukoa ne anwo la,  sonvolɛ Kakembo dele edwɛkɛ mɔɔ bɛhanle la.
Sonvolɛ Kakembo anee bikye belemgbunli ara raalɛ Apenyo kpalɛ.
Safohyenle Aludah liele dole nu kɛ ɔbava ye agyapadeɛ ne foako yeamaa belemgbunli ne mɔɔ agbuya boka nwo,  ɛhye noko boka ɔti ezukoa ne anwo.
Ngyehyɛleɛ nee anwo anwonziezeɛlɛ biala mɔɔ fane agyalɛ ne anwo la hɔyɛle fialera nu debie.
Belemgbunli ne zeye kɛ ɔra raalɛ ne anye ɛnrɛlie ngyehyɛleɛ ɛhye anwo.
Dapɛne ko mɔɔ agyalɛ ne barazolɛ la,  sonvolɛ raalɛ Kakembo hɔle Apenyo anwo ɛkɛ ne,  ne ye hɔlile adwɛleɛ.
"Mekulovolɛ belemgbunli ara raalɛ,  ɛze ɛhyehyɛ wɔ atɔfolɛ mɔɔ ɛnee Safohyenle Aludah mɔɔ ɔbara zolɛ dapɛne biako a," Kakembo hanle hilɛle ye.
Edwɛkɛ ne zile belemgbunli ara raalɛ Apenyo anwo mɔɔ ɔnwu mɔɔ ɔyɛ a. Na ɔhanle ɔti anu kɛ,  "Me nrɛgya safoyenle Aludah ɛlɛ.
Nrenya kpanyinli ɛhye,  ɔnrɛzi ɛlɛ!
Mebɔ mɔdenle manwu Trevor ansanaa debie biala aha amozi."
Trevor le Apenyo nwewe.
Kenle ko nɔye ne ala Apenyo wuale ɔnwo vindɛle ahenfie hɔle.
Saa ɔze nwunle aleka mɔɔ ɔkɔ la anrɛɛ ɔbava ɛya.
Ɔnrandinle awozinli kabii ne wɔ kpɔkɛ ne anu hɔkpulale mekɛ mɔɔ ɔdwule Trevor ɛkɛ ne a. Mekɛ mɔɔ ɔdwule la ɛnee ɛvɛlɛ,  ɛhɔne,  nee nzuhɔne ɛlɛku ye kpalɛ.
"Me kulovolɛ,  duzu ati a nɔye kpole ɛhye ɛngomekye ɛlua awozinli kabii ye anu ɛ?"
Trevor biz ale ye.
Ɔmanle ye nzule ɔnlonle na ɔmanle ɔliele ye ɛnwomenle.
Trevor ɛngola ɔnwo sɔ wɔ mekɛ mɔɔ Apenyo ɛkɛmanle ye mualɛ la.
"Mekulovolɛ Apenyo duzu edwɛkɛ ezi a?"
Trevor bizale ye.
Apenyo liele ɛnwomenle guale na ɔhanle ye alɔbɔlɛ nu kɛ,  "Meze kulo kɛ ɔfa me ɔmaa Safohyenle Aludah agyalɛ.
Noko menrɛhola nrenya anwo ezulɛlɛ ɛhye gya.
Trevor,  me kulo kɛ yemunwiɔ yɛgya saa bɔbɔ ɔle ehyianli o. Meyɛ me adwenle kɛ wɔ debie biala anu me ne wɔ badɛnla.
Me kulo wɔ."
"Belemgbunli ara raalɛ Apenyo,  ɛdawɔ ɛze kɛ menlɛ ezukoa mɔɔ mefa madua ɛti kakɛ ne a,  me le ehyianli kakula," Trevor hanle.
Apenyo buale ye kɛ,  "Meze ye kɛ ɛnlɛ ezukoa,  noko akee ɛdawɔ ngomkye a mebagya wɔ a."
Apenyo vale hɔle adwenle nu ekyi la,  "Ɔzele kɛmaa yɛhɔ Kategga ɛkɛ na ɔpɛyɛ ɔhɔ nzule ne anzi lɔ.
Amaa yeahola yeanradi mɔɔmeze ɛnrɛnwu yɛ a."
Wɔ ahenfie ɛkɛ ne,  belemgbunli Kayanja ɛnwu ye kɛ Apenyo ɛnle ɛkɛ ne la yɛ ɔzɛle ye sonvolɛma kɛ bɛkpondɛ ye wɔ ɛleka biala wɔ sua ne azo.
Belemgbunli ne sinzavolɛma,  azogyama nee awie biala kpondɛle ɛleka biala na beanwu Apenyo.
Bɛzale bɛhɔle bɛhanle bɛhilɛle belemgbunli ne kɛ bɛanwu Apenyo wɔ sua ne azo ɛleka biala.
"Bɛhɔ kpɔkɛ ne anu bɛkpondɛ ye," King Kayanja bɔle kpɔkɛ kɛ bɛhɔpodɛ yɛ.
Belemgbunli ne ɛnee yeva ɛya kpalɛ.
Mɔ belemgbunli ara raalɛ Apenyo nee Trevor nrandi ahɔ nzule ne anloa la ɛnee ahumu amungu ɛboɔboa bɛnloa wɔ anwomanwunlu.
Ahume kpole bie ɛlɛba.
Ɛlɛne menle ne mɔɔ bɛfɛlɛ ye Kategga la ɛlɛkyekye ye ɛlɛne ne wɔ filezo yɛɛ kulovolɛma nwiɔ ne rale ɔnwo ɛkɛ ne a. Trevor hanle hilɛle Kategga kɛ ɔva bɛ ɔpɛ nzule ne.
Kategga amkponle zolɛ,  na ɔhilɛle nu kɛ ahume kpole bie ɛlɛba mɔɔ ɔyɛ ezulɔlɛ kɛ ɔkɛ pɛ nzule ne a.
Trevor hɔle zolɛ bodole Kategga na ɔhilɛle nu ↄhilɛle ye wɔ debie ti mɔɔ ɔwɔkɛ bɛpɛ nzule ne a. Na ɔvale ɔsa ɔwulale ye kodoku nu ɔyele nzeleba ɔmanle Kategga.
Kategga dele bɛ adawu ne,  na ɔnwunle nzeleba ngelɛma ne la ɔnwunle bɛ anwonvɔne.
Ɔliele ɔdole nu kɛ ɔbava bɛ yeapɛ nzule ne ɔvane nwolɛ kɛ maanu ɛyɛ biala la.
Kategga hwenle ɛlɛne ne dole nzule ne anu na ɔzele bɛ kɛ bɛvo ɛlɛne ne.
Ɔvale ye ɛdahoma ne ɔdule ɛlɛne ne.
Wɔ mekɛ mɔɔ belemgbunli ne nee safohyenle Aludah dwule nzule ne anloa la bɛnwunle ye kɛ bɛdabɛ menli nsa ne de ɛlɛne ne anu.
Na bɛnwunle ye kɛ kulovolɛma nwiɔ ne ɛhɔ.
Ahume kpole bie bɔle yiale ɛlɛne ne na Kategga angola ɛlɛne ne ka biako.
Belemgbunli Kayanja deanle nu kɛ,  "Apenyo mebodowɔ sa bela!
Meva mehyɛ ɛdawɔ nee Trevor na menrɛhwe bɛnzo."
Noko akee ɛnee yekpa nwo.
Ɛlɛne ne butule na bɛdabɛ menli nsa ne mɔɔ ɛnee wɔ ɛlɛne ne anu la amuala lomanle.
Ɔvi zɔhane mekɛ mɔkɔ la awie biala mɔɔ wɔ belemgbunli Kayanja maanle ne anu la holale gyale awie biala mɔɔ ɔkulo la,  saa sukoavolɛ o anzɛɛ ehyiavolɛ o.
Mekɛ bie mᴐᴐɛze ɛhᴐ la, ɛnee Kusu nee Kila wᴐ manzinli ko anu mᴐ bɛfɛlɛ ye Siane Sᴐlᴐ anaa Ankobra.
Ɔwᴐ nuhua kɛ bɛwᴐ manzinli ko anu, noko bɛnde namule ko azo.
Bɛ nuhua biala ɛnze namule ko mᴐᴐᴐgᴐnwo de zo a. Bɛ nuhua ko biala nee ᴐ mra ade a.
Kɛmᴐᴐ dahuu bɛyɛ ye la, alehyelɛ biala, bɛgyakyi bɛ mra ne mᴐ wᴐ namule ne azo.
Na bɛkᴐɛhoayelɛ ne anu bɛkᴐ kpondɛ aleɛ bɛma bɛ abusua ne.
Kenle ko bie mᴐᴐ awovolɛ ne hᴐle kɛɛ bɛkᴐ bɛakpondɛ aleɛ la, mᴐᴐᴐyɛle nwanwane alɛ kɛ, ngakula ɛkpunli nwiᴐ ne yɛle bɛ adwenle kɛ bɛkali nwᴐhoa wᴐ alienwo adenvinli ne anu.
Wᴐ nwᴐhoa elilɛ ne anu, bɛdele bɛ nwoɛdendɛlɛ.
Ɛhye ati, bɛyɛle bɛ adwenle kɛ bɛyia bɛnwo.
Wᴐ bɛayia ne anu, bɛlale bɛ nwo ali na bɛvale bɛ nwo agᴐnwolɛ.
Mekɛ zᴐhane anu, yɛɛ Kusu ngakula ne mᴐ dole ɛsalɛ vɛlɛle Ngila ngakula ne mᴐ na bɛlili aleɛ bɛbᴐle nu.
Na ɛhye anzi, Ngila ngakula ne hᴐle sua nu anyeliɛlɛ nu.
Yeangyɛ biala yɛ Kusu ninli ne raale na ᴐnwunle kɛᴐ mra ne mᴐ anye lie.
Na ᴐbizale bɛ kɛ, duzu ati a bɛ nyelie a?
Na bɛhanle mᴐᴐᴐzili kᴐsᴐᴐti bɛhilɛle bɛ nli mᴐ fane agonwonlɛ fofolɛ mᴐᴐ bɛnya ye la anwo.
Nᴐhalɛ nu, mᴐ ninli ne dele mᴐ ezi la, ᴐrɛ le bᴐle ᴐ nwo totohyia kpole kpalɛ.
Ɛhye manle ᴐhilɛle nu ᴐhilɛle ᴐ mra ne mᴐ na ᴐyele fealera edwɛkɛ mᴐᴐla bɛ nee Kila avinli la.
Na mᴐᴐ ngakula ne dele kɛ, Ngila ale bɛ aleɛ titili la, bɛrɛle bᴐle bɛ nwo bᴐkᴐᴐ.
Noko bɛnyanle anyelazo na bɛhanle bɛhilɛle bɛ nli kɛɛɛmamma ᴐrɛle bᴐ, ᴐluakɛ Kila amra ne mᴐ bᴐle ɛwᴐkɛlɛ kɛ bɛbaza bara ɛhyema.
Noko akee, kenle ne dwule la, bɛhendɛle bɛ dedee bɛamma.
ᴐluale zo ᴐmanle bɛ nli dule bɛ folɛ kɛ, bɛhᴐ vɛlɛ bɛ bɛrɛla na yɛnya adenle yɛahye bɛ.
Mekɛ ne anu ala, Ngila ngakula ne noko nyanle folɛdulɛ vile bɛ nli ɛkɛ wᴐ mɛlɛ mᴐ bɛhanle mᴐᴐ zili ᴐ nzi la.
Ninli ne ahonle dule noko ᴐlale Nyamenle ase kɛ yelie ᴐ mra ne mᴐ la.
Kila noko yele fealera edwɛkɛ mᴐ la bɛ nee Ngusu avinli la hilele ᴐ mra ne mᴐ.
Ɛhye manle Kila noko dule ᴐ mra ne mᴐ folɛ kɛ, bɛmamma bɛtu bɛ gyakɛ bɛsie Kusu namule ne azo bieko.
Eza bɛne bɛpɛ agᴐnwolɛvalɛ ne anu.
Naa mekɛ mᴐᴐ Ngusu ngakula ne dwule bɛ nwohoalilɛɛleka ne la, bɛdianle nunwa “Ngila ngakula ee!
agᴐnwolɛma ee!
Bɛrɛla bɛma yɛhᴐli nwᴐhoa bieko oo!”
Yɛ nli eziezie aleɛ fɛlɛko bie ɛma yɛ, bɛrɛla bɛma yɛhᴐli oo!” Ngila ngakula ne buale bɛ kɛ, “Yɛnrɛra oo!
Yɛnrɛra.
Yɛ nee bɛɛnnɛ agᴐnwolɛyɛlɛ bieko.
Saa bedie bɛ nli folɛdulɛ a yɛdayɛ noko yɛdie yɛ nli folɛdulɛ.
Zᴐhane ati bɛhᴐ oo!
Bɛhᴐ.”
Me kulo me kilehilevolɛ ne edwɛkɛ.
Ɔnwo yɛ ahomeka.
Ɔle kilehilevolɛ kpale.
Ɔti ɛnyɛse eza ɔlɛ abotane.
Yeyɛ ɔti enrinli ne kɛlɛma bie.
Yeva avile ngakyile yeyɛ ye enrinli ne.
Ye avile ne bie mↄ le amunli,  fufule,  kɔkɔlɛ,  nee akɔlɛ ɛlome.
Ɔmɔ,  mebodowɔ ɛbahulo kɛ ɛkɛyɛ me ti enrinli ne kɛ me kilehilevolɛ ɛdeɛ ne ɔ?
Saa meyɛ kpanyili a mebava avile mayɛ me enrinli ne.
Me banyi mayɛ kɛ me kilehilevolɛ ne!
Ndalo ɛne.
Ndalo kulo buluku ɛkengalɛ.
Pendo ɛne.
Pendo kulo kalɔto elilɛ.
Ndalo kpɔne sukulu a ɔfa Pendo ɔkɔ adidi.
Ɔfa nzule nwohyee ɔma Pendo.
Ɔze ma Pendo abɛlɛ.
Ɔhwihwi pendo nyɛfonlzule dahuu.
Pendo ma nyɛfonzule dɔɔnwo.
Ɔze tɔne Pendo nyɛfonzule ne.
Ndalo no nyɛfonzule amolɛ dahuu.
Ndalo se,  "Pendo medawɔ ase!"
Mekɛ tendenle bie mɔɔ ɛze ɛhɔ la, wɔ namule bie mɔɔ bɛfɛlɛ ye Nyamani la, ɛkɛ ne yɛɛ nrenya bie mɔɔ bɛfɛlɛ ye Kiundu dɛnlanle a. Ɔkulo aleɛ lilɛ kpalɛ.
Ɔkulo nane lilƐ titile.
Kenle ko, belemgbunli ne mɔɔ wɔ sua ne azo la dole ɛsalɛ vɛlɛle sua ne azo ama amuala wɔ ɔra nrenya ne atɔfolɛ bo.
Kiundu noko dele kɛ ɛnee menli bie ɛlɛka edwɛkɛ avane atɔfolɛ bie noko mɔɔ ɛlɛba zo wɔ namule ne mɔɔ ɔzua bɛ mɔɔ bɛfɛlɛye Katumbi la.
“Atɔfolɛ nwiɔ ɛlɛkɔ zolɛ kenle ko!” Kiundu dwenlele nwo.
“Ɔwɔkɛ mekɔ atɔfolɛ nwiɔ ɛhye,” Kiundu hanle hilɛle ɔnwo.
“Meba lumua meahɔ Katumbi na meza mara Nyamani.”
Nwonlomɔ mangye ne ala Kiundu dwazole na ɔdiale ɔhɔle Katumbi namule ne azo.
Mekɛ mɔɔ ɔdwule la ɔnwunle ye kɛ ɛnee menli mɔɔ to aleɛ ne la wɔ zo ɛlɛto aleɛ ne.
Na ɔhanle ɔhilɛle ɔnwo kɛ, “Mebaza meahɔ Nyamani na amoziye mara Katumbi.”
Kiundu diale hɔle Nyamani, kɛ ɔkadwu la ɛnee aleɛ ne ɛbe.
Ɛnee akee ɛhɔne ɛlɛku ye.
Mekɛ mɔɔ ɔdwule la ɛnee menli ne mɔ asa wɔzo ɛlɛto aleɛ ne.
Hanle kɛ, “Mekɛ mɔɔ menvile Katumbi la ɛnee bɛhyɛ ɔbo kɛ bɛto aleɛ ne.” “Kɛkala deɛ kabezɛ aleɛ ne ɛbe.” Kiundu zale hɔle Katumbi.
Ɛhɔne hunle ye kpalɛ.
Mekɛ mɔ Kiundu dwule Katumbi la, ɛnee menli ne mɔ ewie aleɛne di dɛbadɛba.
Nyɛvolɛ ne mɔ ɛlɛfa bɛ ahyɛlɛdeɛ ne mɔ amaa atɔfolɛma ne mɔ.
Kiundu ɛnlɛ ahyɛlɛdeɛ biala mɔɔ ɔfa yeama atɔfolɛ ma ne mɔ a. Ɔrale kɛ ɔba yeali aleɛ ala.
Kiundu arɛle bɔle kpalɛ kɛ bɛli aleɛ ne bɛgyaki ye a. Ɔbɔle ɔti anu kpɔkɛ kɛ ɔbaza yeahɔ Nyamani namule ne azo.
Ɛvɛlɛ nee ɛhɔne hunle ye kpalɛ na ɔdiale bɛtɛɛ.
Mekɛ mɔɔ ɔdwule Nyamani namule ne anu la, ɛnee menli ne mɔ ɛlɛ to edwɛne azi agole.
Ɛnee bɛli aleɛ ne mɔ amuala dɛbadɛba!
Mekɛ mɔɔ ɔdele kɛ aleɛ biala ɛne ɛkɛ la, Kiundu pɛlefinle.
Yeanya aleɛ biala wɔ atɔfolɛ nwiɔ ne abo.
Mekɛ mɔɔ ɔnyezo tetele ye la ɔnyanle koko ekyi ɔnlonle wɔ kanrelɛ ekyi bie anu!
Kiundu hɔle sua nu mɔɔ ɛnee ɛhɔne ɛlɛku ye a.
Mekɛ tendenle bie mɔɔ ɛze ɛhɔ la,  wɔ namule bie mɔɔ bɛfɛlɛ ye Nyamani la,  ɛkɛ ne yɛɛ nrenya bie mɔɔ bɛfɛlɛ ye Kiundu dɛnlanle a. Ɔkulo aleɛ lilɛ kpalɛ.
Ɔkulo nane lilƐ titile.
Kenle ko,  belemgbunli ne mɔɔ wɔ sua ne azo la dole ɛsalɛ vɛlɛle sua ne azo ama amuala wɔ ɔra nrenya ne atɔfolɛ bo.
Kiundu noko dele kɛ ɛnee menli bie ɛlɛka edwɛkɛ avane atɔfolɛ bie noko mɔɔ ɛlɛba zo wɔ namule ne mɔɔ ɔzua bɛ mɔɔ bɛfɛlɛye Katumbi la.
"Atɔfolɛ nwiɔ ɛlɛkɔ zolɛ kenle ko!"
Kiundu dwenlele nwo.
"Ɔwɔkɛ mekɔ atɔfolɛ nwiɔ ɛhye," Kiundu hanle hilɛle ɔnwo.
"Meba lumua meahɔ Katumbi na meza mara Nyamani."
Nwonlomɔ mangye ne ala Kiundu dwazole na ɔdiale ɔhɔle Katumbi namule ne azo.
Mekɛ mɔɔ ɔdwule la ɔnwunle ye kɛ ɛnee menli mɔɔ to aleɛ ne la wɔ zo ɛlɛto aleɛ ne.
Na ɔhanle ɔhilɛle ɔnwo kɛ,  "Mebaza meahɔ Nyamani na amoziye mara Katumbi."
Kiundu diale hɔle Nyamani,  kɛ ɔkadwu la ɛnee aleɛ ne ɛbe.
Ɛnee akee ɛhɔne ɛlɛku ye.
Mekɛ mɔɔ ɔdwule la ɛnee menli ne mɔ asa wɔzo ɛlɛto aleɛ ne.
Hanle kɛ,  "Mekɛ mɔɔ menvile Katumbi la ɛnee bɛhyɛ ɔbo kɛ bɛto aleɛ ne."
"Kɛkala deɛ kabezɛ aleɛ ne ɛbe."
Kiundu zale hɔle Katumbi.
Ɛhɔne hunle ye kpalɛ.
Mekɛ mɔ Kiundu dwule Katumbi la,  ɛnee menli ne mɔ ewie aleɛne di dɛbadɛba.
Nyɛvolɛ ne mɔ ɛlɛfa bɛ ahyɛlɛdeɛ ne mɔ amaa atɔfolɛma ne mɔ.
Kiundu ɛnlɛ ahyɛlɛdeɛ biala mɔɔ ɔfa yeama atɔfolɛ ma ne mɔ a. Ɔrale kɛ ɔba yeali aleɛ ala.
Kiundu arɛle bɔle kpalɛ kɛ bɛli aleɛ ne bɛgyaki ye a. Ɔbɔle ɔti anu kpɔkɛ kɛ ɔbaza yeahɔ Nyamani namule ne azo.
Ɛvɛlɛ nee ɛhɔne hunle ye kpalɛ na ɔdiale bɛtɛɛ.
Mekɛ mɔɔ ɔdwule Nyamani namule ne anu la,  ɛnee menli ne mɔ ɛlɛ to edwɛne azi agole.
Ɛnee bɛli aleɛ ne mɔ amuala dɛbadɛba!
Mekɛ mɔɔ ɔdele kɛ aleɛ biala ɛne ɛkɛ la,  Kiundu pɛlefinle.
Yeanya aleɛ biala wɔ atɔfolɛ nwiɔ ne abo.
Mekɛ mɔɔ ɔnyezo tetele ye la ɔnyanle koko ekyi ɔnlonle wɔ kanrelɛ ekyi bie anu!
Kiundu hɔle sua nu mɔɔ ɛnee ɛhɔne ɛlɛku ye a.
Ɔmɔ Ewia yεle ye adwenle kɛ ɔka kpɔla ɔdiema raalɛ siane.
Ɔmɔ Siane de anwomanyuunlu ahane ɛkɛ ne.
"Meba kɛkala," ɔmɔ Ewia hεlale amungu ne.
Ɔmɔ ewia hɔle la,  awoka ne ɔbɔle bɛ duku fufule ne mɔ.
Mgbonde zile anwoma ne nee mbaka ne mɔ avinli.
Mbaka ne mɔ vale ɛya.
Bɛ kpolole bɛ nya ne mↄ bɛguale ɛleka biala.
Anwomanyulu bɔle ɔbo kɛ ɔbobɔnu.
Ɔhakyile ɔyɛle kɛ nzonle.
Amungu ne mɔ lile nyane kɛ ɛhye mɔ ɛlɛsi a. Bɛ bɔle ɔbo kɛ bɛsu.
Monle dɔɔnwo rale.
Nzule ewiade amuala.
Noko akee,  wɔ anwomanyulu ahane ɛkɛ ne,  ɔmɔ Ewia ne ɔdiema ɔmɔ siane ɛlɛdi nrɛlaleɛ kɛ ɔkɔ.
Ɔhɛlale ye na ɔhɔle sua nu.
Anwomanyulu anye liele kɛ ɔmɔ Ewia ɛra la ati ɔhakyile ɔyɛle buluwu nwaanye.
Awoka ne mɔ wulale bɛ adeladeɛ amunle ngelɛma ne mɔ.
Anwoma ne hɔlale.
Mbaka ne mɔ dɛlɛle bɛ ngane ne mɔ anu na bɛzelele.
Amungu ne mɔ anye liele kpalɛ kɛ bɛnwunle ɔmɔ Ewia la.
Bɛhɔle bɛlile nrɔhoa.
Mbaka ngikyi fifile azɛlɛ ne azo na bɛhanle kɛ "hallo."
Ewiade amuala dale biako.
Ɔmɔ Ewia dale ɛleka biala.
"Menganle kɛ me baza mara," ɔzelele na ɔdale.
Mondli nee Mbali de bɛze anwo wɔ sua kpole zo.
Ɛnee bɛnye la adenmalɛ ne azo.
Tɛ kɛ bɛkpɔne sukulu na bɛkpondɛ kɛ bɛkɔ kpɔla bɛnla.
Bɛnla de namule bie mɔɔ bikye nzule kpole bie la azo.
Mondli nee Mbali anye elie kpalɛ kɛ mekɛ edwu mɔ bɛkɔ bakpɔla bɛnla a. Nɔye ne mɔɔ aleɛ kye a bɛbahɔ la bɛ boɔboale bɛ ninyɛne mɔɔ bɛfa badu adenle ne la anloa.
Bɛangola da na bɛlile adwɛleɛ bɛvanele adendule ne anwo nɔye ne kɔsooti.
Nwolomɔ mangye ne ala bɛze vale bɛ hɔle namule ne anu wɔ ye kale ne anu.
Wɔ adendule ne anu bɛzeanle awuka,  nane nee egyinli dɔɔnwo.
Ngakula ne mɔ dianle ahale na bɛdole edwɛne.
Yeangyɛ biala ɛvɛlɛ hanle bɛ na bɛlale.
Bɛze dunwɛle Mondli nee Mbali kɛ bɛdwu namule ne anu.
Bɛnwunle bɛnla mɔɔ bɛfɛlɛye ↄmↄ Nobuntu kɛ ɔla ɛkpa zo wɔ baka ne abo.
Ɔmɔ Nobuntu vale edwɛne nee agolezilɛ liele bɛ gyɛlɛnye wɔ ye sua nu.
Ye nɔnrane mɔ anye liele kε bɛvale ahyɛlɛdeɛ bɛrɛlɛle ye a.
"Dumua buke me deɛ ne azo," Mondli zele ɔnla.
"Kyɛkyɛ dumua buke me deɛ ne azo," Mbali zele ɔnla.
Ɔmɔ Nobuntu bukɛle ahyɛlɛdeɛ ne mɛ azo wiɛle la,  ɔyiale ye nɔnrane ne mɔ.
Mondli nee Mbali vindɛle hɔlile nrɔhoa.
Nobuntu nee ɔra nrenya ne lile adwɛleɛ vanele abusua ne anwo.
Mekɛ mɔɔ maanu donle la Mondli nee Mbali rale sua nu ralile aleɛ.
Wɔ aleɛlilɛ ne anu bɛvale nu bɛlale!
Aleɛhyenle la,  ngakula ne mɔ bɛ ze zale hↄle suakpole zo gyakyile ngakula ne mɔ manle Nobuntu.
Mondli nee Mbali boale bɛnla wɔ sua nu niyɛne yɛlɛ nu.
Bɛhɔzale nzule eza noko bɛhɔ pepɛle ɛyɛne.
Bɛ sesale ngɔkɔlɛ ne mɔ ahulonvia ne na eza bɛtetele kontomile wɔ tola ne anu.
Kenle ko nwonlomɔ,  Mondli vale ɔnla nankɛ ne mɔ ɔhɔle adidi.
Bɛ hɔdɔle awie ɛya nu.
Ɛyazovolɛ ne vale ɛya.
Ɔhanle ye anyebololεzo kɛ ɔfa ɔsa yeado nankɛ ne mɔ azo ɔluakɛ bɛli ye ɛya nu aleɛ ne mɔ.
Ɔvi kenle zɔhane azo,  Mondli bɔle ati anu kpɔkɛ kɛ zɔhane deɛne ɛnrɛzi biako.
Kenle ko,  ngakula ne mɔ nee bɛnla hɔle gua nu.
Bɛnla lɛ efiade mɔɔ ɔtɔne debie le kɛ daza,  tomandese,  ndɔlɔra nee bɛ ɛsaso.
Eza ɔtɔne samila,  asikyɛlɛ.
Mbali bɔ ninyɛne ne awulɛ kile tɔvolɛma ne mɔ.
Mondli noko boɔboa ninyɛne ne mɔɔ tɔvolɛma ne mɔ ɛdɔ la anloa ma bɛ.
Ademanlɛ ne ɛra awieleɛ.
Ngakula ne mɔ bahɔ sukulu wɔ sua kpolɛzo.
Nobuntu manle Mondli kyɛlɛ,  ɔmanle Mbali noko ɛyɛlɛ tɛladeɛ.
Ɔboɔboale aleɛ dɔɔnwo anloa ɔmanle bɛhɔle.
Mekɛ mɔɔ bɛze rale kɛ ɔbava bɛ la,  bɛangulo kɛ bɛkɛhɔ.
Ngakula ne mɔ bodole Nobuntu kɛ ɔne bɛhɔ suakpolɛzo.
Ɔzelele ɔnzo abo na ɔhanle kɛ,  "Sua kpolɛzo bɛndɛnla ye mgbanyima.
Na ɔzele bɛ kɛ me wɔ ke mekendɛ bɛ ademanlɛ biako."
