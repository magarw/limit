Acema kí Ãdráyĩgá be anzị ị̃rị̃ ãbị́rị́ ꞌbã ndẽlé rá rĩ kî.
Dẹ̃dẹ́ la kéki kópõ áni rĩ mụdrí kí idé.
ꞌBã kí sãánĩ agá.
Acema ꞌdụ kékĩ ãlu.
Ãdráyĩgá ꞌdụ kékĩ kí ị̃rị̃.
Acema ꞌdụ kékĩ kí sụ.
Ãdráyĩgá ꞌdụ kékĩ kí ị̃rị̃.
Acema ꞌdụ kékĩ kí sị́?
Ãdráyĩgá ꞌdụ kékĩ kí sị́?
Dẹ̃dẹ́ ní kékĩ ace kí sị́?
Ándra ́ ịd́ u rị ̃sị,̃ izonzi na muị kị ́ijijá uị̃wuị̃le.
It̃ úị ka dó ac̃ ị ́ru, ịj́ịóị ꞌdị ̃sị,̃ muị kị ́ịyị̃ ị ́ịagal̂ é ru wel̃ e.́ Ava ́ kị ̂az̃ ịĺa asa kị ́ịyị̃ ị ́ịaz̃ ịĺa wẽ kị ́ịyị̃ ị.
Aru kị ́ịtị̃ ûị ukó ra.́ Afuị kị ́ru gõle ́ vúlé toị̃róịme ́ị gal̂ e.
Kị ́muị cale ́ añ i rú lịćị óị ti ịga,́ Ãlịŕ ịḱ ị ́ꞌba ̃ ru drị ́ịịꞌ̃ di imbe ga.́ Isị úị aṽ ị ̃ịꞌ̃ di ꞌba ̃ ŋaĺ ị ̂ꞌbã ịj́ịóị ra.́ “Joị ꞌbaŕ ị ̃ịm̃ i aguị ma vúlel̂ e ́ fô!” ꞌBa ̃ mam̃ aĺ a ́ woị̃rịḱị a ꞌba rúị.
Wó woị̃rịḱị a joị kị ́saẃ a ̃ ukó ra.
Ij́ị óị ꞌdị ̃sị,̃ Ãlịŕ ịḱ ị ́gõ dó ịyị̃ ị ́ịagal̂ e ́ aꞌ́ dûịsị.̂ Isị úị ịꞌ̃ di ꞌba ̃ ŋaĺ ị ̂ra ́ az̃ ịĺa afuị ru lịćị óị ga.́ Wó aṽ ị ̃añ gũ ịńị ị ́ịsị ̃ra.
Iꞌ̃ di ꞌba ̃ adru aga ́ raŕ a ́ ru ndre ac̃ ị ́iꞌda ́ jó az̃ ị ́aga.́ Afuị ru ala gal̂ e ́ az̃ ịĺa pa ̃ kej̃ itị i.
Drị ị̃la iza ru, ũcógó nzị ị̃kej̃ ị ́ti,ị joị, “Iĺ ẽ aꞌ̃ du?” Ãlịŕ ịḱ ị ́joị, “Ma ́ aṽ ị ̃ra,́ aĺ e ̃ añ gũ sị̃ úꞌdú kojó.” Ũcógó joị, “Mị ́afị ́ja ́ ga ́ jõku ma ịḿ i ci ra!́” Ij́ị óị ꞌdị ̃sị,̃ Ãlịŕ ịḱ ị ́fi jó agâlé.
Ũcógó joị, “Mị ́aꞌdị ́mań ị ́ịń a!́” Umvi, “Wó ịd́ u ma ́ aꞌ́ dị ́jõ drị ̃ũcógó nị ́ịń a ́ ku ꞌdị.̃” Ũcógó joị, “Mị ́aꞌ́ dị ́ịń a ́ jõku ma ịḿ i ci ra.́” Ij́ị óị ꞌdị ̃sị,̃ Ãlịŕ ịḱ ị ́aꞌdị ́ịń a ́ ũcógó nị.
Ũcógó joị, “Mị ́ide ́ mań ị ́gbóịlóị!” Ãlịŕ ịḱ ị́ umvi, “Ma ́ ide ́ jõ drị ̃gbóịlóị ũcógó nị ́ịd́ u ku.” Ũcógó joị, “Mị ́ide ́ gbóịlôị ꞌi jõku ma ịḿ i cị ́ra!́” Ij́ị óị ꞌdị ̃sị,̃ Ãlịŕ ịḱ ị ́ide ́ gbóịlôị ra.
Úịꞌdúị pịŕ ị ́ịꞌ̃ di ịń a ́ aꞌdị ́az̃ ịĺa añ gũ we az̃ ịĺa ak̃ ójó kị ́ũjị ̃ũcógó nị.̂ Úịꞌdúị al̃ u Ũcógó joị, “Ãlịŕ ịḱ ị,́ añ drũ ma muị ma ̂ woị̃rịḱị a kị́ undre ̂ trũ, ịẃ e jó ꞌba ̃ ꞌa, mị ́aꞌdị ́ịń a ́ az̃ ịĺa mị ́ũjị ̃ma ̂ ak̃ ójó kị ́ꞌdị ̃sị ̃ma ́ ag̃ õ drị ̃ku.”
Ũcógó la muị muịle ́ ꞌbo, Ãlịŕ ịḱ ị ́anze ́ drịꞌị̃ bị́ị ịf́ ị ́kị ́na angaj́ ó ịꞌ̃ di drịkị̃ a ̃ ga ́ gbõrú.
ꞌBã al̃ u rị ̃gbóịlóị ịnị̃ dúị, al̃ u rị ̃kejị̃ ịt́ị i ịũngúkú ga,́ az̃ ị ́al̃ u rị ̃kõróŋa ́ aga.́ Ce ị̃ dó úịngúịle ́ị sị̃ ũkpó sị ̃mbel̃ e-̃ mbel̃ e ̃ lịćị óị gal̂ e ́ ịꞌ̃ dinị ́icólé ra ́ rị ̃ań i.
Ũcógó la muị ag̃ õle ́ ꞌbó, ndruị̃ Ãlịŕ ịḱ ị ́ꞌi úzaŋ́ a ̂ trũ, “Ãlịŕ ịḱ ị,́ mi ịń gõle ́ ya?̃” Drịꞌị̃ bị́ị drịdị̃ rị ị̃rị ̃joị, “Ma gbóịlóị ịnị̃ dúị ꞌdõ.” Irị̃ ị ị̃rị̃ joị, “Ma kejị̃ ịt́ị i ịũngúkú ga ́ ꞌdõ.” Na rị ̃joị, “Ma kõróŋá agá ꞌdõ.”
Ũcógó nị ị̃dó ra ́ Ãlịŕ ịḱ ị ́ule ́ dó ꞌi ꞌbo.
Ce ị̃ dó úịngúịle ́ị sị ̃az̃ ịĺa ce ị̃ dó gerị̃ ị ị̃ga ́ sị ̃kpere oị̃róịme ́ị gal̂ e.́ Wó Ãlịŕ ịḱ ị ́ad́ rịṕị ikị a ́ kị ́drị ị̃la te ̃ aga ́ kelị̃ ị ́ịuse la kị ́sị.̃ Ũcógó uja ru apaĺ e ́ úịngúị sị ̃az̃ ịĺa ce ị̃ dó ra ́ úndre dó sị̃ịꞌ̃ di ịdị̃ ị ́ịku.
Bõngó ꞌdĩ ãzo-ãzo.
Sũwétã ꞌdĩ ãmbógó ru.
Bẹ́gị̃ ꞌdĩ ãmbógó ru.
Sẹ́rị̃ ꞌdĩ.
Kõfíyã ꞌdĩ wereŋá ru.
Sókĩsĩ kí ãlị́ŋá-ãlị́ŋá.
Wó gézĩmã ꞌdĩ kí úꞌdí.
Fi kí múké.
Ma angá ụ̃ꞌbụ́tị ãcí ũdũlé.
Ma ị̃yị́ ꞌbã aꞌdílé ãcí drị̃ gá.
Ma ijijá asi.
Ma ãko aꞌdílépi úmvú agá rĩ aló.
Ma jó ꞌa we.
Ma ãnájó kí ũjĩ.
Ịsụ́ má ádrị́pị ꞌbãngá tị su mgbe mgbe áváŋá gá?
I'dí 'bã drí ãcó rĩãndrá ãliŋá rũ.
I'dí 'ba kéjí váãndrá ãliŋá rũ.
I'dí 'ba gbólo ãndrává éléŋá.
I'dí 'ba gãrĩ ãndrává ãlíŋá rũ.
Ágobi 'dí zó ãndráãzo mbíliko rũ!
Edé í ãco 'ba ábeãzo mbíliko lá.
Edé vá í kéjí ãzombiíliko rũ.
Edé í gbóló ãzombíliko rũ.
Igbã í gárĩ ãzombíliko lá.
Rí kúrĩsí ãzombiíliko lã drígã.
Ríínyá nágá kíjíko ãzombíliko lã sĩ.
A'bé í vile líco ra múóále jéré ámbógo lámá índúgá.
Ádrú'dá élí ízú.
Sãbátũ ájệ rĩ sĩ má ịsụ́ wárágã kí ũꞌbí ru.
Ụ́ꞌdụ́ ãlu sĩ,  dãkítárĩ mádrị̂ sĩ wárágã ímbápị mádrị̂ nî.
Ãyĩkõrú ꞌi ãyánĩ rú.
Lẽ ꞌbã uꞌá lị́cọ́ gá.
Ụ̃ꞌdụ́ ị̃rị̃ sĩ,  má ịsụ́ wárágã kĩlásĩ mâdrị̂ drị́.
Ãyĩkõrú!
Mí ádrí gbõrú.
Ụ́ꞌdụ́ na sĩ,  má ịsụ́ wárágã mâ wọ̃rị́ mâ lẽlé ambamba rĩ drị́.
Ágbã íꞌdá ꞌdĩ mínî.
Lẽtáŋá angájó Dụ̃dụ́ drị́.
Ụ́ꞌdụ́ sụ sĩ,  má ịsụ́ wárãgã angájó mâ ãndrẽ drị́.
Ĩwá ãlu mụ ị̃yị́ mvụlé.
Kụ́rị ị̃rị̃ mụ kí ị̃yị́ mvụlé.
ꞌDãá ụ̃drụ́ na kí ãzíla ãriŋa sụ abe.
Kí pírí mụ ị̃yị́ mvụlé.
Lẽza tõwú kí ĩzõgó ázíyá abe kí mụ ị̃yị́ mvụlé.
Ụ́drụ́gọ́ ázị̂rị̃ kí ị̃ꞌbị ãrõ abe ị̃yị́ agá.
Ũndere úrômĩ kí mụ ị̃yị́ mvụlé.
Kẹ̃mị̃ ãlu amụ́ ị̃yị́ mvụlé.
Ãꞌdi ụ̃rị̃ kóru sĩ mụjó ị̃yị́ mvụŋá trũ drị̃ gá nĩ yã?
Ĩndẽrẽpẽpẽ ị̃rị̃ ꞌbã pá kí pírí sị́ yã?
Ãriŋa sụ ꞌbã ụ́pụ́pị́ kí adru pírí sị́ yã?
Ụ́bị́rá na ꞌbã pá kí adru pírí sị́ yã?
Ĩwá tõwú ꞌbã drị́ kí adru pírí sị́ yã?
Ũcogo ázị̂rị̃ ꞌbã bị́lẹ́ kí adru pírí sị́ yã?
Úyáŋá na ꞌbã kótẽ kí adru pírí sị́ yã?
Búrãŋá ázíyá ꞌbã mịfị́ kí adru pírí sị́ yã?
Gụ̃lẹ́lẹ́gụ ãlu ꞌbã pá kí adru pírí sị́ yã?
Mâ búrãŋâ íngõlé?
Ĩꞌdi gbọ́lọ́ ị̃ndụ́ yã?
Ĩꞌdi kábãdĩ drị̃ gá yã?
Ĩꞌdi kụ́rụ̃sị̃ ũngúkú gá yã?
Ĩꞌdi ãkójó kórõná trajó rĩ andre gá yã?
Ĩꞌdi gụ́fá agá yã?
Ĩꞌdi jó agá ꞌdâ ãmvé yã?
Ĩꞌdi ꞌdõnu!
I'dí 'bã drí ãcó rĩ ãndrá ãliŋá rũ.
I'dí 'ba kéjí vá ãndrá ãliŋá rũ.
I'dí 'ba gbólo ãndrá vá éléŋá.
I'dí 'ba gãrĩ ãndrá vá ãlíŋá rũ.
Ágobi 'dí zó ãndrá ãzo mbíliko rũ!
Edé í ãco 'ba ábe ãzo mbíliko lá.
Edé vá í kéjí ãzo mbiíliko rũ.
Edé í gbóló ãzo mbíliko rũ.
Igbã í gárĩ ãzo mbíliko lá.
Rí kúrĩsí ãzo mbiíliko lã drígã.
Rí ínyá nágá kíjíko ãzo mbíliko lã sĩ.
A'bé í vile líco ra mú óále jéré ámbógo lá má índúgá.
Ádrú 'dá élí ízú.
ꞌDĩ ãmbógó Ụ́nụ́ ꞌi.
'Dĩ ãmbógó Drị̃kụ̃lụ̃ ꞌi.
Ãmbógó Drị̃kụ̃lụ̃ kí ándrájọ̃ ãmbógó Ụ́nụ́ be wọ̃rị́.
Ụ́ꞌdụ ãlu mụkí ãcị̃ gá.
Acá kí ị̃yị́ tị gá,  í'dó ga kí ãgátã i'bã éséleá.
Ụ́nụ́ jọ mí icó ị̃yị́ drị̃ mvulé ku.
Drị̃kụ̃lụ̃ umvi,  "Ma mvu rá ímvu ku la miꞌi."
Ụ́nụ́ jọ,  "Imvu dó drĩ."
"Yụ mí Iꞌdó."
Ụ́nụ́ nga ị̃yị́ drị̃gâ sĩ cũrã.
Drị̃kụ̃lụ̃ mvu ị̃yị́ agá cụ̃rụ̃.
ꞌDe ị̃yị́ ị̃ndụ́ drị̃kã la la adru jó use-use rĩ sĩ.
Ãmbógó Ụ́nụ́ gụ,  "Hãꞌáyẽlô!"
Ãgụŋá ambambarĩ sĩ Ụ́nụ̂ tị sĩ trã.
Tụ́lị̃ ꞌbã drị̃ꞌbị́ ãlị́ŋá.
Ánã ꞌbã drị̃ꞌbị́ ãzo.
Kátị̃ ꞌbã drị̃ꞌbị́ zo ãndánĩ.
Zámã cã drị̃ꞌbị́ ĩꞌdidrị̂ cãcã.
Bãbá tị́ꞌbị̂ trũ.
Zãnélẽ nze drị̃ꞌbị́ ĩꞌdidrị̂ nzẽ-nzẽ.
Tábõ lị drị̃ꞌbị́ ĩꞌdidrị̂ rá.
Témbã ufá drị̃ꞌbị́ ĩꞌdidrị̂ rá.
Ándrá ũ'dú rĩ sĩ,  áú kí ándrí jó Yúkú bé wórí gá.
Kí ándrí jó ũá ásí ígbé sĩ ãríŋá ãzí rĩ kí ábé pírí.
Í kí ákó pírí kí ídé ãlú.
Í 'bã ází álu jó ngápí la jó 'dawú.
Ú'dú ãlú,  líkí 'dé í'bá drĩ ãngú gá.
Yúkú mũ ákóná ndrú álí.
Ágó ándé trũ.
Yúkú jó,  "Lé gérĩ ãzí ácíjó rãísĩ lá 'bá ádrú cí."
Ángú ũwíjó múké 'bó rĩ vũtígá,  áú 'bá ágílí ází úníámbá lá cĩ.
Í'dó 'bíkô í'bá wórĩká árĩŋá rũ rĩ kí trá.
"Ũsó kí ãlú ámádrĩ 'bíkô rĩ kí drí gá," jó íní.
"'Dá ícó lé 'dí félé la ácíŋá ní ádrú jó íwákó rú rã."
Árĩŋá pírí kí drídríŋí gá,  Yúkú í lú ándrá síndání trũ tórómé ágá ní,  síní,  í'dó 'bíko só drídrí.
Ídé íní úpípí kí ũníámbamba rú írĩ,  vútílága ngájó ú'rugá áú 'bá drígásí.
Áú ándré jó Yúkú ní ífé jó mání síndání 'bíkô sójó,  gbóŋá rú Áú ándré ándé gá rá.
Á'bé síndání kábádí drígá 'dá sí mújó ákóná á'díjó í ãnzí 'bání kúkú gá lé áyu.
Wó ísú 'dísí árĩŋá ázírí ndré kí Yúkú nga' ágá lé rã.
Múkí áú ándré zí í'bání síndání féjó sí í'bádrí úpípí rí só jó sínĩ.
Sá wéréŋá vútí gá,  áríŋá kásárá í'dó úngá úrú ga.
Áríŋá ásíjó rĩ ní síndání ágú gá úgógó,  ísu 'dísí Áú ándré í yu.
Síní áyú ãnzí 'dúkí síndání 'dí í'dó kí ává sínĩ.
Í'bání ándéjó áváŋá sí'bó rí vútígá,  á'bé kí síndání cínyákí drí gã.
Índróláŋá 'dásí,  Yúkú újá dó ágó.
Áí síndání síní í'dí 'bá bíko álópí ácíŋá íjó sírí kí sójó úgogó.
Áú ndré ángú kábádi drí gá.
Úndré kuku a. Úndré ángú lícó drí gá pírí.
Wó ísú síndání kú.
Áú úci rú Yúkú dri,  "Ífé lú mání ú'dú ãlú.
Mí vá mí úpípí kí úsú sí ngájo ákóná nd'rujó lé ídí rá."
Yúkú jó,  "Áfé lú míní ú'dú ãlú ídí.
Ídrí síndání dí ísú kú,  mí mádrí tílágá mí mváŋá ãlú rí fé áyũ."
Yúkú ní ámújó drúsí ínírĩ sí 'bórí sí,  ísú áú ándré lá cínyákí á úvá,  wó ísú síndání kú.
Íjó 'dísí,  Yúkú újá ásá vúgá 'dó ó'pkó'si áú 'bá mváŋá álú rĩ 'bijó.
Yúkú 'dú í'dí mújó trúní.
Í'dójó ú'dú 'dásí,  Yúkú drí úngá úlí ágá,  í'dí áú ándré í sú cínyákí a íré ágá síndání ndrújó.
Yúkú 'bá indri ácá jó únókú gá 'bó,  áú ándré lá í ánzí kí 'bá bile índú lí.
"Ímí ápá ángú úlé rí gá rísĩ ázílá ángú áí gá rí sí rá."
Íkí do ũmví lá,  "Ámá ádrú ázázá rú kú.
Ámá ápá rá."
Ándre lọ́rị̃ ãmbógó la ilú agá gẹ̃rị̃ agá ándrâlé.
Mũtũkárĩ kâŋá mãsị́dị̃sị̃ rú la ri vâ tụlé gẹ̃rị̃ agá ụrụgâlé ru.
Dẽréꞌbá lọ́rị̃ drị̂ ri ị́jọ́ jọlé símũ sĩ.
Ndre ãngũ drị̃ gá gẹ̃rị̃ ĩꞌdi ꞌbã mụjó rĩ agâlé ru ku.
Drị̃lẹ́-ũnzí ãmbógó la idé ru mũtũkárĩ ị̃rị̃ ꞌdĩ kí ụrụꞌbá gá.
Ãmbị́yụ́lẹ̃sị̃ kí pọ̃lị́sị̃ abe amụ́ kí kí ãzã kolé.
Mũtũkárĩ ãzí mũtũkárĩ kí uselépi la,  amụ́ ru ꞌbulépi ꞌdã kí selé.
Áma ásị́ mvu trẹ̃yị́.
Ma mákũ kí upí.
Ma kẹ́bẹ́jị̃ ũrẽ.
Ma kárõtĩ kí trị.
Ma mãrágĩ kí ũjĩ.
Ma ãdu kũlépi kũkũ rĩ kí ụlị́.
Ma kẹ́bị̃jị̃ bị́bị́ rĩ kí ũrẽ.
Má ãndrẽ la básãlã kí ũrẽ.
Básãlã kí fẽ ma awá údrĩ kí ũrẽ rĩ gá.
Íyígó ꞌbã sí kí ãcíkácí rú.
Kẽmĩ sí kí vâ ãcíkácí rú.
Ĩ'bị ãzí ãmbógó tété la 'bã sí kí ací'bírĩto ru!
Tí 'bá sí kí ũkpómgboroto rú ãkó nãjó.
Ãriŋa kí sî kóru.
Ãriŋa dó sí ãkóna ná íngoní?
Údrógo 'bã sí úrú rĩ kí ãmbógo tété rú.
Áma sí kí ándrájõ úrúlé rũ cí.
Ú'dá íní áma sî kólí!
Ímí sî kí údí 'da sí?
Ándrá ídu rĩ sĩ,  izonzi na mụ kí ijijá ụ̃wụ̃lé.
Ĩtụ́ ka dó ãcí ru,  ị́jọ́ ꞌdĩ sĩ,  mụ kí ị̃yị́ agâlé ru wẽlé.
Avá kî ãzíla asa kí ị̃yị́ ãzíla wẽ kí ị̃yị́.
Aru kí ị̃tụ̂ ukó rá.
Afụ kí ru gõlé vúlé tọ̃rọ́mẹ́ gâlé.
Kí mụ calé ãni rú lị́cọ́ tị gá,  Ãlíríkí ꞌbã ru drị́ ĩꞌdi imbe gá.
Ịsụ́ ãvĩ ĩꞌdi ꞌbã ŋálî ꞌbã ị́jọ́ rá.
"Jọ ꞌbárĩ ĩmi agụ ma vúlêlé fô!"
ꞌBã mãmálá wọ̃rị́ka ꞌba rụ́.
Wó wọ̃rị́ka jọ kí sáwã ukó rá.
Ị́jọ́ ꞌdĩ sĩ,  Ãlíríkí gõ dó ị̃yị́ agâlé áꞌdụ̂sî.
Ịsụ́ ĩꞌdi ꞌbã ŋálî rá ãzíla afụ ru lị́cọ́ gá.
Wó ãvĩ ãngũ ị́nị́ sĩ rá.
Ĩꞌdi ꞌbã adru agá rárá ru ndre ãcí iꞌdá jó ãzí agá.
Afụ ru ala gâlé ãzíla pã kẽjịtị.
Drị̃ la iza ru,  ũcógó nzị̃ kẽjí tị,  jọ,  "Ílẽ ãꞌdu?"
Ãlíríkí jọ,  "Má ãvĩ rá,  álẽ ãngũ sĩ úꞌdú kojó."
Ũcógó jọ,  "Mí afí já gá jõku ma ími ci rá!"
Ị́jọ́ ꞌdĩ sĩ,  Ãlíríkí fi jó agâlé.
Ũcógó jọ,  "Mí aꞌdí mání íná!"
Umvi,  "Wó ídu má áꞌdí jõ drĩ ũcógó ní íná ku ꞌdĩ."
Ũcógó jọ,  "Mí áꞌdí íná jõku ma ími ci rá."
Ị́jọ́ ꞌdĩ sĩ,  Ãlíríkí aꞌdí íná ũcógó nî.
Ũcógó jọ,  "Mí idé mání gbọ́lọ́!"
Ãlíríkí umvi,  "Má idé jõ drĩ gbọ́lọ́ ũcógó ní ídu ku."
Ũcógó jọ,  "Mí idé gbọ́lộ ꞌi jõku ma ími cí rá!"
Ị́jọ́ ꞌdĩ sĩ,  Ãlíríkí idé gbọ́lộ rá.
Ụ́ꞌdụ́ pírí ĩꞌdi íná aꞌdí ãzíla ãngũ we ãzíla ãkójó kí ũjĩ ũcógó nî.
Ụ́ꞌdụ́ ãlu Ũcógó jọ,  "Ãlíríkí,  ãndrũ ma mụ mâ wọ̃rị́ka kí undrê trũ,  íwe jó ꞌbã ꞌa,  mí aꞌdí íná ãzíla mí ũjĩ mâ ãkójó kí ꞌdĩ sĩ má ãgõ drĩ ku."
Ũcógó la mụ mụlé ꞌbo,  Ãlíríkí anzé drị̃ꞌbị́ ífí kí na angájó ĩꞌdi drị̃kã gá gbõrú.
ꞌBã ãlu rĩ gbọ́lọ́ ị̃ndụ́,  ãlu rĩ kẹ̃jị́tị ũngúkú gá,  ãzí ãlu rĩ kõróŋá agá.
Cẹ̃ dó ụ́ngụ́lẹ́ sĩ ũkpó sĩ mbẽlẽ-mbẽlẽ lị́cọ́ gâlé ĩꞌdiní icólé rá rĩ áni.
Ũcógó la mụ ãgõlé ꞌbó,  ndrụ̃ Ãlíríkí ꞌi úzáŋâ trũ,  "Ãlíríkí,  mi íngõlé yã?"
Drị̃ꞌbị́ drị̃drị̃ rĩ jọ,  "Ma gbọ́lọ́ ị̃ndụ́ ꞌdõ."
Ị̃rị̃ rĩ jọ,  "Ma kẹ̃jị́tị ũngúkú gá ꞌdõ."
Na rĩ jọ,  "Ma kõróŋá agá ꞌdõ."
Ũcógó nị̃ dó rá Ãlíríkí ulé dó ꞌi ꞌbo.
Cẹ̃ dó ụ́ngụ́lẹ́ sĩ ãzíla cẹ̃ dó gẹ̃rị̃ gá sĩ kpere tọ̃rọ́mẹ́ gâlé.
Wó Ãlíríkí ádrị́pịká kí drị̃ la tẽ agá kẹ̃lị́ use la kí sĩ.
Ũcógó uja ru apálé ụ́ngụ́ sĩ ãzíla cẹ̃ dó rá úndre dó sĩ ĩꞌdi ị̃dị́ ku.
Áma ásị́ la ị́jọ́ ũꞌbí kí ĩtrĩkã.
Ma adru ãyĩkõ sĩ mâ ị̃dẹ́pị drĩ ãmaní áꞌdígó zã ĩndró sĩ.
Ma ĩtrĩkã la ma aza-azâ ádrĩ avá mâ wọ̃rị̂ be.
Ma uꞌá cãndí sĩ má átépi drĩ jọ lá séndẽ ĩꞌdidrị́ ꞌdáyụ.
Ma lẽtáŋá ĩtrĩká má ãndrẽ drĩ áma amvu yãmbị̂ sĩ.
Ụ́ꞌdụ́ ãlu ágọ́bị́ ãzí rụ la Drãpágá ꞌi.
Ĩꞌdi anzị kí imbá,  uꞌá jó sụ̃lụ́lụ̃ drị̂ agá ku,  wó ife umvelé kálãbãsĩ rĩ ị̃ndụ́ gá.
Ĩndró ãlu,  Mũcé rụ́ Pâ ꞌi rĩ,  tụ mụlé ife ꞌbã ãka ãzí kí ụ̃gụ̃lé.
Aya kálãbãsĩ ꞌbã ife.
ꞌDãá ãlu la aꞌdé Drãpágá drị̃ gbãlé sĩ ĩꞌdi ꞌdịjó rá.
Anzị kí mụ ĩꞌbã ímbápị ịsụ́lé vụ̃rụ́ drã rá ꞌbo,  uꞌá ũcõgõ ãmbógó la sĩ.
Lẽ kí nị̃lé la ãꞌdi ꞌdị Drãpágá ꞌi nĩ yã rĩ.
Rụ kí ãlụ́kụ̃ ándrá rĩ.
"Ĩꞌdi mi ꞌi kálãbãsĩ aꞌbélépi vụ̃rụ́ ímbápị ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó ãlụ́kụ̃ ándrá rĩ jọ,  "Ádrĩ tá adru agá ũkpó trũ bõrõ ũdrí sĩ rĩ icó tá áma atrịlé rá yã?"
Mụ kí bõrõ ũdrí ru rĩ rụ́.
"Ĩꞌdi mi ꞌi ãlụ́kụ̃ ándrá rĩ atrịlépi,  kálábãsĩ aꞌbélépi vụ̃rụ́ ꞌdõlé sĩ ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó bõrõ ũdrí ru rĩ jọ,  "Ádrĩ tá adru agá ũkpó trũ,  údrógó la tá icó áma lũlé rá íngoní ru?"
Ị́jọ́ ꞌdĩ sĩ,  mụ kí údrógó rụ́.
"Ĩꞌdi mi ꞌi bõrõ ũdrí ru rĩ lũlé,  ãlụ́kụ̃ ándrá rĩ atrịlépi,  kálábãsĩ aꞌbélépi vụ̃rụ́ ꞌdõlé sĩ ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó údrógó jọ,  "Ádrĩ tá adru agá ũkpó trũ,  búrãŋá la tá icó áma nalé rá yã?"
Ị́jọ́ ꞌdĩ sĩ,  ịsụ́ kí búrãŋá ꞌi.
"Ĩꞌdi mi ꞌi údrógó nalépi rĩ,  bõrõ ũdrí ru rĩ ũlũlé mgbọ,  ãlụ́kụ̃ ándrá rĩ atrịlépi,  kálábãsĩ aꞌbélépi vụ̃rụ́ ꞌdõlé sĩ ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó búrãŋá jọ,  "Ádrĩ tá adru agá ũkpó trũ,  ícó tá áma umbélé ĩbáká sĩ rá yã?"
Ị́jọ́ ꞌdĩ sĩ,  mụ kí ĩbáká rụ́.
"Ĩꞌdi mi ꞌi búrãŋá umbélépi cí,  ĩꞌdi údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Ĩbáká jọ,  "Ádrĩ tá adru ũkpó trũ la,  ícó tá áma lịlé ị́lị́ŋá sĩ rá yã?"
Ị́jọ́ ꞌdĩ sĩ,  mụ kí ị́lị́ŋá ꞌi.
"Ĩꞌdi mi ꞌi ĩbáká búrãŋâ údrógó nalépi rĩ umbéjó cí rĩ lịlépi rĩ,  údrógó ꞌdĩ bõrõ ũdrí ru rĩ ũlũlépi mgbọ,  bõrõ ãlụ́kụ̃ ándrá rĩ atrịlépi,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó ị́lị́ŋá jọ,  "Ádrĩ tá adru ũkpó trũ,  ála tá áma ivé ãcí sĩ rá yã?"
Ị́jọ́ ꞌdĩ sĩ,  mụ kí ãcî ndrụ̃ trũ.
"Ĩꞌdi mi ꞌi ị́lị́ŋâ ivélépi rĩ,  ị́lị́ŋá ĩbáká lịlépi rĩ,  ĩbáká búrãŋá umbélépi cí rĩ,  búrãŋá údrógó nalépi rĩ,  údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi rĩ,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ ímbápị Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó ãcí jọ,  "Ádrĩ tá adru ũkpó trũ la,  ị̃yị̂ ícó tá áma anụ́lé rá yã?"
Íjó ꞌdĩ sĩ mụ kí ị̃yị́ rụ́.
"Ĩꞌdi mi ãcí anụ́lépi rĩ,  ãcí ị́lị́ŋâ ivélépi rĩ,  ị́lị́ŋá ĩbáká lịlépi rĩ,  ĩbáká búrãŋá umbélépi cí rĩ,  búrãŋá údrógó nalépi rĩ,  údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi rĩ,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ ímbápị Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó ị̃yị́ jọ,  "Ádrĩ tá adru ũkpó trũ la,  ị̃yị̂ ícó tá áma anụ́lé rá yã?"
Ịsụ́ kí mọ́nị̃gọ́ ꞌi.
"Ĩꞌdi mi ꞌi ị̃yị́ mvụlépi rĩ,  ị̃yị́ ãcî anụ́léị rĩ,  ãcí ị́lị́ŋâ ivélépi rĩ,  ị́lị́ŋá ĩbáká lịlépi rĩ,  ĩbáká búrãŋá umbélépi cí rĩ,  búrãŋá údrógó nalépi rĩ,  údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi rĩ,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ ímbápị Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó mọ́nị̃gọ́ jọ,  "Ádrĩ tá adru ũkpó trũ la,  ụ́nụ́ icó tá áma tilé rá yã?"
Ịsụ́ kí ụ́nụ́ ꞌi.
"Ĩꞌdi mi ụ́nụ́ ꞌi mọ́nị̃gọ́ tilépi rĩ,  mọ́nị̃gọ́ ị̃yị́ mvụlépi rĩ,  ị̃yị́ ãcî anụ́léị rĩ,  ãcí ị́lị́ŋâ ivélépi rĩ,  ị́lị́ŋá ĩbáká lịlépi rĩ,  ĩbáká búrãŋá umbélépi cí rĩ,  búrãŋá údrógó nalépi rĩ,  údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi rĩ,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ ímbápị Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Wó ụ́nụ́ jọ,  "Ádrĩ tá adru ũkpó trũ la,  mũcé la tá áma na rá yã?"
Ịsụ́ kí dó mũcé ꞌi.
"Ĩꞌdi mí ụ́nụ́ nalépi rĩ,  ụ́nụ́ mọ́nị̃gọ́ tilépi rĩ,  mọ́nị̃gọ́ ị̃yị́ mvụlépi rĩ,  ị̃yị́ ãcî anụ́léị rĩ,  ãcí ị́lị́ŋâ ivélépi rĩ,  ị́lị́ŋá ĩbáká lịlépi rĩ,  ĩbáká búrãŋá umbélépi cí rĩ,  búrãŋá údrógó nalépi rĩ,  údrógó bõrõ ũdrí ru rĩ ũlũlépi,  bõrõ ãlụ́kụ̃ ándrá rĩ atrịlépi rĩ,  ãlụ́kụ̃ kálábãsĩ aꞌbélépi vụ̃rụ́ ꞌdõlé sĩ ãmadrị́ ímbápị Drãpágá drị̃ gbãjó rĩ ꞌi.
Mi tá ị́jọ́ ꞌdĩ idé agá ꞌdĩ ꞌbã áni ku."
Mũcé ụ̃sụ̃táŋá sĩ ísụ́ dó ꞌi rá,  ị́tọ́ ãzí ĩꞌdi ꞌbã icólé jọlé rá la yụ.
Anzị jọ kí dó,  "Ími ãmgbãrĩ aꞌbé kálãbãsĩ vụ̃rụ́ ãmã ímbápị Drãpágá drị̃ gbãjó nĩ.
Ími ãmgbãrĩ la drị̃rịma ịsụ́ nĩ!"
Ụ́ꞌdụ́ ãlu,  ágọ́bị́ ãzí ãko pírí trũ ũꞌbí ru la ándrá cí; ámvụ́ ãmbógó vũ ĩzá ru,  tị́,  kãbĩlõ,  ãzíla ị̃ndrị́ kí abe.
Wó,  ĩꞌdiní de agá,  uꞌá cãndí sĩ,  ãꞌdusĩku ãko ãzí ãlu la ĩcẽ ĩꞌdi rá.
Ĩꞌdi ũkú kóru.
Ụ́ꞌdụ́ ãlu ĩꞌdiní pá tu agá ife ị̃ndụ́,  ũrãtáŋá ãzí ũnĩ-ambamba la agá ĩꞌdinî.
Drĩ icó ũkú ịsụ́lé ku,  icó ãzí sĩ ãzí la idélé ãlu rá.
Ị́jọ́ ꞌdĩ sĩ,  iꞌdó dó ãzị́ ngalé sĩ ũkú ũnĩ-ambamba la palé ife ũkpó la ꞌbã kénĩ sĩ.
Ĩꞌdi mụ íꞌdâ delé la pa agá ꞌbo,  aló ĩꞌdi ꞌbã mifí kí,  ãzíla nzị kí ru rá.
Vu ãvẹ̃vị̃ drị̃ la gá jãjã ru,  ãzíla iꞌdo uꞌálé ídri.
Ĩꞌdi ꞌbã ũnĩ mgbã rĩ gá ndẽ jõ ũkú ĩꞌdiní ndrelé rĩ kí pírí.
Ãvụ̃ drị̃lẹ́ la gá,  jọ lẽ ꞌbã adru ĩꞌdi ꞌbã ũkú ru.
Fẽ ĩꞌdiní bõngó gbẽti trũ la,  ŋálí ãzíla ríŋĩ drị̃ gá rĩ,  icéjó la ũkú ꞌdĩ ígbã rá rĩ kî.
Sĩ ũkú ní jó ũdrí ãzíla ásé ru lalépi ife ị̃ndụ́ gá ꞌdãá rĩ kî sĩ.
Jọ ũkú nî,  "Ị́jọ́ mâ aꞌị́lé mídrị́ rĩ ãlu.
Ílũ ꞌbá ãzí ní mí angá íngõlé rĩ ku."
Wó ca drĩ ụ́ꞌdụ́ ãzo ru ku,  kãrị́lẹ̃ tọ̃rọ́mẹ́ jĩránĩ gá rĩ iꞌdó kí íjó ị́jọ́ jọlé kí drĩdríŋĩ gá.
"Ágọ́bị́ delépi rá ꞌdĩ ũkú ũnĩambamba úꞌdí ꞌdĩ icó adrulé ĩꞌdi ãni íngoní-íngoní ru?"
Ị́jọ́ ꞌdĩ sĩ,  itú kí ru ĩꞌdi ụ̃gụ̃jó ãzíla ĩꞌdi agụjó ĩꞌbadrị́ kõróŋá gá.
Ágọ́bị́ delépi rá ꞌdĩ ãsị́ ãzá trẹ̃yị́.
Amá icó uꞌálé ũkú ꞌdĩ kóru ku.
Wó ũrã dó vâ,  "Ádrĩ ãko ãzí ĩꞌdi ãni la ịsụ́,  má icó uꞌálé cãndí sĩ ku?"
Pẽ dó ĩꞌdi ꞌbã ãlĩꞌbõ kí tị mụlé ĩꞌdi ndrụ̃ trũ,  úngô ngolé ĩꞌdiní,  ãzíla ãko ãzí ĩꞌdi ãní la ajíjó ĩꞌdi rụ́ ꞌdõlé.
Kí mụ ĩꞌdi ịsụ́lé ꞌbo,  ngo kí ĩꞌdiní úngó ãríŋá tị sĩ: Ife ũkú ru,  ife ũkú ru.
Ũnĩ sĩ ãzí rĩ kí ndẽlépi rá rĩ.
Mí ágô ãpẽ ãma tị bõngó mídrị́ ꞌdĩ agụlé vúlé!
Fẽ ĩꞌbadrị́ ĩꞌdi ꞌbã bõngô ꞌi,  nga kí ꞌbé drị̃ gâ sĩ,  ị̃yị́ drị̃ gâ sĩ,  vúlé ágô rụ̂lé.
Rụ bõngô ꞌi ꞌbã ĩꞌdi ꞌbã mẹ́lẹ́tị gá,  ũŋmĩ ásị́ la sáwã were.
Wó ị́jọ́ ĩꞌdi ꞌbã lẽlé rĩ ĩdã ru ásị́ lá gá ku.
Pẽ ĩꞌdi ꞌbã ãlĩꞌbõ kí tị mụlé úngó ngólé ĩꞌdiní: Ife ũkú ru,  ife ũkú ru Ũnĩ sĩ ãzí rĩ kí ndẽlépi rá rĩ.
Mí ágô ãpẽ ãma tị ríŋĩ drị̃ gá rĩ agụlé vúlé!
Nga kí vúlêlé ríŋĩ drị̃ gá rĩ trũ,  ícétáŋá ũkú ĩgbãlé rá rĩ drị̂.
Rụ ríŋĩ drị̃ gá ĩꞌdi ꞌbã drị́ gá ãzíla avị́ ãmbógó ũkú sĩ,  álị́ ꞌbá ãzí ꞌbã kõróŋá agá.
Sáwã were vúlé gá,  umve ĩꞌdi ꞌbã ãlíꞌbõ kí ị̃dị́.
Lũ ĩꞌbaní gõjó ĩꞌdi rụ̂lé ĩꞌdiní úngó: Ife ũkú ru,  ife ũkú ru Ũnĩ sĩ ãzí rĩ kí ndẽlépi rá rĩ.
Mí ágô ãpẽ ãma tị ími ídri agụlé vúlé!
Ị́jọ́ ꞌdĩ sĩ,  nga kí pâle na rĩ sĩ.
Ri kí kótró la gá.
Ĩꞌbaní úngô ngo agá,  ãríŋá ãlu-ãlu anzé mịfị́ la ãmvé.
Gbõgbõ uja ru íꞌdá ru.
Pá la kí drí la abe uꞌde kí ndúndú.
'Dã ꞌbã ũngúkú gá,  drị̃ká la aꞌdé ĩndĩ.
Cọtị aꞌdé dó vụ̃rụ́.
Ágô lĩ dó ĩꞌdi gbọ́ngị la ife ru rĩ jãjã rú ị̃yị́ agâlé.
Ínga ĩꞌdi pá tụlé ụrụgá ízókí la kî sĩ ị̃yị́ agá ꞌdãá.
Ị̃tụ́ kí vũ be izó kí ĩꞌdi,  bí la dụ kí dó sĩ ị̃dị́.
Ãlụ́kụ̃ drĩ bị́ la kí li,  bị́ la kí nu.
Cécé ị́jọ́ ũkú ꞌbã idélé ĩꞌdi ꞌbã ágô ndrụ̃jó rĩ sĩ rĩ áni.
Má ádrị́pị la bụ́kụ̃ sụ̃kụ́lụ̃ drị̂ lã.
Má ãndrẽ la Bĩbĩlíyã lã.
Má ámvọ́pị la ị́jọ́ sĩlé ãkónã aꞌdíŋá drị̃ gá rĩ kí lã.
Má átịdrị́ la ị́jọ́ sĩlé gãzẹ́tị̃ gá rĩ lã.
Dẹ̃dẹ́ la mágázínĩ lã.
Má ámvọ́pị were rĩ la bụ́kụ̃ íꞌdá drị̂ undré.
Ma bụ́kụ̃ ꞌdĩ lã.
Ace were má bụ́kụ̃ pírí kí lã rá.
Ízókí lazo drị̃drị̃.
Ĩꞌdi zo vụ̃rûlé rụ̃.
Ágâ la zo.
Ĩꞌdi zo ụrụgá ị̃tû rûlé rụ̃.
Ịbịbị́ drị̃-drị̃ rĩ kí ãfũ.
Mãrágĩ ãmgbã la zo ãzo rú.
Mãrágĩ la fũ ci.
Fũ ꞌdĩ kí ka ífí ru.
ꞌBíko ãlu gá ífí kí tré.
Page one.
