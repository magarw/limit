UHamisi udinga umfaniswano omusha wesikole. Ubaba wakhe umusa ezitolo.
UHamisi ubona umfana ogqoke ihembe elihle. "Laze lalihle leliya hembe," kucabanga uHamisi.
"Nami ngifisa ukuba nehembe elifana nelaloya mfana," kusho uHamisi.
"Bheka, uthengisa amahembe amahle," kusho uHamisi. "Baba, ngicela ungithengele lona," esho uHamisi.
"Hamisi, kufanele ngikuthengele umfaniswano," kusho ubaba wakhe.
"Anginayo imali eyanele yokuthenga leliya hembe," kusho ubaba wakhe.
Ubaba kaHamisi ukhokhela umfaniswano. Uyamangala lapho ebona kubuya ushintshi. Kusele imali eyanele ukuthi angathenga ihembe!
Waze wanenhlanhla uHamisi! Uzokhetha liphi ihembe?
Kungani isibhakabhaka siluhlaza?
Asihlali siluhlaza. Kunjalo?
Kungani amaqabunga eluhlaza satshani?
Awahlali eluhlaza satshani. Akunjalo?
Kungani ubhanana uphuzi?
Ubhanana ovuthiwe uphuzi. Ongakavuthwa uluhlaza satshani.
Kungani isambulela simnyama?
Akusizona zonke izambulela ezimnyama.
Kungani igazi libomvu
Kukhona izinikamandla egazini okuyizona ezenza igazi libe bomvu.
Kungani usawoti umhlophe?  Angazi.
Ngiyisihlahla futhi ngiwumngani wakho.
Ngiyisihlahla ngikunika impilo.
Ngiyisihlahla ngikunika indawo yokuhlala.
Ngiyisihlahla ngikunika umthunzi.
Ngiyisihlahla ngikunika ukudla.
Ngiyisihlahla ngikunika impahla yendlu.
Ngiyisihlahla ngikunika imfundo.
Ngiyisihlahla ngikunika umlilo.
Ngiyisihlahla futhi ngingumngani wakho.
Kungani ingane ikhala?
Ngicabanga ukuthi ilambile.
Kungani umfana ephatheke kabi?
Ngicabanga ukuthi ukhumbula ubaba wakhe.
Kungani intombazane ijabule?
Unengubo entsha.
Kungani indoda endala ihleka?
Ufunda ihlaya elihlekisayo.
Kungani owesifazane emamatheka?
Abantwana bakhe bafunda ngokuthula.
Ngabe uzizwa kanjani lo wesifazane?
Ngicabanga ukuthi uzizwa enamahloni.
Ngenkathi ngineminyaka emihlanu,  umalume wangipha isipho esithokozisayo. Kwakungu mdlwane onezinyanga ezintathu ubudala! Ngelanga umalume efika nomdlwane ngajabula kakhulu. Ngangazi ukuthi senginomngane.
Emva kokuba ewubeka phansi umalume waphendukela kimi wathi,  "Iliphi igama ongamupha lona?" Ngawubheka lomdlwane ngase ngithi,  "Khokho." Umalume wangimangaza wabuza wathi,  "Kungani uthi uKhokho?" Ngaphendula ngathi "Yingoba ufana nokhokho."
Ngambuza umalume ukuthi ngabe uKhokho uzalwa yedwa yini. Umalume waphendula wathi ukhona omunye umdlwane ofana ncamashi noKhokho. Ngasuka ngahamba ngayobheka umfowabo kaKhokho.
Ngenkathi uKhokho ebona umfowabo waye wajabula kakhulu. Bobabili bahlanganisa amakhanda kwangathi bayakhuluma.
Ngambuza umalume ukuthi ngingabagcina bobabili yini uKhokho kanye nomfowabo. "Kulungile," kusho umalume. "Kodwa kuzomele ubanakekele." Njalo kusihlwa,  ngangidlala nabo ngibuye ngiyobajimisa.
Emva kwezinyanga ezimbalwa uKhokho nomfowabo base bekhulile,  beqinile futhi benempilo. Base bekhulile ukuthi ngingakwazi ukubanakekela ngingedwa.
Ngacela umalume ukuba aphindisele umfowabo Khokho emuva. Kodwa uKhokho waphatheka kabi ngesikhathi esesele yedwa. Kwase kungathi uyangibuza ukuthi,  "Ukwenzelani lokhu?"
Wayeka ukudlala. Kwesinye isikhathi wayenqaba ukuhamba nami. Kwezinye izikhathi adle kancane. Ngase ngiphatheke kabi. Ngazibuza ukuthi,  "Konje ngingenza njani ukusiza uKhokho?"
Ngemuva kwekhishi,  babedlala ngenkulu intokozo uKhokho nomfowabo!
Ngendlela engase ngijabule ngayo,  angazanga ukuthi ubani okwakumele ngimamukele kuqala,  phakathi kuka mfowabo Khokho no malume. Ngangazi ukuthi uKhokho usezobuyela esimweni sakhe sakudala njengoba umfowabo esebuyile. Sase sizophinda sigijime futhi!
Edolobheni elaziwayo ngokuphithizela iTheku,  edolobhaneni lasePhayindani, kude le nempilo yekhaya enokunakekelwa nokunakela, sithola iqenjana labafana abangenamakhaya. Bakhetha noma baphoqeleka ukushiya imfudumalo yasemakhaya. Laba bafana usuku nosuku balamukela nezinselelo zalo. Ngokusa kwanamhlanje sibabona besonga omata babo ababendlala uma belala laphaya onqenqemeni olubandayo lomgwaqo. Babasa umlilo ngemfucuza ukuze baxoshe amakhaza. Phakathi kwaleli qembu kunomfanyana ogama lakhe linguMadoda.
Wayeneminyaka emihlanu kuphela, ngesikhathi abazali bakhe beshona. Ngalesi sizathu, uMadoda kwakumele ayohlala nomalume wakhe. Indoda engumalume, ayizange imnakelele kahle, wabona kungcono aphume aphele. Ngokulanda kwakhe uthi umalume wayemncisha ukudla futhi emenzisa nemisebenzi enzima.
Umalume kaMadoda wayengenayo inhliziyo. Uma uMadoda enemibuzo ethile, wayemfaka induku. Uma kufika isikhathi sokuba aye esikoleni, wamcela umalume ukuthi naye athole ithuba lokuyofunda. Ngendlela ayengenandaba ngakhona, wayevele amphendule athi, "Uyisiphukuphu, ngeke ufunde lutho nasesikoleni lapho." Kwakummangaza uMadoda ukuthi ngabe ngumalume wakhe ngempela lo. Emva kweminyaka emithathu ephatheke kabuhlungu lomfanyana, wabaleka kwamalume, wazithola ehlala emgwaqeni.
Impilo yasemgwaqeni inzima. Iningi labafana lalihluphekela ukuthola nje ukudla. Ngesinye isikhathi babeganga, baboshwa, babuye bakhishwe ngenxa yeminyaka. Lapho begangela abantu babeshaywa,  abanye babe mabokoboko. Lapho begula,  kwakungenamuntu wokubanakekela. Imali encane ababeyithola ngokucela yayibasiza ukuthenga ukudla. Kwesinye isikhathi babeqoqa amaplastiki namabhodlela bayothengisa ezikhungweni la zithathwa khona lezi zinto ukuze kwakhiwe kabusha eminye imikhiqizo.
Kungalolu suku la uMadoda ebhekabheka emgqonyeni kadoti, wazithela phezu kwencwadi endala emadlephudlephu. Wayithatha, wayithintitha,  esusa ukungcola, wabe eseyifaka esikhwameni sebhulukwana lakhe. Zonke izinsuku, wayeloku eyikhipha le ncwadi, ayibhekabheke, abuke izithombe,  abuye ayiphindisele esikhwameni. Wayengayanga esikoleni, engawaboni namagama, kodwa wayelangazela.
Izithombe zazixoxa indaba yomfana owakhula waba ngumshayeli wamabhanoyi. Wahlala wagxila lomfanekiso enhliziyweni kaMadoda. Ngesinye isikhathi wayezibona engumshayeli wamabhanoyi okuboniswa ngaye kule ncwajana ayithola. Kanti ngesinye isikhathi wawumbona endizisa isandla emoyeni ebonisa ukundiza kwebhanoyi.
Kwakubanda ngalolu suku, nangu uMadoda umi emgwaqeni uyacela. Nakhu sekuqhamuka indoda, ize ngakuye. "Sawubona. NginguTomasi igama lami,  ngisebenza eduze nalapha. Lapho ngisebenza khona ungathola ukudla,  bangakupha," kuchaza le ndoda. Le ndoda ikhuluma nje iyambonisa uMadoda lapho isebenza khona. Yamkhombisa ukuthi yindlu enophahla oluluhlaza sasibhakabhaka. Yagcina seyithi, "Ngiyethemba uzoya-ke ndoda uyothola ukudla." "Mhlawumbe," kuphendula uMadoda.
Ezinyangeni eziningana ezilandelayo,  abafanyana laba babeloku bembona uTomasi. UTomasi ungumuntu wabantu, uyathanda ukukhuluma,  ikakhulu akhulume nabo laba asebazithola behlala emigwaqeni. UTomasi wayebalalela bexoxa ngezimpilo zabo. Wayenesineke, elalela ngenhlonipho,  engenayo indelelo. Ngezikhathi zasemini, kwaya,  kwaya, baqala abafana ukuya endlini enophahla oluluhlaza ukuyothola ukudla.
Nangaleli langa, nangu uMadoda ezihlalele onqenqemeni lomgwaqo ubuka izithombe encwadini yakhe, kanti naku sekufika uTomasi. Wafika wahlala eduze kwakhe. "Ngabe ikhuluma ngani le ncwadi oyifundayo?" kubuza uTomasi. Waphendula uMadoda wathi, "Ikhuluma ngomfana oba ngumshayeli wamabhanoyi ekukhuleni kwakhe." Yaqhubeka inkulumo, "Hmm! Ngubani igama lalo mfana na?" Waphinde waphendula uMadoda, ngezwi lendumalo,  "Angazi. Angikwazi ukufunda amagama abhaliwe."
Zahamba izinsuku, babuye bahlanga oMadoda noTomasi. Manje, uMadoda waqala walandisa uTomasi ngokukhula kwakhe. UTomasi wehluleka nokubuza imibuzo eminingi lapho ezwa ngosisi lwalo mfana. Wathula walalela, akangasho lutho ngoba kwakungumuntu ongakhulumeli safuthi. UTomasi noMadoda babexoxa izikhathi ngezikhathi. Babeke baxoxe nangalesi sikhathi uma abafana bezocela ukudla endlini enophahla oluluhlaza.
Kwathi lapho uMadoda esezohlanganisa iminyaka eyishumi, uTomasi wamphathela enye incwadi.  UTomasi wafundela uMadoda izikhathi eziningana lencwadi. Ngelinye ilanga wathi uTomasi kuye,  "Ndoda, ngibona ukuthi sekuyisikhathi sokuthi uye esikoleni ukuze ukwazi ukuzifundela nawe. Wena ubona kanjani?" Kwakungathi akezwa kahle. UTomasi wamchazela ukuthi kunendawo la kuhlala khona abantwana, ikhaya labantwana. Kule ndawo abantwana banikezwa nethuba lokuya esikoleni.
UMadoda wacabanga ngale ndawo eshiwo nguTomasi, wacabanga nangokuya esikoleni. Le micabango yayibuye iphazanyiswe ngamazwi kamalume wakhe owayembona njengesiphukuphuku esingefunde lutho. Wayezibuza angatholi zimpendulo. Wayenokwesaba. "Uma bemshaya ekhaya elisha labantwana? Mhlawumbe kungcono khona ukuhla la emgwaqeni."
Akagcinanga nje ngokucabanga. Wagcina esemxoxela umngani wakhe uTomasi ngokwesaba kwakhe. UTomasi wayengampheleli inhliziyo, wayemmisa isibindi ukuthi impilo yakhe ingaba ngcono ekhaya labantwana.
Ngempela-ke uMadoda wathuthela ekhaya labantwana. Wayehlala nabanye abafana ababili ekamelweni labo. Sebebonke endlini, kwakuyizingane eziyishumi. Babehlala no-anti Cissy, nomyeni wakhe kanye nezilwane zabo ababenazo.
Waqala isikole uMadoda. Kwakunzima ngoba kuningi okwakumele akufunde, akwazi ukuze abe sezingeni elilingana nabanye. Ngesinye isikhathi wayefikelwa umcabango wokuthi asiyeke isikole. Kodwa akaphelanga amandla.
Ngelinye ilanga ezihlalele egcekeni lekhaya labantwana, ezifundela incwadi abuye nayo esikoleni,  naku sekufika uTomasi. Wafika wahlala eduze kukaMadoda njengokujwayelekile. "Ngitshele ndoda,  ngabe indaba ikhuluma ngani?" kubuza uTomasi. "Ikhuluma ngomfana oba nguthisha," kuphendula uMadoda. "Ngubani igama lomfana?" kuqhuba uTomasi. "Igama lakhe ngu Madoda," kusho uMadoda emoyizela.
UNkukhu noShongololo babengabangani. Babehlala bencintisana. Ngelinye ilanga banquma ukudlala ibhola lezinyawo befuna ukubona ukuthi ubani owayengumpetha.
Baya enkundleni yebhola base beqala umdlalo wabo. UNkukhu wayeshesha, kodwa uShongololo wayeshesha kakhulu. UNkukhu wayelikhahlela liye kude, kodwa elikaShongololo laliya kude kakhulu,  uNkukhu waqala manje ukukhononda.
Base benquma ukukhahlela amaphenathi. Kwaqala uShongololo ukuba avimbe emapalini. UNkukhu wafaka igoli elilodwa. Emva kwalokho kwasekuba ithuba likaNkukhu ukuvimba.
UShongololo wakhahlela. Lasho ezintini. Wapheceza ejika nebhola,  waphinda waliqulela phakathi. Wabuye walishaya ngekhanda,  langena ezintini. UShongololo washaya amagoli amahlanu.
Kwamthukuthelisa kakhulu uNkukhu ukuthi wehluliwe. Wayengakubekezeleli ukwehlulwa. UShongololo wavele wamhleka ngoba umngane wakhe wayesethukuthele.
UNkukhu wayesethukuthele kakhulu kangangoba waze wamgwinya uShongololo.
Eseya ekhaya uNkukhu wahlangana noMama Shongololo. UMama Shongololo wathi kuye,  "Uke wayibona ingane yami?" UNkukhu akaphendulanga. UMama Shongololo wakhathazeka.
UMama Shongololo wezwa izwi elincane lithi. "Ngelekelele Mama!" UMama Shongololo waqalaza,  elalelisisa. Izwi lalivela ngaphakathi enkukhwini.
UMama Shongololo wamemeza, "Sebenzisa wonke amandla akho mntanami!" Amashongololo akwazi ukukhipha iphunga elibi elinambitheka kabi. Ngokushesha uNkukhu wafikelwa ukucanuzela kwenhliziyo.
UNkukhu wagonyuluka, wagwinya, wakhafula. Wathimula, wakhwehlela kaningi. Ishongololo lalenyanyeka!
UNkukhu wakhwehlela wakhwehlela laze laphuma laqhasha ishongololo elalisesiswini sakhe. UMama Shongololo nengane yakhe banwabuzela bekhuphuka ngesihlahla beyocasha.
Kusukela ngalelo langa, izinkukhu namashongololo bayizitha.
Ngiyathanda ukufunda
Ngizofundela bani?
Usisi wami ulele.
Ngizofundela bani?
Ugogo wami uyapheka.
Ngizofundela bani?
Ubaba no mkhulu balungisa imoto.
Ngizofundela bani? kungcono ngifundele mina!
Nanku ujeke kajusi kalamula.Iyabanda futhi inoshukela.Siyisishiyagalombili lapha. Singawuhlukanisa kanjani ujusi ukuze sonke sithole ngokulingana?
Singakala izingxenye eziyisihiyagalombili kujeke. Singasebenzisa intambo ukukala. Sika intambo ilingane nojusi okujeke.
Goqa intambo ngokulingana kayisishiyagalombili.Qopha izingxenye ezilinganayo kujeke. Manje sesingathela izingxenye eziyisishiyagalombili ezilinganayo zikajusi.
Siyabelana ujusi kalamula. Uma usuphelile, sifuna ukuphuza omunye!Uwenza kanjani ujusi kalamula?
Ujusi kalamulaamanzi – 7 izinkomishiushukela – 2 izinkomishiujusi wamalamula – 1 inkomishiKuzofanele ukhame olamula abavuthiwe ababalelwa kwabayi i-7.Sebenzisa ujeke omkhulu noma ibhodlela eliyisilinganiso samalitha amabili ukuhlanganisa izithako.
Indlela1.	Hlanganisa ushukela nojusi kalamula kanye nezinkomishi ezimbili zamanzi abandayo.2.	Goqoza kujeke noma uxukuze ibhodlela kuze kuncibilike ushukela.3.	Thela izinkomishi eziyisihlanu zamanzi abandayo.
Nayi enye indlela yokubhala irecipi:1/10 ujusi kalamula2/10 ushukela7/10 amanziUjusi kalamula ozwayo uyingxenye eyodwa kajusi wonke usuphelele. Zingaki izingxenye kujusi usuphelele?
Isithombe sibonisa uhhafu kalamula. Zingaki izingxenye zohhafu kalamula?Zingaki izingxenye kulamula ophelele? Ingxenye iyinye iyiqhezu likalamula ophelele.
Uyakuthanda ukudla, kodwa uyavilapha ukukupheka.
"Kulungile ngizokupha. Ngisize ngokugoqoza." Kodwa u-Anansi uyavilapha.
U-Anansi athandele ulwembu emlenzeni wakhe, nasebhodweni likaGwajo.
"We zinkawu, ngicela ningiphe ubhontshisi wenu?" kucela u-Anansi. "Kulungile. Sisize ukuqoba."
"Ndlovudawana, ngicela ukuzwa amazambane akho?" "Kulungile. Ngisize siwalungise."
Ngokushesha, yilowo nalowo mlenze ka-Anansi wabe uthandeleke ebhodweni.
Yonke imilenze eyisishiyagalombili yadonseka."Musani ukudonsa!" kukhala u-Anansi.
Imilenze ka-Anansi yadonseka, yadonseka. Kungakho nje zonke izicabucabu zinemilenze emide eyondile.
Emandulo, amantombazane amathathu ahamba ayotheza.
Ilanga lalishisa kakhulu, base behlela emfuleni ukuyobhukuda. Badlala, bethelana ngamanzingesikhathi bebhukuda.
Kusenjalo, babona ukuthi isikhathi sase sihambile. Baphuthuma bephindela emakhaya.
Bathi sebesondele emakhaya, uNozibele wazithinta entanyeni wathola ukuthi umgexo wakhewawungekho. Wayewukhohliwe! “Ngicela ningiphelezele bandla!” ebancenga. Kodwa abangane bakhe bathi sekuhlwile.
UNozibele waphindela yedwa emfuleni. Wawuthola umgexo wakhe, waphuthuma ephindela ekhaya. Endleleni waduka ebumnyameni.
Buqamama wabona ukukhanya okwakuqhamuka endlini.Waya khona, wafika wangqongqozaemnyango.
Wamangala kakhulu ebona kuvula inja. Yathi, “Ufunani la?” “Ngidukile, ngicela indawo yokulala,” kusho uNozibele. “Ngena, ngale kwalokho ngizokuluma!” kusho inja. UNozibelewangena ngaphakathi.
Inja yathi, “Ngiphekele!”“Kodwa angikaze ngiyiphekele inja,” kuphendula uNozibele. “Umaungangiphekeli, ngizokuluma!” kusho inja. UNozibele wayiphekela inja.
Inja yathi, “Ngindlalele umbhede!” UNozibele wathi, “Angikaze ngendlalele inja.”“Yendlala, ngale kwalokho ngizokuluma!” kusho inja. UNozibele wawendlala umbhede.
Zonke izinsuku wayepheka, ashanele, futhi ayiwashele inja. Ngelinye ilanga inja yathi, “Nozibele, namhlanje ngizovakashela abangane bami. Sala ushanela la, upheke, futhi uwashe nezingubo zami.”
Emva kwesikhashana inja isihambile, uNozibele wathatha izinwele ezintathu ekhanda lakhe.Wabeka unwele olulodwa ngaphansi kombhede, wabeka olunye emva kwesivalo, wabeka olunye esibayeni. Wabaleka waya ekhaya ngokushesha.
Yathi inja ibuya, yafuna uNozibele.“Nozibele, ukuphi?” imemeza. “Ngilapha ngaphansi kombhede,” kusho unwele lokuqala. “Ngilapha, emva kwesivalo,” kusho unwele lwesibili. “Ngilapha, esibayeni,” kusho unwele lwesithathu.
Inja yavele yabona nje ukuthi uNozibele wayeyicuphile. Yagijima imfuna. Kodwa abafowabobakaNozibele babeyilinde nezinkulu izinduku.Inja yabaleka yaphindela emuva, ayiphindanga yabonakala kusukela ngalelo langa.
Kwasuka sukela, kwakukhona indoda nenkosikazi ababehlupheka kakhulu. Babenengane eyodwa vo,  uNonkungu. Babemthanda kakhulu. Esekhulile, abazali bakhe bamhambisa ukuyohlala nomalume wakhe owayecebile. Igama lika malume kwakunguThembalabo. Umama wakhe wamthungela izingubo ezinhle zekhethelo, enye yazo yayihlotshiswe ngamaribhoni nezinkinobho ezicwebezelayo. Emva kwesinqumo sokuba ayohlala kwamalume, wabe esehamba ephikelele kwamalume wakhe.
Esahamba uNonkungu wafika emfuleni, wawela. Eselapho wahlangana nentombazane eyayigqoke amanikiniki. "Uyaphi?" kubuza intombazane. "Ngivakashela umalume wami uThembalabo," kusho uNonkungu. Yaphendula intombazane, "Hhawu! Nami ngivakashela umalume wami, naye igama lakhe nguThembalabo." Bahambisana ke. Bengakahambi ibanga elide intombazane yathi, "Yaze yayinhle ingubo yakho nomgexo wakho. Awungeboleke nami ke ngizilinganise."
Nempela, uNonkungu wakhumula izingubo zakhe wazinika le ntombazane. Ngesikhathi ikhumula amanikiniki ayo, uNonkungu wabona ukuthi inomsila! UNonkungu waqala ukwesaba manje. Kwamkhanyela ukuthi le ntombazane kwakuyimbulu. Noma kwase kukhona ukwesaba,  baqhubeka bahambisana,  uNonkungu wabe esethi. "Ngicela ungibuyisele izingubo zami."
Imbulu yamphendula yathi, "Ngivumele ngizigqoke size sifike kulesiya sihlahla." Isho ikhomba isihlahla esisegqumeni. Sebefikile esihlahleni, uNonkungu wathi kuyo, "Ngicela ungibuyisele izingubo zami."  "Ngivumele ngizigqoke size sifike kuleya nsimu," kusho imbulu ikhomba insimu engasegqumeni. UNonkungu wayesaba, ngakho-ke wavuma.
Ekugcineni bafika ensimini. Waphinda uNonkungu wacela imbulu, "Ngicela ungibuyisele izingubo zami kanye nobuhlalu bami." "Ngivumele ngizigqoke size sifike kuleya ndlu lapho kuhleli khona lawaya makhosikazi," kusho imbulu, ikhomba indlu ethe ukuqhela kubo. Baqhubeka bahamba. Bathi sebezofika ngasendlini leyo, imbulu yasunduzela uNonkungu ngemuva kwayo, yasho ngejubane, ishiya uNonkungu ngemuva.
Yafika yathi kula makhosikazi, "Ake nibheke le ntombazane egqoke amanikiniki, kade ilokhu ingilandela usuku lonke. Ngicela niyixoshe lapha." Amakhosikazi aphenduka abheka ngakuNonkungu. Wayethuke ngalendlela yokuthi wavele wabaleka wayocasha esibayeni sakulo muzi. Nansiya imbulu iqonda endlini kamalume uThembalabo. Yafike yakhuluma ngezwi elihle yathi, "Ngingumshana wakho uNonkungu. Abazali bami bangithumele lapha ukuba ngizohlala nawe."
UThembalabo nomndeni wakhe bajabula kakhulu bayemukela intombazane. Bayiphatha kahle, ingaludli olubabayo. UNonkungu wangempela nanguya elala esibayeni. Emini wayecasha emasimini acule athi,  "Awu mina wokuhlupheka, mina wokuhlupheka. Ngathunyelwa ubaba nomama ukuzohlala nomalume uThembalabo. Endleleni ngahlangana nembulu yangephuca izingubo zami. Awu mina wokuhlupheka."
Ngelinye ilanga indodana kaThembalabo izihambela emasimini yezwa izwi elicula ngosizi. Yafika ekhaya yaxoxela uyise ngeculo elizwile. UThembalabo wanikela khona emasimini. Wazizwela naye leli culo. Wacinga waze wamthola uNonkungu.
UNonkungu waxoxela umalume wakhe ngale ndida nangako konke okwenzekile. Umalume wahamba naye uNonkungu. Wafika ekhaya waqinisekisa ukuthi uyamfihla endlini thizeni. Wayazi kahle ayezokwenza ukubamba imbulu. UThembalabo wayesezwile ukuthi umsila wembulu uthanda ubisi nokuthi awedluli obisini ungaluphuzanga. Umalume-ke watshela abantu bakhe ukuthi bambe umgodi bawugcwalise amasi.
Ukusuka lapho, umalume wabiza wonke amantombazane asendaweni ukuthi azoqhudelana ngokweqa umgodi. Imbulu yayikhathazeke kakhulu ngalokhu. Yayingafuni ukweqa umgodi. Imbulu yayazi kahle kamhlophe ukuthi umsila wayo uzokomela amasi uma yeqa lowo mgodi. Yangena endlini yabophela umsila wayo emzimbeni wayo, yawuqinisa nsi. Yabe seyingena nayo emqhudelwaneni wokweqa umgodi namanye amantombazane.
Aqala-ke amantombazane agxuma eqa umgodi owawugcwele amasi. Lafika ithuba lembulu. Yagxuma kakhulu yeqa, kodwa umsila wayo wasombuluka wayidonsela phansi emgodini onamasi. Yangena yashona emgodini ingena emasini.
Kusenjalo, imbulu isatabalaza ukuphuma emgodini,  amadoda agcwalisa umgodi ngenhlabathi ayigqiba imbulu. Kwaba ukufa kwayo imbulu. UNonkungu wahlala kamnandi kwamalume wakhe ejabulile.
Kudala, uLanga, uNyanga, uMvula kanye noMoya babelwa.
Inkinga kwakungukuthi uLanga wayefuna ukukhanyisa usuku lonke.UNyanga naye wayefuna ukuhlale ekhanyise ukukhanya kwakhe zonke izinsuku.UMvula wayefuna ukuna zonke izinsuku, kanti uMoya naye, wayefuna ukuvunguza zonke izinsuku.Babengafuni ukunikezana ithuba.
Bathatha isinqumo sokuthi bahlangane baxoxe ngalokhu.ULanga wabuza uNyanga, "Yini oyenzayo ukuba wusizo emhlabeni?"UNyanga waphendula wathi, "Ngiyakhanyisa ebusuku ukuze izilwane zikwazi ukuzingela."
UNyanga wabuza uMvula, "Ngabe yini oyenzayo Mvula, ukuze ube wusizo emhlabeni?"Waphendula uMvula wathi, "Nginikeza umhlaba amanzi ukuze izihlahla nezitshalo zikhule kahle. Ngiphinde nginikeze nezilwane amanzi okuphuza."
UMvula wabuza uMoya, "Awusho, ngabe yini oyenzayo ukuba wusizo emhlabeni?"UMoya waphendula wathi, "Ngiyawushanela umhlaba uhlanzeke. Ngiphephetha nemvula ukuze inethe emhlabeni wonke."
UMoya wabuza uLanga, "Wena Langa, wenzani ukuba wusizo emhlabeni?"ULanga waphendula wathi, "Nginikeza umhlaba ukukhanya nokufudumala, ukuze izilwane nezitshalo zikwazi ukuphila."
ULanga, uNyanga, uMvula noMoya balalelana kahle.
Wabe esethi uLanga, "Kuyiqiniso ukuthi yilowo nalowo kithina unosizo olubalulekile alunikeza umhlaba.""Kunjalo," kusho uNyanga, "Akekho namunye kithina ongcono kunabanye.""Sinokusebenzisana," kusho uMvula. UMoya wathi, "Manje asabelane izinsuku." Bavumelana bonke.
Yingakho-nje ngesinye isikhathi ubona inyanga noma ilanga libalele.Kwesinye isikhathi uzwa kuphephetha umoya uma linetha.ULanga, uNyanga, uMvula noMoya bayakwazi ukusebenzisana kahle. Omunye nomunye uyakuqonda ukusebenza komunye.
Ngabe wena uthanda ilanga, inyanga, imvula noma umoya?Dweba lokho okuthanda kakhulu.
Umoya uyavunguza. Uvunguza udlula ekhaya.
Umoya unamandla. Uphephula ikhayithi esandleni sami.
Ngiyalijaha ikhayithi lami. Umoya ungiphephulela kude nekhayithi lami.
Umoya uphenduka isivunguvungu. Sithatha ikhayithi lami kudekude phezulu.
Isivunguvungu siyangigwinya! Angisaboni lutho. Angithinti lutho.
Liphi ikhayithi lami manje? Mhlawumbe ligaxele esihlahleni.
Mhlawumbe ikhayithi lami lisandiza phezulu esibhakabhakeni.
Umoya ugcina wehlile. Ngisaphenduphenduka.
Lapho ngiyeka ukuphenduphenduka ngiqalaza yonke indawo. Ushonephi umoya?
Angilibonindawo ikhayithi lami. Umoya angisawuzwa nhlobo.
Mhlawumbe ngizolithola kusasa ikhayithi lami.
Manje, kufanele ngiye ekhaya, ngaphambi kokuba umoya uqale futhi ukuvunguza.
Unogwaja wayezilalele ngaphansi kwesihlahla samahhabhula. Engazelele, kwaqathaka ihhabhula.
Khona lapho kwezwakala izwi, “We nogwaja, baleka!” Nangempela, gubhubhu wavuka wahlaba ngejubane.
Ekubalekeni kwakhe, wahlangana nenkukhu. Yabuza, “Kwenzenjani nogwaja wabaleka kangaka?” Waphendula unogwaja ngokushesha. “Angazi, kodwa ngizwe ngento iwela phezu kwami ngase ngizwa nezwi lithi, 'Baleka nogwaja baleka!'”
Inkukhu nayo yafikelwa ukwesaba, yaqala yabaleka nayo uma izwa indaba ngonogwaja.
Besabaleka, bazithela enjeni. Yabuza inja, “Nibalekelani?” Kwaphendula inkukhu, “Angazi. Ngizwe nje ukuthi unogwaja ubalekela ini. Uthi uzwe ngento iwela phezu kwakhe kwase kumemeza izwi lithi, 'Baleka nogwaja baleka!'”
Inja yamangalela lesi simanga sendaba, kodwa nayo yabaleka nonogwaja nenkukhu.
Besabaleka bonke bahlangana nehhashi. Ihhashi labuza inja, “Yini kwenzenjani, nibalekelani?” Inja yaphendula, “Angazi, nami nginele ngezwa ukuthi inkukhu ithini emva kokuzwa ukuthi unogwaja uthi kunento ewele phezu kwakhe, wabe esezwa izwi lithi makabaleke, wabaleka.”
Nalo-ke nehhashi nalo selibaleka kanye nezinye izilwane.
Endlelni zahlangana nembongolo, yabuza, “Kwenzenjani. Kubalekelwani?” Kwaphendula ihhashi, “Angazi uyazi. Nginele ngezwa ukuthi inja ithi izwe ngenkukhu ukuthi ibalekelani nayo izwe ngonogwaja ukuthi uzwe into iwela phezu kwakhe, wase ezwa izwi lithi, 'Baleka nogwaja baleka!' Wasuka wabaleka-ke naye.”
Hhayi ke nembongolo nayo yabaleka.
Bonke besagijima, bahlangane nenkomo. Yabuza inkomo ukuthi kubalekelwani. Kwaphendula imbongolo, “Hhayi nami angazi. Nginele ngezwa ukuthi ihhashi lizwe ngenja ukuthi ibalekelani, nayo ezwe ngenkukhu ukuthi ibalekelani nayo ebizwe ngonogwaja. Unogwaja uthe kunento ewele phezu kwakhe wabe esezwa izwi lithi, 'Baleka nogwaja baleka!' Nangempela wabaleka.”
Inkomo izwa loku yakhathazeka manje, nayo yaqala yabaleka.
Bahlangana nekati. Labuza ikati, “Kwenzenjani kubalekwa nje?” Kwaphendula inkomo, “Angazi. Ngizwe ngembongolo ukuthi ibalekelani kodwa nayo ingazi kahle. Ithi nayo izwe ngehhashi elingazi kahle nalo elizwe ngenja engazi nayo ezwe ngokuthi inkukhu ithini, nayo ezwe ngonogwaja ethi kunento ewele phezu kwakhe wabe esezwa izwi lithi, 'Baleka nogwaja baleka!'”
Nekati nalo lalandela, labaleka.
Bonke besabaleka, bahlangana nomfana egibele ibhayisikili, wababuza, “We madoda! Nibalekelani?” Izilwane zaphendula, “Asazi, sizwe ngonogwaja, kodwa naye akazi. Uthi uzwe ngento iwela phezu kwakhe, wabe esezwa izwi lithi, 'Baleka nogwaja baleka!'”
Umfana wafa insini ezihleka izilwane. “Unogwaja ubezilalele phansi kwesihlahla samahhabhula. Kube sekuqala umoya omkhulu, elinye lamahhabhula lawela phezu kwakhe unogwaja. Yimina engithe, 'Baleka nogwaja baleka!'”
UNamakuru nomfowabo sebelungele ukuya esikoleni.
UNamakuru ugibelisa umfowabo ebhayisikilini lakhe.
Abangani babo bayabahalalisela lapho bengena ngebhayisikili esikoleni.
Bathi besesendlini yokufundela, kwafika inkawu phandle. Inkawu igibela ibhayisikili likaNamakuru iyaphuma iyahamba.
Izingane ziyayijaha inkawu.
Inkawu ishiya ibhayisikili phansi kwesihlahla.
Inkawu iyahlamba iya phakathi nechibi. Inombela kudekude phezulu esihlahleni.
Inkawu iyabathathazela ngesandla sayo! Izingane nazo ziyathathaza. Selibuyile futhi ibhayisikili lika Namakuru.
UFudu noSkwireli badinga imali.
Benquma ukwenza amapuleti bayowathengisa emakethe.
UFudu ubona kuliwa emakethe. Uphonseke khona.
USkwireli ulwa noMvukuzane.
"We Mvukuzane ndini, hlukana nomngane wami!" kumemeza uFudu.
UMvukuzane uluma uFudu ekhaleni.
Ikhala likaFudu lilimele, libuhlungu.
Namhlanje uFudu unekhala elitshekile ngoba wajahela ukulwa, wachofozwa uMvukuzane.
Ngihlale ngimangala ukuthi ngabe ukhona yini omunye umuntu oyimina kwenye nje indawo emhlabeni.
Ofana nami.
Futhi okhuluma njengami.
Futhi onoboya obuphothekile njengami.
Umuntu onamehlo namadlebe afana nawami.
Umuntu oze ahleke njengami.
Umuntu ongenza lokho name engingakwenza …
… umuntu ongeke akwenze lokho nami engingeke ngikwenze.
Ngibhekile ngaphinda ngabheka yonke indawo ukuze ngithole omunye umuntu oyimina.Ngehlile ngaqonda ezansi epaki ngabheka nangemuva kwezihlahla.
Ngabheka eceleni, phansi naphezulu …
… ngibuka ubuso nobuso engibubonayo.
Kodwa angikwazanga ukuthola omunye umuntu oyimina ngisho nakweyodwa enye indawo.
Kusho ukuthi munye kuphela umuntu oyimina emhlabeni!Ngikhethekile, futhi lokho kuliqiniso elikhulu!
Kodwa-ke akusimina kuphela nje, usho ukuthi ngabe wena kawuboni? Nawe munye kuphela umuntu onguwena!
Indawo yaseNsingweni izungezwe amagquma,  amahlathi nezintaba. Zaziziningi izinyoka ezazitholakala kula mahlathi akulezi zintaba. Kwelinye lamahlathi, kwakukhona inyoka enkulu, inhlwathi,  eyaze yanikwa igama kwathiwa nguMagilogilo. Le nyoka, akekho owayengayesabi, ngemikhuba yayo. Yayigwinya wena mvu, wena mbuzi.
Langa limbe, uNono, uSanele noNtonjana bahamba bayotheza kuleli hlathi. Ugogo wabo wayebadonse ngendlebe wathi, "Anibobhasobha uMagilogilo. Ningathathi lutho olunye ehlathini ngaphandle kwezinkuni." Kodwa uNtonjana akalalelanga isiyalo sikagogo wabo.
Amantombazane ayeziphathele umphako wobisi,  wena bhanana, bhatata kanye namanzi. Bathatha nezibopho kanye nembazwana yokugawula izinkuni. Nabaya belibhekise ehlathini.
Endleleni amantombazane ayehamba ezixoxela futhi ehleka. Besazixoxela kanjalo kwezwakala uNono okunguyena omdala esesithi, "Sh! Sh! Sesisondele endaweni kaMagilogilo manje."
USanele waphendula ngelokuthi, "Hhayi bo! Bhekani! Sengathi amazinyo kaMagilogilo egolide nje lawa abantu abahlale bexoxa ngawo. Asizithatheleni wona." uNono washeshe wabakhumbuza, "Niyashesha ukukhohlwa. Utheni ugogo kithi? Akashongo ukuthi singathathi noma singacoshi lutho olunye ngaphandle kwezinkuni?"
"Ogogo! Angikholwa mina yiloko. Ubezikhulumela nje ugogo. Mina ngiyawafuna, ngizozithathela la mazinyo. Awegolide pho! Hhayisuka! Ngiyawathatha," kuphendula iqhalaqhala elinguNtonjana. Odadewabo bakhathazeka ngesenzo sikaNtonjana, mncane kodwa akakhuzeki. Omunye wabo wezwakala esegcizelela inkulumo yabo wathi, "Ungasho njalo ukuthi asikukhuzanga." Yize odadewabo babemkhuza, akalalelanga.
Ngaso leso sikhathi, memfu uMagilogilo ezobheka amazinyo akhe. Yacasuka yafa inyoka ingasawatholi amazinyo ayo. Kusenjalo, yezwa umsindo wamazwi amantombazane exoxa, egegetheka. Yacabanga ikhuluma yodwa, "Ngizobathola, bacabanga bahlakaniphile, nami-ke, ngihlakaniphile. "Yahuqazela inyoka yahamba yayocasha ngaphansi kwetshe elikhulu elaliseduze nendlela lapho amantombazane ayezodlula khona.
Aqhamuka amantombazane ethwele iminyaba yezinkuni. Bezwa ngomsindo ohazayo, bathuka bazama ukucasha. Waloku uqhubekile umsindo sengathi usondela kubo. "Ssssss!" Besalalele loko,  memfu! UMagilogilo phambi kwabo. Wayesephakamise ikhanda lakhe, evule umlomo elindele ukugadla.
"Ngitsheleni kahle, ngubani othathe amazinyo ami egolide?" kubuza uMagilogilo ngokucasuka. Waqhubeka wathi, "Owathathile ngizomthola masinya nje. Lalelani la, nizongiculela-ke. Loyo oyocula ngaphandle kokwenza iphutha, nguye ongenacala. Futhi loyo, nguye oyoqhubeka nomyaba wakhe aye ekhaya. Kodwa-ke, loyo oyobhimba ngiyamzwela."
Kwacaca ukuthi kumele acule amantombazane ukuze kubonakale onecala. Kwaqala uNono, kwalandela uSanele.
Kwagcina isalakutshelwa esingu Ntonjana. Wayevevezela ukwethuka. Wathi uyaqala, izwi alangaphuma kahle, wahoshozela, namagama eyengezwakali nokuthi uthini. Kwezwakala uMagilogilo esethi, "Uyabhimba, awuzizwa?" Kwacaca enyokeni ukuthi nguye othathe amazinyo ayo.
Akazange achithe isikhathi uMagilogilo, mimiliti uNtonjana. Bathathela ngejubane odadewabo bebheke ekhaya, beyobikela abadala ngokwenzekekile.
Kudala, umhlaba usemusha, izintaba ezinkulu zazimboza umhlaba njengengubo, nezihlahla ezinde zihlabe isibhakabhaka.
Kulomhlaba, kwakunedamu elimnyama elithulile nelibandayo.
Ngaphansi kwalelidamu kwakunezinyoka ezimbili. Eyodwa yayikhuluphele inomhlobiso ogoqene, enye yayincane ilula.
Kwathi ngelinye ilanga, kwaba nesivunguvungu esikhulu. Umbane washaya ngaphansi edamini. Amanzi ahlukana ngesikhashana. Izinyoka zabona umhlaba ongaphezulu ugcwele imibala nezidalo zezimpiko. Uma amanzi evala futhi, izinyoka azizange zakhohlwa lobuya buhle obungaka ezabubona.
"Asingeke sikwazi ukuhlala kulobumnyama nokubanda kwalelidamu," zakushelana izinyoka. "Asiye phezulu siyobona umhlaba," kwasho inyoka enkulu. "Kodwa siyophila kanjani kulomhlaba?" kwabuza inyoka encane. "Sizahuqa ngezisu zethu?"
"Izinyoka zomoya angeke zisihleke na ngokuba phansi kakhulu?" kwasho umngani. "Angeke sihuquze kodwa sizohamba!" Kancane kancane, zeluleka izinyoka. Zihlangene,  zaqala zabhukudela phezulu ekukhanyeni.
Zathi uma zifika phezulu edamini,  kwenzeka okungajwayelekanga. Imisila yezinyoka yanqamuka ngokubili. Zakhula nemilenze nezinzwane. Lapha ngaphansi kwamakhanda azo,  kwakhula izingalo ezimbili ezinezandla neminwe.
Base bengasezona izinyoka kodwa kwaba indoda nomfazi.
"Sizozenzela indlu yethu entabeni." Kwasho umfazi. "Ngamalanga wonke ekuseni sizabona ilanga liphuma, bese lisifudumeza emzimbeni."
"Woza," kwasho indoda yokuqala. "Ngizoza," kwasho umfazi wokuqala. Base behamba bonke baya emhlabeni wabo omusha.
Umama Kheswa ubevuna ikhabishi engadini yakhe iviki lonke. Ngemigqibelo ekuseni, uDudu noZipho noNeli bebesiza uMama Kheswa ukuvuna engadini yakhe yemifino. Namhlanje amantombazanyana azomsiza ukubala nokupakisha ikhabishi emabhokisini. Ubaba Kheswa yena, uzothatha amabhokisi ekhabishi ayothengisa emakethe.
Nali itekisi lidiliza amantombazane esangweni lengadi. Athi ayabheka, nayi inqwabakazi yamakhanda ekhabishi eduze neloli elidala likababa Kheswa. "Wemame! Ikhabishi elingaka, angikaze ngiyibone le nto," kusho uZipho esho ewakhomba. "Ngicabanga inkulungwane yekhabishi leya," kunsinsitheka uNeli. "Hhayi suka! Akukwazi, mhlawumbe amakhulu amabili," kuphikisa uDudu.
Nangu umama Kheswa ubalindile esangweni. "Sanibonani bo! Ngaze ngajabula ukunibona!" esho ewamukela amantombazane. "Masiyosebenza bantakwethu. Kufanele nibale amakhanda ekhabishi niwafake emabhokisini, ebhokisini ngalinye nifake amakhabishi ayi-12. Kunamabhokisi angama-20. Ababili benu bangapakisha amabhokisi ayisikhombisa bese kuthi oyedwa wenu apakishe amabhokisi ayisithupha."
Amantombazane ake ama eduze nenqwaba yekhabishi. Babonisana ngezindlela ezahlukene zokubala leli khabishi. "Mina, ngicabanga ukuthi ngizobala ngakubili," kusho uZipho. "Mina ngithanda ukubala ngakune ngoba kuyashesha kanjalo," kusho uNeli. "Mina ngizobala ngakuthathu, ngizokwehluka kini nobabili!" kumemeza uDudu.
Ngokushesha amantombazane ayesewagcwalisile amabhokisi angama-20. "Awubonike! Wamuhle umsebenzi!" kubabaza umama Kheswa. "Bhekani lapha, kunamakhabishi asele. Izingulube zami ziyalithanda ikhabishi, masishiyele zona," kuqhubeka umama Kheswa. "Nipakishe amakhanda ekhabishi amangaki ebhokisini ngalinye? Mangaki amakhanda asele?" kubuza umama Kheswa.
Okulandelayo ke manje ukuthi kubhalwe ukuthi ibhokisi malini, bese kusizwa ubaba Kheswa ukuthi amabhokisi alayishwe elolini. Kumele babhalansise umthwalo balayishe uhhafu wamabhokisi ngapha nangapha elolini.
"Sesiyaqeda. Ake sibone-ke, mangaki amabhokisi okumele siwabeke ngaphezulu icala necala ukuze umthwalo uhlale kahle?" kusho ubaba Kheswa.
Ngokushesha, wonke amabhokisi angama-20 ayeselayishiwe elolini. Ubaba Kheswa waqala ukufudumeza imoto nanguya eqonde emakethe. "Uma ngingawathengisa wonke la mabhokisi, ngizoba nemali eyanele ukulungisa ihhoko lezingulube, ngimangaze nabantwana," ezicabangela.
Emuva epulazini, umama Kheswa nabantwana bachelela izitshalo basusa namacembe awele phansi. Kushaya ihora leshumi nambili befile ukukhathala. Sekuzwakala umama Kheswa esethi, "Sekuyisikhathi sokuzijabulisa ke manje. Ningaqagela nginilungiseleni namhlanje?"
Nanguya engena endlini eyolanda loko azobamangaza ngako. Bahlala bamlinda abantwana ngesineke, bebheke ngabomvu ukuthi ubaphatheleni. Uthe eza ngendledlana, bayambona izikhwama zephinifa lakhe ziqumbile. Kazi uphetheni?
"Ake sibone ke ukuthi niqagele ngakho na?" Nangu umama Kheswa ephendulela izikhwama zakhe zephinifa lakhe, kuphume kuqinqika amahhabhula aphuzi ewela etafuleni. Uyabona, ngishaye khona!" kumemeza uNeli. Khona lapho umama Kheswa bese ethi, "Lalelani ke bantabami, khumbulani umthetho. Yabelanani ngokulinganayo! Kungabikho othola amaningi noma ambalwa kunabanye.
Baqala abantwana. Baqala ngokubala ngakubili: kubili, kune, yisithupha, yisishiyagalombili, yishumi, yishumi nambili, yishumi nane, yishumi nesithupha, kwaba nehhabhula elilodwa ngaphezulu, kusho ukuthi amahhabhula esewonke ayi-17.
Okulandela lapho, babelana amahhabhula ngokulinganayo. Manje sekunamahhabhula amabili ngaphezulu asele. Emva kwaloko, abantwana bafaka amahhabhula abo ezikhwameni zabo ukuze baye nawo emakhaya. Umntwana ngamunye uthola amangaki?
Masisikeni la mahhabhula amabili sabelaneni futhi," kuchaza uNeli. Masinyane waphonsa umbuzo uZipho, "Sizothola izingcezu ezingaki umuntu emunye?" Waphendula ngokushesha uDudu, "Ngiyayazi impendulo!"
Kuthe kusenjalo, Vumvum! Sekufika ubaba Kheswa ngeloli lakhe. Iloli alilayishile, ubaba Kheswa uhleka yedwa. "Ngithengise wonke amabhokisi. Manje sengingakwazi ukulungisa ihhoko lezingulube futhi nginithengele nebhola ebenilifuna.""Halala!" kumemeza abantwana ngenjabulo.
Kusehlobo, ilanga liphumile. Kusehlathini elomile.
Sekudlule izinsuku eziningi uTsheketshe engenamanzi.
Ngidinga iconsi lamanzi, noma ngabe liphuma eqabungeni nje.
Kodwa akusekho namazolo lawa.
"Uma ngingatholi amanzi manje, ngizofa. Kuzomele ngiye kulo mfula engake ngezwa ngawo," kusho uTsheketshe.
"Hhayi bo! Uzomuka nomfula, umfula ugcwele," kuxwayisa uNgwejeje ohlakaniphile.
Kodwa uTsheketshe wayome kakhulu. "Ngizofa uma ngingatholi manzi," kusho yena.
UTsheketsheke wahamba wayofuna umfula.
Wahamba enqamula otshanini obomile nasemagatsheni omile.
Wezwa ukuhaza kwamanzi.
UTsheketshe wathi, "Ngibonwa yini, amanzi! Waphuza ephindelela."
Uthe engazelele, wangenisa ngamandla umfula. Shwi! Zaya kuTsheketshe.
Wazama ukubambelela otshanini obomile eduze kwakhe. Amanzi amphonsa le kude.
"Ngisizeni bo! Ngisizeni bo!"
"Shesha, gibela lapha," kusho uJuba omhlophe ebambe ukhuni ngomlomo.
"Ngizohlala lapha ukuze ngikwazi ukumbonga uJuba," kusho uTsheketshe.
Ngesikhathi esalindile uTsheketshe, kwaqhamuka abafana ababili bephethe izihlilingi.
"Kunejuba elikhulu elimhlophe eliphuza kulo mfula. Namhlanje, lizoba ukudla kwethu," kusho omunye wabafana.
"Angeke ngibavumele laba bafana babulale uJuba. Yize ngimncane, konje yini nje engingayenza?"
Ngawo lowo mzuzu uJuba wandiza wehlela phansi ukuzophuza.
UTsheketshe wayesenalo isu.
Wagxumela onyaweni lomfana wamncinza kakhulu.
"Eshuuu!" kukhala umfana egxuma.
UJuba wethuka wandizela kude. Waphepha kanjalo-ke uJuba.
Wahleka yedwa uTsheketsheke. Wazibongela kanjalo kuJuba.
UKariza wayethanda ukubuza imibuzo. Lo mkhuba wawufunda kubazali bakhe.Babehlale bethi kuye, "Uma ungazifundisi ukubuza njengoba usemncane, uyokhula ube ngumuntu omdala ongazi lutho!"
Ngelinye ilanga uKariza wabuza uthisha wakhe, "Kungani abazali bethu behlale bethi asigeze izandla ngaphambi kokuthi sidle, noma ngabe izandla zethu zibukeka zihlanzekile?"Abantwana ayefunda nabo bawuthanda lo mbuzo wakhe. Babengafuni ukulokhu betshelwa ukuthi abageze izandla!
Uthisha waphendula, "Muhle lowo mbuzo! Nakuba izandla zethu zibukeka zihlanzekile, kodwa, zingaba namagciwane."Wachaza, "Amagciwane abanga izifo. Ngeke sikwazi ukubona amagciwane ngamehlo ethu, sidinga okuthile okunamandla okungenza sikwazi ukuwabona."
Uthisha wathatha isibonakhulu ekhabetheni. "Isibonakhulu umshini esiwusebenzisa ukubona izinto ezincane esingeke sikwazi ukuzibona ngamehlo ethu," echaza.Uthisha wabe esethatha futhi ephala isandla sikaKariza ngesinono esulela lokhu akuphalayo engilazini yesibonakhulu.
Uthisha wabeka ingilazi kusibonakhulu. Ngesikhathi bebuka ngesibonakhulu babona lokhu.Nakuba izandla zikaKariza zazingabonakali zingcolile, kodwa zazinamagciwane!
"Amagciwane ahlale ekhona esizungezile futhi akhona nasezintweni esizithintayo ekilasini, ezinkundleni esidlalela kuzona noma emakhaya ethu.La magciwane angabangela ukuthi sigule kakhulu," kuxwayisa uthisha.
Waqhubeka wathi, "Ukubulala la magciwane, kufanele sigeze izandla zethu ngamanzi ahlanzekile nensipho, ikakhulukazi ngaphambi kokuthi sidle.Ngokunjalo, uma sigula kufanele sigeze izandla zethu ukuze zingawafafazi amagciwane asezandleni."
Ngesikhathi efika ekhaya, uKariza wafica ubaba wakhe exakekile akha into engajwayelekile."Yini lena oyakhayo baba?" wabuza."Lokhu kubizwa ngokuthi i 'kandagirukarabe' (khupuka ugeze)," kusho ubaba. "Isetshenziswa ukugeza izandla."
Wamangala uKariza wathi, "Uqinisile! Uthisha wethu usitshelile ngalo mshini. Kodwa abaningi bebengawazi. Usebenza kanjani?"Ubaba wahleka wathi, "Sondela ngikukhombise ndodakazi yami."
"Okokuqala, nyathela lolu khuni olubekwe phansi," kusho ubaba.
"Uma usuwenze njalo, isigubhu samanzi sizotsheka bese sithela amanzi ezandleni zakho.Khumbula ukugeza izandla ngensipho," watshela uKariza.
UKariza wajabula wathi, "Bengizokwazi kanjani lokhu ngaphandle kokubuza imibuzo?Kuyiqiniso ukuthi ukubuza imibuzo kukuholela ekutheni uthole ulwazi."
UZamo uyawathanda amakati.
UZamo unekati elilodwa elimnyama. Leli kati lidla inyama eningi.
Aphinde abe nelinye elikhuluphele. Leli lona, lidla yonke into.
Elesithathu lona, ligibele esihlahleni. Manje seligaxele esihlahleni.
Nanguya uZamo ecaca esihlahleni. Naye uyagaxela kanye nekati lesithathu. Manje umama kaZamo kufanele abasize, abehlise esihlahleni.
UZamo unamanye amakati amabili avilaphayo. Alibala ukulala elangeni usuku lonke.
UZamo unamakati amathathu akhuthele. Ebusuku, abamba amagundane ekhishini.
UZamo unenja eyodwa. Igama layo nguPapi. UPapi akanamngani. Uhlala edabukile nje.
Amakati kaZamo awamthandi uPapi. Ayamxosha endlini, aphume abaleke.
UZamo uyamcinga uPapi, amthole, abuye naye ekhaya. Amakati awakujabuleli lokhu. Awafuni nakumbona uPapi.
Ngabe uZamo unamakati amangaki? Wabale sibone.
Unezinja ezingaki uZamo? Unenja eyodwa. Uphi uPapi manje?
Wena unamakati amangaki ekhaya kini? Izinja zona, unezingaki?
UNkawu uhlangana noNgwenya ngasechibini.
UNkawu ubuza uNgwenya, "Ngabe uhlalaphi?"Aphendule uNgwenya, "Echibini."
UNgwenya ke naye bese ebuza uNkawu.Aphendule uNkawu, "Ngihlala ezihlahleni."
Aqhubeke uNgwenya, "Uyakwazi ukubhukuda?"
"Cha, angikwazi." UNgwenya-ke bese ethi, "Ngizokufundisa."
Aqhubeke uNgwenya, "Ungesabi, singabangane."
Khona lapho uNgwenya athi kuNkawu, "Umalume wami uyagula, udinga inyama."
UNkawu useyasaba ngempela manje. Ngabe uNgwenya uzomudla?
UNkawu ufuna ukubalekela uNgwenya manje.
Hmm! Usenesu.
UNkawu bese ethembisa uNgwenya, "Ngizokunika inhliziyo yami, uphe umalume wakho."
"Kodwa-ke, mngane wami, inhliziyo yami isemhlabeni, esihlahleni," kuchaza uNkawu.
"Ungayilanda inhliziyo yakho lapho?" kubuza uNgwenya.Avumele phezulu uNkawu, "Yebo, yebo."
Nanguya uNgwenya ebhukuda eya emhlabeni. Nanguya noNkawu egijimela ezihlahleni.
UNgwenya wezwakala esethi, "Awuyena umngane wami. Uqambe amanga!"
Waphendula uNkawu esihlahleni, "Vele, asibona abangane! Ucabanga ukuthi angiboni ukuthi ufuna ukungidla ungishwabadele!"
Kusehlobo, ilanga liphumile. Kusehlathini elomile.
Sekudlule izinsuku eziningi uTsheketshe engenamanzi.
Ngidinga iconsi lamanzi, noma ngabe liphuma eqabungeni nje.
Kodwa akusekho namazolo lawa.
“Uma ngingatholi amanzi manje, ngizofa. Kuzomele ngiye kulo mfula engake ngezwa ngawo,” kusho uTsheketshe.
“Hhayi bo! Uzomuka nomfula, umfula ugcwele,” kuxwayisa uNgwejeje ohlakaniphile.
Kodwa uTsheketshe wayome kakhulu. “Ngizofa uma ngingatholi manzi,” kusho yena. UTsheketsheke wahamba wayofuna umfula.
Wahamba enqamula otshanini obomile nasemagatsheni omile.
Wezwa ukuhaza kwamanzi.
UTsheketshe wathi, “Ngibonwa yini, amanzi! Waphuza ephindelela.”
Uthe engazelele, wangenisa ngamandla umfula. Shwi! Zaya kuTsheketshe.
Wazama ukubambelela otshanini obomile eduze kwakhe. Amanzi amphonsa le kude.
“Ngisizeni bo! Ngisizeni bo!”
“Shesha, gibela lapha,” kusho uJuba omhlophe ebambe ukhuni ngomlomo.
“Ngizohlala lapha ukuze ngikwazi ukumbonga uJuba,” kusho uTsheketshe.
Ngesikhathi esalindile uTsheketshe, kwaqhamuka abafana ababili bephethe izihlilingi.
“Kunejuba elikhulu elimhlophe eliphuza kulo mfula. Namhlanje, lizoba ukudla kwethu,” kusho omunye wabafana.
“Angeke ngibavumele laba bafana babulale uJuba. Yize ngimncane, konje yini nje engingayenza?”
Ngawo lowo mzuzu uJuba wandiza wehlela phansi ukuzophuza.
UTsheketshe wayesenalo isu.
Wagxumela onyaweni lomfana wamncinza kakhulu.
“Eshuuu!” kukhala umfana egxuma.
UJuba wethuka wandizela kude. Waphepha kanjalo­ke uJuba.
Wahleka yedwa uTsheketsheke. Wazibongela kanjalo kuJuba.
Ibhola.
Ibhola lami.
Ibhola lami elibomvu.
Ibhola lami elikhulu,  elibomvu.
Ngiyakhahlela.
Ngikhahlela ibhola lami.
Ngikhahlela ibhola lami elibomvu.
Ngikhahlela ibhola lami elibomvu kakhulu!
Liphi manje?
Liphi ibhola lami?
Liphi ibhola lami manje?
Liphi ibhola lami elibomvu manje?
Naliya.
Phezulu.
Phezulu esibhakabhakeni.
Ngabe lidlule inyanga? Ngubani owaziyo?
Umnewethu uyephuza ukulala.Mina ngivuka ekuseni kakhulu ngoba nginguchwepheshe!
Yimina engivula amafasitela ekuseni.
"Wena, uyinkanyezi yami yokusa," kusho umama.
Zonke izinsuku ngiyazigeza, angidingi ukusizwa.
Anginandaba nokugeza ngamanzi abandayo nensipho eluhlaza yokuwasha.
Umama uyangikhumbuza, "Ungakhohlwa ukuxubha amazinyo."Ngiyamphendula, "Lutho, hhayi mina!"
Emva kokugeza, ngibingelela umkhulu nomalumekazi.Ngibafisela usuku oluhle.
Emva kwalokho ngiyazigqokisa."Sengikhulile manje, mama," kusho mina.
Ngiyakwazi ukufasa izinkinobho nezicathulo.
Ngenza isiqiniseko sokuthi umnewethu uzazi zonke izindaba eziphathelene nesikole.
Ekilasini ngisebenza ngokuzikhandla.
Ngenza zonke lezi zinto ezinhle nsukuzonke.Kodwa into engiyithanda kakhulu, ukudlala!
Ngiyamthanda uthisha wami.
Ubukeka kahle. Ufundisa kahle, unomusa nesineke.
Namuhla, uzeluke kahle kakhulu izinwele zakhe.
Futhi ufake nobuhlalu obunemibala emihle kakhulu.
Buka ubuhlalu bakhe, buluhlaza, bumhlophe, bubomvu, buphuzi.
Mama, nami ngicela ungeluke ngifane nothisha.
Ukuba sengimdala, ngabe ngiyabufaka nami ubuhlalu.
Nami ngiyafisa ukuba muhle ngifane nothisha wami!
Emandulo kwakukhona amantombazanyana amabili ayeyizintandane, uNana no Nanana. Babehlala endaweni ewugwadule, engenazo izitshalo ukuthi badle. Babehamba ibanga elide uma beyofuna ukudla.
UNana wayethobile, futhi ewusizo. Kodwa uNanana wayeziqhenya, engalaleli izeluleko. Wayengenandaba nabanye abantu.
Ngelinye ilanga bavuka ekuseni kungekho lutho abazoludla. Kwakufanele badle, ngakho-ke baphuma bahamba ngezindlela ezahlukene ukuyofuna ukudla.
Kwakukhona isalukazi igama laso kungu Nobuntu. Lesi salukazi sasidume ngokubusisa abantu babe izigwili. Kodwa uNobuntu wayenesifo sochoko. Umzimba wakhe wawugcwele izilonda.
Endleleni uNanana wahlangana naleso salukazi, sathi, "Kunjani mzukulu wami? Uvelaphi? Uya kuphi?"
Wayiphendula yonke imibuzo. Isalukazi sathi, "Ngifukule ungihambise emzini wami. Ngizokutshela ukuthi ungenzeleni uma sesifikile." UNanana wakhombisa ukungahloniphi esalukazini.
Waphendula wathi, "Ngingamane ngife kunokuthi ngithinte lezilonda zakho ezinyanyekayo." Sazithulela isalukazi samfisela uhambo oluhle.
UNanana wahamba waze wafika endaweni esabekayo engajwayelekile. Kule ndawo kwakukhona amashongololo, izinyoka, amacimbi nazo zonke izilwanyana ongazicabanga. UNanana wayesekhathele ngoba kwase kuyizinsuku eziningi engadli. Wathi ehlala phansi zamthelekela izilwanyana zamluma.
Kuyona leyo ndlela, uNana naye wahlangana naleso salukazi. Kodwa yena wajabula ukuhlangana noNobuntu ngoba kwakungumuntu wokuqala ukuhlangana naye ohambeni lwakhe olunzima. Ngokunjalo isalukazi sambuza imibuzo efana nale esayibuza udadewabo uNanana.
UNana yena wavuma ukufukula uNobuntu amhambise kwakhe. "Wenze lokho abaningi abahlulekayo ukukwenza," kusho isalukazi. Isalukazi samnika induku samtshela ukuthi akabuyele ekhaya. Uyofica kukhona zonke izinto azifisayo.
UNana wajabula kakhulu wabonga esalukazini,  wagijima eqonde ekhaya. Wafika kubo sekunezindlu ezinhle ezintsha ezinakho konke okuhle ongakucabanga, nokudla okuningi. Waphenduka isicebi endaweni.
Noma eseyisicebi akakhohlwanga udadewabo uNanana, wamkhumbula ngokuthi amzilele. Wayecabanga ethi, "Uma ungalaleli izeluleko zabantu abadala, ugcina emlonyeni wengwenya."
Kudaladala, phakathi le emahlathini, ingwe, uLele, ujulile ngomqondo ecabanga ngekusasa."Ngiyaguga, ngelinye ilanga ngizofa. Umphathi ohlakaniphile kumele akhethe lowo ozoba ngumphathi emva kwakhe esemncane esaphila kahle," kucabanga uLele.Kodwa-ke ingwe le izokhetha kanjani? Izithanda zonke izilwane ngokufana!
Yabe seyivela necebo. Ngokushesha yathumela izithunywa ukuba ziye ehlathini. Yazitshela ukuthi mazibize zonke izilwane ukuba zifike komkhulu emzini wayo ingwe.Ingwe yayizokwenza isiphihli sedili njengaloko yayizokwenza isimemezelo esibalulekile.Naziya izithunywa zigijimela ehlathini njengokuthunywa kwazo. Zaya kuwo womane amagumbi ehlathi.
Ngalobo busuku bedili, zonke izilwane zafika ngononina komkhulu. Zazicula zidansa zizijabulisa. Kwakumnandi.Emva kokuba inyanga ithe ukuphakama yavela ngale kwezihlahla, yafika ingwe, uLele, yafika yema la yayibonwa unoma ubani khona. Izilwane zathula cwaka, zayeka ukucula nokudansa. Zalalela ngokuzimisela ngesikhathi ingwe ikhuluma.
Yaqala yashaya isikhwehlela yathi, "Bengicabanga ukuthi sekuyisikhathi sokuthi ngikhethe ozongilandela esihlalweni sobukhosi. Kodwa ngoba nginithanda nonke ngokulinganayo, ngiyehluleka ukunquma ukuthi ngubani ofanelwe yilesi sihlalo phakathi kwenu. Ngakho-ke senginqume ukuthi umncintiswano yiwona ozosiza ukuthatha isinqumo esiyiso."
Ingwe yaphakamisa umkhonto, yabe seyithi, "Lowo oyophonsa lo mkhonto uye phezulu esibhakabhakeni bese ebala aze afike eshumini ngaphambi kokuba umkhonto uhlabe phansi, nguye ozothatha isihlalo sobukhosi emva kwami."
Kwathi ingaqeda ukukhuluma ingwe, izilwane zezwa ngomkhulu umsindo emva kwazo."Sukani endleleni yami. Yimi omkhulu kunani nonke. Yimi ozoba yinkosi," kusho indlovu.
Indlovu yadumela umkhonto yawuphakamisela phezulu ngomboko wayo. Yahlehlisa ikhanda layo, yase iwuphonsa umkhonto ubheke esibhakabhakeni. "Kunye! Kubili! Kuthathu! Maye!" sekukhala indlovu.Umkhonto wahlaba phansi isathi indlovu ibala okwesine. Yathukuthela, yaqala ukugidagida. Ingwe yathi, "Ulitholile ithuba lakho ndlovu, dedela abanye." Yehluleka kanjalo indlovu. Ngakho-ke kwakumele isuke ihambe.
Emva kwendlovu, izilwane zaqala ukukhuluma ngomdlandla. Kuthe kusenjalo, kwezwakala umsindo omkhulu futhi emuva le esixukwini.Ingulube yasendle yavela seyidlubulundela ithi, "Sukani endleleni. Sukani endleleni. Yimi ozoba yinkosi. Nginemisipha emikhulukazi. Nginamandla ukunedlula nonke. Yimina okumele ngibe yinkosi."
Ingulube yasendle yahlehlela nyova, yagxavula umkhonto, yawuphonsela esibhakabhakeni. "Kunye! Kubili! Kuthathu! Kune! Kuhlanu! Maye!" isho imemeza.Umkhonto wahlaba phansi ingulube isabala okwesithupha. Yayithukuthele ibila, ikhafulela udoti emoyeni.Ingwe yatshela ingulube yathi, "Kufanele uphonse kanye kuphela, ulitholile ithuba lakho." Ingulube yasendle kwakumele isuke inike ezinye izilwane ithuba.
Emva kwaloko, izilwane zezwakala seziqala ukudlulisa izinkulumo ezifana nalezi, "Lo mncintiswano unzima! Indlovu yehlulekile, kanti inkulu ngempela. Ingulube yasendle nayo yehlulekile, kanti inamandla. Akekho ozophumelela kulo mncintiswano!"Kuthe kusenjalo, izilwane zezwa ngomunye umsindo uvela emuva le nesixuku. Uma ziqalaza, azikholwanga yiloko ezazikubona.
Izilwane zabona ngenkawu enkulukazi iza ngaphambili. Ngesikhathi iza, iyacula, "Mina ngizokwazi. Ngiyazi ngizokwazi. Ngizokwazi."Inkawu yathatha umkhonto, yahlehlela emuva. Yagoqa imikhono, yazilungiselela ukusuka. Yagxuma kanye, kabili, yawuphonsela esibhakabhakeni umkhonto."Kunye! Kubili! Kuthathu! Kune! Kuhlanu! Yisithupha! Yisikhombisa! Maye babo!" kukhala inkawu.
Kwathi lapho inkawu ibala okwesishiyagalombili, wahlaba phansi umkhonto.Yaphatheka kabuhlungu inkawu. Yayithukuthele ilokhu izulazula, ishaya indiyazana, ikhononda isola loku naloku.Kodwa ingwe yathi, "Kahle, kahle nkawu, uthola ithuba elilodwa." Ngakho-ke, inkawu kwakumele isuke, ihambe.
Ezinye izilwane zaqala ukudikibala manje, zaqala ukuphindela emakhaya azo. Ngesikhathi sezihamba, qhamukiyani  impala encane iza igxumagxuma ithi, "Yimani, yimani. Awuthi ngizame. Ngingakwazi. Ngingayenza lento. Wothi ngizame."Uma izilwane zizwa la mazwi empala, zaphela yinsini.
Yasuka yaqxuma esihlalweni sayo ingwe, yasho ngentukuthelo,"Yimani! Yimani! Ningahlekisi ngempala! Ngubani owathi izilwane ezincane azikwazi ukwenza lokho okwenziwa yizilwane ezinkulu? Uma impala ifuna ukuba nethuba, izonikwa nayo njengalokho nezinye izilwane zilitholile. Ngakho-ke, yinikeni ithuba impala iphonse nayo umkhonto."
Impala yakhothamela inkosi yayo, thasi umkhonto iwufaka emlonyeni. Yahlehla kancane, yaqokelela amandla kuloya mzimba omncanyana, yasuka ngejubane. Yathi uma isondela maphakathi nendawo, yagxumela phezulu.Yadonsa umoya ngamandla, yawuphonsela phezulu umkhonto, yamemeza kakhulu," Okuhlanu nokuhlanu yishumi!" Umkhonto washo wahlaba phansi.
Zathula zathi du zonke izilwane. Zazididekile.Inkosi yabe seyinikeza ngale ncazelo, "Uqinisile mpala! Okuhlanu ukuhlanganisa nokunye okuhlanu ngenye indlela yokufinyelela kokuyishumi."Umncintiswano bekungeyona indlela yokuthola isilwane esikhulu nesinamandla. Bekungumncintiswano wokuthola isilwane esihlakaniphile! Impala ke yasithola kanjalo isihlalo sobundlovukazi uma kushona ingwe.
Ngayiqamba ngathi uRoyalty noBlackie.
URoyalty wayensundu efana nendlovukazi.UBlackie wayemuhle emnyama enoboya obude.
Ngangihamba nabo zonke izinsuku uma ngibuya esikoleni.
Ngesinye isikhathi ngangibageza. URoyalty wayebaleka uma begeza.
Ekhaya sahamba sayohlala emafulethini.Abavumanga ukuthi sihlale nezinja.
Ngathola ukuthi uBlackie sewalahleka. URoyalty wayeyedwa enesizungu.Yaba buhlungu inhliziyo yami.
Sonke sahamba saya endalini yasemakethe .
Ubaba wathengela uXolani izibuko ezinhle. Umama  wangithengela ikepisi egqamile eluhlaza sasibhakabhaka. Ingane yona yathola uswidi.
Endleleni eya ekhaya kwaba nesivunguvungu somoya. Saphephula ikepisi lami.
Ikepisi lami lagaxela esihlahleni.
Ngakhala kakhulu angizange ngidle nesidlo sami sakusihlwa.
Ngabo lobobusuku, kwaphuma inyanga yakhanyisa ngqoekepisini lami elisesihlahleni.
Inyanga yayilinganisa ikepisi lami yase imamatheka, nami ngahleka.
Ngosuku olulandelayo ukuphuma kwesikole umama wanginika ikepisi entsha ebomvu.“Ilethwe yinyanga,” kusho umama.
Ngalobobusuku mina nenyanga sawagqoka amakepisi ethu sahleka. Sasijabule.
Ucabanga ukuthi ilanga iyasidinga isigqoko?
Qagela yisiphi isigqoko engisigqoke namuhla!
Ingubo kadadewethu inkulu kakhulu kimi!
Ijezi lomfowethu nalo likhulu kakhulu kimi.
Isikhwama sami sikhulu.Kodwa asisikhulu kakhulu!
Leli bhande lincane kakhulu kimi. Lidala futhi.
Lesi yisigqoko sikanodoli wami.
Amasokisi ami angilingana kahle.Kodwa akuwona umbala ofanele.
Nazi izicathulo zami ezintsha.
Zona-ke zingilingana kahle.
Nazi izilwane epulazini.
Inkomo ikhala ithi, "Mu-u-u. Mu-u-u." Inkomo ifuna amanzi.
Imbuzi ikhala ithi, "Me-e-e. Me-e-e." Imbuzi ifuna amanzi.
Ihashi likhala lithi, "Yi-hi-hi-hi. Yi-hi-hi-hi." Ihashi lifuna amanzi.
Ingulube ikhala ithi, "Ho-ho-ho i-i-i." Ingulube ifuna amanzi.
Isikhukhukazi sikhala sithi, "Ke-ke-ke-ke-e-e, ke-ke." Isikhukhukazi sifuna amanzi.
Inja ikhala ithi, "Hhawu-hhawu-hhawu." Inja ifuna amanzi.
Umlimi uphendula athi, "Shhh! Nawa amanzi."
Igeja lalilifishane.
Umnyango wakhe wawumncane, ehluleka ukungena endlini.
Umbhede wakhe wawumfishane.
Ibhayisikili nalo lilifishane.
Le ndoda yayiyinde bo!
Wenza igeja elide.
Wenza umnyango omude.
Wenza umbhede omude.
Wathenga ibhayisikili elide.
Wahlala esihlalweni esiphezulu. Wadla ngemfologo ende.
Washiya umuzi wakhe, wayohlala endle iminyaka.
Ubaba uthanda iphalishi lempuphu.
Mina ngithanda ama-cornflakes.
Ubaba uthanda ikofi.
Mina ngithanda ubisi.
Ubaba uthanda ama-apula.
Ngithanda amawolintshi.
Ubaba uthanda isinkwa kanti. Mina ngithanda isinkwa esigazingiwe.
Kodwa sobabili nobaba sithanda amagwinya.
Kwathi ngelinye ilanga epulazinielincane eduzane nendawo…
…kwakukhona inkukhu encane igamalayo okwakuthiwa uDaisy.
“Uma sengikhulile ngaba mdala, ngifuna ukundiza ngindizele phezulu esibhakabhakeni,” kusho uDaisy.
Kodwa zonke ezinye izinkukhu zamhleka kakhulu.
“Uyazi wena unomsangano ngempela,” kusho ezinye izinkukhu zibhekise kuDaisy. “Thina angeke  sisaphinda sidlale nawe.”
“Uyabona Daisy, sonke singakwazi ukubhakuzisa amaphiko ethu kodwa kunzima kakhulu ukuthi izinkukhu zingandiza,” kusho uMama etshela uDaisy.
UDaisy wayengafuni ukwehluleka. Nsuku zonke wayelokhu ezamaukuzifundisa ukundiza, wayelokhu ebhula amaphiko akhe. Bhaku, bhaku, bhaku, uDaisy wabhakuzisa amaphiko akhe. kodwa wangakwazi ukusuka phansi.
Kwakuthi lapho ezama ukuzejwayeza ukundiza, uDaisy wazibona ngamehlo engqondo esendizela phezulu esibhakabhakeni ebuka ezinye izinkukhu ziphansi zihamba emhlabathini ezansi kwakhe. Wayezibona ngamehlo engqondo esendiza edlula izinyoni, ondlunkulu,nezinkonjane.“Hawu bo!” kubabaza izinyoni. “Inkukhu endizayo!”
Bhaku, bhaku, bhaku, nsuku zonke uDaisy wayebhula amaphiko akhe.
UDaisy wayesuka phansi aqale andizekodwa abuye awe phansi futhi.
“Kuyacaca ukuthi mina angeke ngiphinde ngikwazi ukundiza!” kusho uDaisy ekhala ekhuluma noMama. “Kusho ukuthi bebeqinisile laba kade besho kanjalo.” “Uyabona wena Daisy, uyazi nje wehlukile kwezinye izinkukhu. Lezi ezinye izinkukhu azifuni ukundiza kodwa wena uyafuna! Futhi wena ngiyakwazi ungandiza uma usuthanda,” kusho uMama.
Ngosuku olulandelayo, uDaisy wagibela phezu kwehhoko yezinkukhu wathi esuka lapho wathi bhaku, bhaku, bhaku, uDaisy wabhakuzisa amaphiko akhe.Wasuka lapho wandiza wabheka phezulu emoyeni wabe esebhakuzisa amaphiko akhe … wabe esebhakuzisa amaphiko akhe … wabe esebhakuzisa amaphiko akhe ngemuva kwalokho … wabe…
BHU PHANSI!Ezinye izinkukhu zavele zahleka kakhulu. “Ha ha ha! Sikutshelile! Sathi izinkukhu azikwazi ukundiza!”
Kodwa ngosuku olulandelayo uDaisy wagibela waya phezulu, phezulu kakhulu, wafika esicongweni sendlu karondo. Bhaku, bhaku, bhaku, uDaisy wasuka lapho wabhukuzisa amaphiko akhe.
Wasuka lapho wandizela phezulu emoyeni ebhakuzisa amaphiko akhe … waqhubeka wabhakuzisa amaphiko akhe … wabe esebhakuzisa amaphiko akhe, ngemuva kwalokho …
Waqhubeka wandiza uDaisy! Kepha umoya ngaphansi kwamaphiko akhe wakhula ngamandla kodwa walokhu eqhubeke njalo uDaisy endizela phezulu naphezulu! Izinyoni eziningi okungondlunkulu nezinkonjane zathi, “Isimanga bo! Inkukhu endizayo! Wozani nizobonabo!”
Kanti nezinye izinkukhu zasezifuna ukufana noDaisy.
Ezinye izinkukhu zathi kuye,“Hawu Daisy, hhayi wena, uyazi uyamangalisa!”
Kwakukhona umfana igama lakhe kwakungu-Abel. U-Abel wazakhela inqola ngamapulangwe.U-Abel wayengenaye umuntu owayezoshayela inqola yakhe entsha.Wabe esethi kudadewabo uMeri, "Ngidinga umshayeli wenqola yami. Ngicela unginike lonodoli wakho. Uzokwazi ukuhlala enqoleni ayishayele."
Wenqaba uMeri wathi, "Cha, angifuni nonodoli wami."Wathukuthela wagana unwabu u-Abel ngesikhathi uMeri enqaba nonodoli wakhe. Wahlwitha unodoli wamdonsa ngengalo. UMeri naye wadonsa enye ingalo. Babangisana ngonodoli bemdonsa ngapha nangapha yaze yahlusuka enye ingalo!
Wakhala uMeri wagijima waya kumama wakhe."Awubheke Mama," kusho uMeri, "U-Abel usehlusule ingalo kanodoli wami. Ubemdonsa ngoba efuna ashayele inqola yakhe kodwa mina bengingafuni ngoba bengidlala naye."Umama wathi, "Akaziphathanga neze kahle u-Abel."
Umama wacabanga isu ayengamfundisa ngalo umfana wakhe ukuthi angawathinti amathoyizi kadadewabo. Walithola isu.Waya kumngane wakhe owayengudokotela wafike wathi, "Ngicela usizo lwakho." Waphendula udokotela wathi, "Ngingakusiza ngani mngani wami?"
Umama waphendula wathi, "Indodana yami u-Abel ayiziphathi neze kahle kulezi nsuku. Uhlusule ingalo kanodoli kadadewabo. Akufanele neze akwenze lokho.Kusasa ngizomtshela ukuthi alethe unodoli kuwena njengodokotela ukuze umfakele enye ingalo."
"Ngicela umtshele akukhokhele izindleko zikadokotela uma usuyifakile enye ingalo. Akanayo imali, ngakho-ke, kufanele umtshele ageze le moto yakho enkulu endala ehlale ingcolile," kusho umama.Umngane wakhe wahleka wathi, "Ye--bo! Kuzwakala kulungile lokho."
Umama ka-Abel waphindela ekhaya. Wafike wabuza u-Abel, "Konje uma ugula noma ulimele uyaye uyephi?"U-Abel waphendula wathi, "Uma ngigula noma ngilimele, kufanele ngiye kudokotela."Umama wathi, "Umlimazile unodoli manje kufanele umuse kudokotela."
U-Abel wamthatha unodoli wamusa kudokotela."Lo nodoli ulimele kakhulu dokotela. Umama uthe angimlethe kuwe. Ungakwazi ukumfakela ingalo entsha?"Udokotela wavuma ukusiza unodoli. Wakwazi ukumfakela ingalo entsha.
Udokotela wathi ku-Abel, "Unodoli sengimfakele ingalo entsha. Ngakho-ke, kufanele ungikhokhele. Unamalini?"U-Abel waphendula, "Awu dokotela, anginamali. Ngeke ngikwazi ukukukhokhela."
Waqhubeka udokotela wathi, "Hhayi-ke! Awunamali? Imoto yami enkulu ingcole kabi! Geza imoto yami! Lokho kuzoba yindlela ongikhokhela ngayo."U-Abel wathatha ibhakede lamanzi nendwangu ehlanzekile. Kwamthatha isikhathi eside ukugeza imoto eyayingcole kanjeya.
U-Abel wabe esethatha unodoli wawuphindisela kuMeri.UMeri wajabula kakhulu wathi, "Abel, ungubhuti oqotho kakhulu. Ngiyabonga ngokulungisa unodoli wami.""Dadewethu, ngiyaxolisa ngokuthukuthela bese ngikwenza ukhathazeke," kusho u-Abel.
Kusukela ngalelo langa, u-Abel akaphindanga wathatha izinto zikadadewabo futhi wazama ukuthi angaphinde amthukuthelele.Wayekhumbula ukuthi kwamthatha isikhathi eside kangakanani ukugeza imoto enkulu kadokotela engcolile.Wathatha isinqumo sokuthi kwakungeyona into enhle ukuthukuthela bese ulimaza izinto.
Kwakunesomiso esikhulu ezweni.
Inkawu yasuka ekhaya iyofuna amanzi nokudla.
Yahamba idlula izintaba nezigodi.
Yafika endaweni eyayaziwa ngokuthi kuseThembeni.
UNkawana wayithanda le ndawo yaseThembeni.
Wanethezeka, wadla izithelo wakhuluphala. Noma kwakumnandi lapha, wayekhumbula abangane bakhe.
Ngakho-ke uNkawana wathatha uhambo olude ephindela ekhaya.
Zajabula ezinye izinkawu ekhaya uma zimbona uNkawana.
"Sitshele, ikuphi le ndawo enezithelo okhuluma ngayo?" kubuza ezinye izinkawu.
"Ngizonisa khona," kusho uNkawana.
Nazo lezi ezinye izinkawu zayithanda le ndawo yaseThembeni. Zanquma ukuhlala lapho unomphela.
Izinkawu zaseThembeni zakhathazeka ngalesi sinqumo soNkawana.
"Lezi zinkawu zizodla zonke izithelo zethu," zisho ngokukhathazeka.
Izinkawu zaseThembeni zahlasela izinkawu zokufika, oNkawana.
Omunye omdala eqenjini loNkawana wathi, "Kungani nilwa? Izithelo ziningi zizosanela sonke."
Kwakuyiqiniso, zaziziningi izithelo. Ngakho-ke, zonke izinkawu zanquma ukuhlala ndawonye ngokuthula.
“Re botšeng tša bophelo bja lena bonnyaneng,” gwa botšiša Lebo.Moh. Asnath a re, “Ke belegwe ka 1979 kua Profenseng ya Limpopo, gola Afrika Borwa.Ge re gola re be re sena pompi tša meetse ka magaeng gape re šomiša kerese go dira mošomo wa sekolo.”
“Bjale lerato la go fofiša difofane le thomile neng?” gwa botšiša Lebo.“Taba yeo e be e le toro fela. Ge ke nale mengwaga ye 13, ka thoma go ba le kgahlego.Kua sekolong ka thoma go bala dimakasini tša bofofiši.Ya ba ge ke thomile,” gwa gopola Asnath.
“Bjale taba yeo ya gola bjang?” gwa botšiša Lebo a ngwala fase.“Ke be ke fela ke ipotšiša gore naa go tla bjang gore sefofane, selo se se golo, sa boima, se kgone go fofa moyeng.Ke nyaka gape go tseba gore di fofa bjang,” gwa fetola Moh. Asnath.
“Naa motho o swanetše go dira dithuto dife go ba mofofiši?” gwa botšiša Lebo.Moh, Asnath a fetola a re, “Dipalo, Saense le Boenjenere.Morago wa ithuta go fofiša sefofane lebaka le letelele pele o ka hwetša lengwalo la go ba mofofiši wa difofane.”
Lebo a re, “Naa dithuto tšeo di thuša ka eng mošomong wa lena?”Moh. Asnath a re, “Dipalo di thuša ge o hlakantšha dinomoro ka sefofaneng ge se fofa.Ka Enjenere o tseba bokagare bja sefofane go kwešiša le gore bo šoma bjang.”
“Hee, bjale ge le fofa la mathomo le be le ikwa bjang? Le be le sa tšhoga?” a realo Lebo.Moh. Asnath a re, “Hei Lebo! Ke tšere matšatši ke sellega nako ge ke fofa. Efela ka se nyame mooko.Ga bjale ke fofela nageng di šele, ke ithuta ditšo tša go fapafapana.”
“Ke tshepa le ipshina ka seo! Bjale sefofane sona se fofa bjang?” a realo Lebo.Moh. Asnath a hlaloša a re, “Moya o fofa diphegong wa kukela sefofane godimo. Maatla a go tšwa enjeneng a se iša pele, gomme sa fofa.”
“Naa mošomong wo le kopane le mathata afe?” gwa botšiša Lebo.“Ke ile ka botšwa gore ke nna yo mokopana. Ba re mosadi a ka se šome mošomo wa banna. Gape ba re dithuto tšaka ga se tša maleba tša bofofiši.”
Lebo a botšiša a re, “Naa mathata ao le a fentše bjang?”“Ke ile ka lwantšha molao wa go gana batho ba seemo sa ka. Ka thoma fase dithuto gomme ka netefatša go hwetša meputso ya godimo kudu.Ka bontšha bokgoni bja basadi,” a fetola Asnath.
Lebo a dumela gomme Asnath a tšwela pele. “Ke ithutile gore ge o šetša, o ka se palelwe.“Ke ithutile gore ge o na le maikemišetšo o ka se palelwe ke selo. Le gore o se theeletše batho ba gore o ka se kgone. Gape gore basadi ba ka dira sengwe le sengwe sa go dirwa ke banna,” gwa fetola Moh. Asnath.“Ke nnete seo!” a realo Lebo.
“Naa le ikgantšha ka eng?” gwa botšiša Lebo.Moh. Asnath a re, “Ke be ke nale mengwaga ye masomepedipedi fela ge ke fihlelela go ba mosadi wa mothomoso wa mathomo wa go fofiša difofane.Gape ke be ke le sehlopheng sa mathomo sa go fofiša sefofane re le basadi fela.Ga bjale ke hlohleletša basetsana go latela dithuto tša Saense.
Lebo a fetša ka gore, “Ke rata go le leboga ge le kgonne go boledišana le nna.Ge le kgona go bontšha rena baswa gore ka maikemišetšo, motho a ka fofela godimo!”Moh. Asnath a myemyela a re, “Le nna ke thabetše go boledišana le wena, Lebo. Thobela.
UBling wayelithanda kakhulu ibhola.Uma ekhuluma ngalo, wayethi, "Ibhola impilo yami."
Wayengomunye wabadlali abavelele ababeqeqeshwa uTshepo.UTshepo wayelikhonzile iqembu lakhe.Abadlali abaningi bafisa ukulidlalela.
Babezodlala umdlalo obalulekile.Iqembu lalizilolonga zonke izinsuku.Bonke babezimisele ngalo mdlalo omkhulu!
Umqeqeshi weqembu ababezodlala nalo wayeyindoda enomona.Wayenomona ngempumelelo kaTshepo.
UBling wadlala kahle kakhulu kuqala umdlalo.Wathi eseyolifaka ezintini.Wakhubeka!
Wakhahlela umoya, maqede wawa!"Bling?" kumemeza abalandeli."Bling?" kuncenga uTshepo.
"Akukho okuyongiwisa!" kusho uBling ngaphakathi."Ibhola impilo yami."Wavuka, waqhubeka wadlala kwaze kwaphela umdlalo.
Ngiyathanda ukufunda.
Ngizofundela bani?
Udadewethu ulele.
Ngizofundela bani?
Umama nogogo bayapheka.
Ngizofundela ubaba.
Ubaba nomkhulu bakhanda imoto.
Kulungile. Ngizozifundela mina.
“Ndzi lava ku mi hlamusela hi mungjhiniyara loyi a nga na ndhuma yo tumbuluxa. Munhu loyi u tswariwe eVondwe,” ku hlamusela Mudyondzisi Marry.“Vondwe hi le kwihi ka Mudyondzisi?” ku vutisa Lulama.“Hi le matikoxikaya ya le ka xa xifundzakulu xa Limpopo,” ku hlamula Mudyondzisi.
“Mulalo Doyoyo u tswariwile hi siku ra 13 Mhawuri 1970. A mi ri kwihi hi 1970?” ku vutisa Mudyondzisi Marry.“Mudyondzisi, a hi nga ri kona hi 1970,” ku hlamula Jack hi ku hleka.“Mulalo u sungule eVondwe hi 1977,” i mudyondzisi a yaka emahlweni.
“Loko a nghena eMbilwi, u rhandzile dyondzi ya sayense na vunjhiniyara,” ku hlamusela Mudyondzisi Marry.“Xana vunjhiniyara i yini?” ku vutisa mudyondzisi.“I sayense na thekinoloj swi hlanganile,” ku hlamula Nkoka.“I ku endla michini, miako na swilo swin’wana,” ku hlamula Kulani.
“Hinkwenu mi vulavula ntiyiso. Vanjhiniyara va tumbuluxa na ku endla michini, switirhisiwa na miako. Va tirhisa sayense na thekinoloji,” ku vula Mudyondzisi.“Endzhaku ko heta xikolo xa sekondari, Mulalo u ve a kuma nseketelo wa timali ku ya dyondza Vunjhiniyara eYunivhesiti ya Kapa,” Mudyondzisi u ya emahlweni.
“Loko a ha ri eyunivhesiti, Mualo u simeka nhlangano wa Temescial.Temescial swi yimele ‘Thekinoloji, vutshunguri na sayense swa hinkwavo.’Nhlangano wu hlohlotela vana eka dyondzo ya sayense, thekinoloji, vunghiniyara na matematiki.Hi ta kuma swo tala hi mhaka leyi.”
“Loko a heta digiri ya yena yo sungula, Mulalo u yile eAmerika. U dyondzile na ku dyondzisa kwale.U dyondzisile Sayense na Matematiki. Xana Matematiki I yini?” ku vutisa Mudyondzisi Marry.“I dyondzo ya tinhlayo, swivumbeko na tipatironi,” ku hlamula Akani.
“Hi swona sweswo wena Akani,” ku vula Mudyondzisi.Ivi a ya emahlweni na xitori xa yena.“Mulalo u endle vudokodela. Hi yona digiri ya le henhla leyi, PhD. Endzhaku ka yona u vuriwa dokodela. I mutikoti wa swa vunjhiniyara.”
“Sweswi ndzi nga si mu byela hileswi Mulalo a swi tumbuluxeke, yimani ndzi mi byela hi xitirhisiwa xo aka lexi vuriwaka semende,” ku vula Mudyondzisi.“Semende yi na maribye ma layimi lama tirhisiwaka eka miako.Ribye leri ri ceriwa emigodini, ri siriwa ri va swiphemu switsongo ivi ri hisiwa ku endla semende.”
“Vadyondzi, Mulalo u tumbuluxile xitirhisiwa xo aka lexi nga riki na maribye. Xi endliwe hi nkuma na malakatsa man’wana.Leswi swi vula leswaku swa koteka ku endla semende u nga tirhisi ribye ra layimi kusuka ehansi. Mbangu a wu vaviseki.”
“Mulalo u tlhele a tumbuluxa muchini wo endla switina lowu nga dyiki mati no tirhisa gezi ro tala. Phela mati ma kala!”“A hi fanelangi ku siya tipompi ti nga pfariwangi,” ku vula Jack.“Hi swona wena Jack. I vutihlamuleri bya hina ku hlayisa mati,” ku engetela Lulama.
“Se ndzi heta xitori xa mina hi xithuthuthu xa hayidirojeni. Mulalo u rhandza ku hlohlotela vana. Xithuthuthu xi thyiwile Ahifambeni. Mulalo u tumbuluxile xithuthuthu lexi na valavisisi van’wana,” ku vula Mudyondzisi.“Xithuthuthu xa hayidirojeni, swa tsakisa leswi! ku vula Kulani.”“Ahifambeni!” ku vula Nkoka.
“Ina, A hi fambeni hi ya endla vunjhiniyara hi tumbuluxa swilo swa kahle!” ku vula Kulani.“A hi tirhiseni Sayense na Thekinoloji ku ololoxa swiphiqo na ku tiphina!” ku vula Nkoka.“Ndza swi tiva leswaku xitori xa Mulalo xi ta mi hlohlotela!” ku vula Mudyondzisi Marry a karhi a n’wayitela.
Lase line izinsuku eziningi, kanti wonke umuntu wayesenyukubele nje. Wonke umuntu wayedangele ngaphandle kukaSizwe, owayevuka enokumamatheka njalo ekuseni.“Ha! Sizwe! Lokho kumamatheka kufana nomlingo!” kusho uGogo. “Ngabe ukwenzela mina?”USizwe wazivala umlomo ngesandla. “Kodwa ukumamatheka KWAMI, Gogo,” kuhleba yena.
Umama wakhe wahleka. “Sizwe! Ukumamatheka yinto ongaphana ngayo kodwa ingakulahlekeli. Buka nje!”Wamqukula wamkhombisa isibuko. Kwakunokumamatheka kwakhe, kugqamile kufana nakuqala.
Kwase kuyisikhathi sokuhamba. UMama wabopha ijazi lemvula likaSizwe, baphuma, bahamba emvuleni, beya emtatsheni wezincwadi.Ezansi nomgwaqo, umngani omkhulu kaSizwe, uZanele, wayemi efasiteleni lakubo, ebuka imvula ngokudangala.USizwe wezwa ukumamatheka kwakhe kulokhu kuphuma, kulokhu kuphuma. Uthe engazelele, kwathi VUMBU, kwandiza kwawela ingadi kwaya kuZanele.
UZanele wabamba ukumamatheka wathula nakho – kwakuyinto eyigugu kakhulu ukuthi angayidedela.Ngesikhathi uSizwe eqhubeka nohambo oluya emtatsheni wezincwadi, kwakhala insimbi yomnyango yakubo kaZanele. Kwakuyindoda yeposi, ilethe incwadi evela kumzala wakhe amthanda kakhulu.UZanele wathokoza kakhulu, kangangokuba ukumamatheka kwagxuma kwaphuma, kwaqonda endodeni yeposi.“Ngiyabonga, Mnumzane Weposi!” kusho uZanele.
Ukumamatheka kukaZanele kwakugqame kakhulu kunakho konke indoda yeposi eyayikubonile esikhathini sonke sasekuseni. Kwayigcina ifudumele ngenkathi ihamba emvuleni.Yafika endlini enkulu. Ngaphakathi nesango, kwakukhona inja eyayilokhu izungeza, ikhonkotha, ikhonkotha, ikhonkotha. Yayenza into ewubuwula, kangangokuthi indoda yeposi ayikwazanga ukuzibamba, yavele yamamatheka.Ukumamatheka kwagxuma kwangena esangweni kukhazimula.
Inja yayeka ukukhonkotha. Yamisa amadlebe ayo yase itshikizisa umsila. Yase iphenduka igijima ibuyela endlini ngokumamatheka okukhulu, okufudumele.Ikhehla elikhokhobayo lavula umnyango. “Hhayi, cha! Angeke ukwazi ukungena lapha. Umanzi te!” litshela inja. Kodwa kusenjalo, kwaqhibuka ukumamatheka ebusweni bekhehla.
Ikhehla lama lathi qingqo. “Suka,” kusho lona, “ubani onendaba uma lina? Ake sithi ukuhamba, mfana!” Bahamba, bexhafuza amaxhaphozi amanzi.Laphaya, endaweni yokuwela abantu abahamba ngezinyawo, kwakumi uNkosikazi Makabela, oyiphoyisa lomgwaqo, owayedangele nje. Wayebukeka egodola, emanzi, futhi elusizi.Ikhehla lakwazi okumele likwenzile.“Sawubona, Nkosikazi Makabela!” kumemeza lona, lase limamatheka ngokumamatheka okukhulu, okugqamile.Kodwa uNkosikazi Makabela akazange amamatheke yena.
Ukuma emvuleni izinsuku eziningi kungenza ubuso budangale, budangale kakhulu.Kodwa ukumamatheka kuyinto ewumlingo, kanti manje ukumamatheka kwase kunamandla kakhulu, futhi kugqame kakhulu, kangangokuthi kwakunzima ukukugcina ngaphakathi. Akuzange kusebenze ngaso leso sikhathi, kodwa kancane kancane, kwaqala ukuphuma, kanti ekugcineni…!Kwaba nokumamatheka okuhle, okukhulu okwakhanyisa ubuso bukaNkosikazi Makabela!Kwakhala insimbi yesikole, izingane zase zigijima zizowela emgwaqeni. UNkosikazi Makabela waphakamisa uphawu lwakhe, wase emamatheka, wabuye wamamatheka futhi, emamathekela ingane ngayinye.
Izingane zamamathekela omama kanye nobaba bazo, kanye nogogo nomkhulu bazo kanye nabafowabo nodadewabo. Zamamathekela umshayeli webhasi kanye nomama othengisa izithelo nemifino, kanti uMama uMakau, wamamathekela umyeni wakhe, yena owabe esemamathekela imeya…Ukumamatheka kwagxuma kwagingqika kwase kukhazimula kwaze kwamamatheka, kwagigitheka. Futhi, kwahleka kakhulu WONKE UMUNTU emvuleni.
Emtatsheni wezincwadi, wonke umuntu wayethule ngaphandle komsindo owenziwa yimvula.“Sekuyisikhathi sokuhamba,” kusho umama kaSizwe, evala incwadi yakhe.“Hawu, Mama!” kusho uSizwe, owayesephelelwe ukumamatheka.
Kodwa lapho bephumela ngaphandle emgwaqeni…KWABONAKALA INTO EMANGAZAYO!Wonke umuntu wasedolobheni wayelapho!Bonke abantu!Futhi BONKE babemamatheka!
Ukumamatheka konke kwagxuma kwase kubheka kuSizwe. Kwamfudumeza, kwase kumkitaza, kwase kukhuphuka, kwaphinde kwakhuphuka futhi, kwakhuphuka, kusuka ezinzwaneni zakhe… kwaze kwayofika PHEZU kwekhanda lakhe. Wayegcwele injabulo kangangokuthi kwaqhibuka ukumamatheka, okuhle futhi okugqamile.Kanti kwaba khona into eshintshayo. Intambama eguqubele, ebafazi bedub’inyama, nenemvula, yabukeka ingasaguqubele.Ngabe kungenzeka ukuthi…? YEBO!Amafu ehlukana, kwakhanya ilanga elifudumele phezu kwabo, ngokumamatheka okukhulu, okugqame ukwedlula konke, nokuhle ukwedlula konke.
"Mama," kusho uThandi. "Bheka zonke lezi zimpahla sezincane. Ngizogqokani?" "Linganisa ngibone,  Thandi," kusho umama.
"Bheka isiketi siyangiqina," kusho uThandi elinganisa. "Uqinisile,  sincane. Sinike uJabulile," kusho umama.
"Bheka nje leli bhulukwe, alingeni," kusho uThandi elinganisa. Uqinisile, lincane. Linike uJabulile," kusho umama."
"Bheka mama lesi sikibha, naso sincane," kusho uThandi elinganisa. "Uqinisile, naso sincane. Sinike uJabulile," kusho umama.
"Bheka mama leli jezi, nalo lincane," kusho uThandi elinganisa. "Uqinisile, lincane. Linike uJabulile nalo," kusho umama.
"Bheka ijazi lami lemvula lincane," kusho uThandi elinganisa. "Uqinisile, nalo lincane. Linike uJabulile," kusho umama.
"Bheka la masokisi ami, mancane," asho uThandi ekhononda. "Uqinisile, mancane. Anike uJabulile nawo," kusho umama emduduza.
"Bheka lezi zicathulo. Eshu, ziyangiqina!" kusho uThandi. "Uqinisile, nazo zincane. Zinike uJabulile," kusho umama.
"Unezimpahla eziningi manje, Jabulile! Zithathe zonke," kusho uThandi. "Kodwa zinkulu zonke nje lezi zimpahla!" kusho uJabulile.
UNkukhu noShongololo babengabangani. Kodwa babehlala bencintisana. Ngelinye ilanga banquma ukudlala ibhola lezinyawo befuna ukubona ukuthi ubani owayengumpetha.
Baya enkundleni yebhola lezinyawo basebeqala umdlalo wabo. UNkukhu wayeshesha, kodwa uShongololo wayeshesha kakhulu. UNkukhu wayelikhahlela liye kude, kodwa elikaShongololo laliya kude kakhulu, uNkukhu waqala manje ukukhononda.
Banquma ukuba bakhahlele amaphenathi. Kwaqala uShongololo ukuba avimbe emagoli. UNkukhu wafaka igoli elilodwa kuphela. Emva kwalokho kwasekuba ithuba likaNkukhu ukuvika ukungena kwegoli.
UShongololo wakhahlela ibhola langena ezintini. UShongololo wapheceza ejika nebhola langena. UShongololo walishaya ngekhanda ibhola langena ezintini. UShongololo washaya amagoli amahlanu.
UNkukhu kwamthukuthelisa ukuthi uhluliwe. Wayengakubekezeleli ukuhlulwa. UShongololo wavele wamhleka ngoba umngane wakhe wayesexakanisekile.
UNkukhu wayesethukuthele kakhulu waze waligwinya ishongololo.
Kuthe uNkukhu eseya ekhaya,nwahlangana noMama Shongololo. UMama Shongololowabuza, “Uke wayibona ingane yami?” UNkukhu akaphendulanga. UMama Shongololo wakhathazeka.
UMama Shongololo wezwa izwi elincane. “Ngelekelele Mama!” kukhala izwi. UMama Shongololo waqalaza walalelisisa, izwi laliqhamuka ngaphakathi enkukhwini.
UMama Shongololo wamemeza, “Sebenzisa amandla akho akhethekile mntanami!” Amashongololo akwazi ukukhipha iphunga elibi azenze anambitheke kabi. UNkukhu wazizwaefikelwa ukucanuzela kwenhliziyo.
UNkukhu wagonyuluka. Wabuye wagwinya wakhafula. Wathimula, wakhwehlela kaningi. Ishongololo lalinyanyeka!
UNkukhu wakhwehlela laze laphuma laqhasha ishongololo elalisesiswini sakhe. UMama Shongololo nengane yakhe banwabuzela bakhuphuka ngesihlahla bayocasha.
Kusukela ngalelo langa, izinkukhu namashongololo baba yizitha.
UXoxo noNyokangabangane.
Sekuzwakala uXoxo ethi kuNyoka, "Woza uhambe nami siyovakashela umama wami."
Waphendula uNyoka, "Ngiyabonga, kodwa amakhaya ethu azobhekwa ngubani?"
UNkawu wathi, "Ngizowabheka mina amakhaya enu."
UXoxo wafakela umama wakhe izintuthwane ezimhlophe esikhwameni.
UXoxo noNyoka bahamba ekuseni ngovivi. Bangena ehlathini.
Bahlangana neqembu lezilwanyana zasendle eziwumndeni wamagundwane. UNyoka ufikelwa ukwesaba.
UXoxo wavikela umngane wakhe uNyoka kulezi lwanyana.
Basebelambe kakhulu ngesikhathi befika ekhaya.
Bageza balungela ukudla.
"Nyoka mngane wami, hlala kahle, uqonde," kusho uXoxo.
UNyoka wazama ukuhlala njengoXoxo, wehluleka. Phela akalona ixoxo.
"Angikwazi ukuhlala njengexoxo," kuchaza uNyoka.
Kodwa uXoxo akazange afune ukuzwa nokuqonda loko.
"Awungizwa ukuthi ngithini, ngiphindela ekhaya lami-ke."
UNyoka, ngokucasuka wathi, "Bengicabanga ukuthi uXoxo ngumngani wami."
UKhalai lona. Uneminyaka eyisikhombisa. Igama lakhe lichaza 'olungile' ngolimi lwakubo,  isi Lubukusu.
UKhalai uvuka ekuseni akhulume nesihlahla samawolintshi. "Ngiyacela sihlahla samawolintshi,  khula ubemkhulu usiphe amawolintshi amaningi avuthiwe."
UKhalai uya esikoleni. Endleleni ukhuluma notshani. "Ngiyakucela tshani,  yiba luhlaza kakhulu ungomi."
UKhalai wedlula izimbali zasendle,  "Ngiyanicela zimbali,  hlalani niqhakaza ukuze nginihlome ezinweleni zami."
Esikoleni,  uKhalai ukhuluma nesihlahla esimila phakathi nezakhiwo,  "Ngiyakucela sihlahla,  khipha amahlamvu amade ukuze sifunde siphansi komthunzi wakho."
UKhalai ukhuluma nothango oluzungeze isikole,  "Ngicela ukhule uqine ukuze uvimbe abantu ababi bangangeni."
Lapho uKhalai ebuya esikoleni uvakashela isihlahla samawolintshi. "Asevuthiwe kodwa amawolintshi akho?" kubuza uKhalai.
"Amawolintshi aseluhlaza," uKhalai edonsa umoya." Ngiyokubona kusasa sihlahla samawolintshi," kusho uKhalai. "Mhlawumbe uzobe usunalo iwolintshi lami elivuthiwe!"
Kungani isibhakabhaka siluhlaza?
Asihlali siluhlaza. Kunjalo?
Kungani amaqabunga eluhlaza satshani?
Awahlali eluhlaza satshani. Akunjalo?
Kungani ubhanana uphuzi?
Ubhanana ovuthiwe uphuzi. Ongakavuthwa uluhlaza satshani.
Kungani isambulela simnyama?
Akusizona zonke izambulela ezimnyama.
Kungani igazi libomvu?
Kukhona izinikamandla egazini okuyizona ezenza igazi libe bomvu.
Kungani usawoti umhlophe?
Angazi.
Indlovu eyodwa yahamba yayophuza amanzi.
Izindlulamithi ezimbili zahamba zayophuza amanzi.
Kunezinyathi ezine namalanda amane. Zonke ziyophuza amanzi.
Izimpala ezinhlanu nezintibane eziyisithupha ziyophuza amanzi.
Amaxoxo ayisikhombisa nezinhlanzi eziyisishiyagalombili kusemanzini.
Amadube ayisishiyagalolunye ayophuza amanzi.
Kwafika ibhubesi elilodwa lizophuza amanzi.
Ubani onesibindi ngokwanele sokuqhubeka aphuze?
Mina nomngani wami uKiki sithanda ukuhamba sihlola,  kanti indawo yakithi siyazi njengoba sizazi. Ngesikhathi siphuma esikoleni, besixoxa ngezindawo esifisa ukuzihlola ngalelo langa.
Sanquma ukudlula sivundle inkundla enkulu eyakhiwe eduze kukajantshi omdala,  nakuba ubaba kaKiki wayeke wasixwayisa ukuthi singahambi khona.  Emva komzuzwana, sabona indoda ende efake ijazi elide elimnyama eyayilandela kancane emva kwethu.
Sahamba kancane siqalaza indoda. Ubuso bayo babufihlike izinduna, inamazinyo aphumele ngaphandle ansundu. Yayinesibazi esikhulu ebusweni bayo. Yayisilandela!
Sanquma ukuma sibhekane nayo. Inhliziyo yami yayigubhazela kangangoba ngangicabanga ukuthi iyayizwa. Ayikuthandanga ukuthi ngiyigqolozele. Yamemeza,  "Ubukani kangaka, mfana!"
Ngalowo mzuzu, sajika sabaleka. Yangibamba ngehembe yangisondeza kuyo ngesihluku ngesandla esisodwa. Indoda yanginkonkoshela ngezwa sengathi izimbambo zami zizokwephuka. Kodwa umngani wami uKiki waphunyuka.
Indoda yangiphakamisa njengephepha elifonqoziwe. Yangiphonsa emotweni eyisikhenke eyayipakwe enkundleni. Yona yangena yahlala phambili. Enye indoda eyayiphakathi esikhenkeni yangivala amehlo ngesidwedwe, yabophela izandla zami emhlane. Wayishaya yazula umshayeli.
Indoda eyayiseceleni kwami yavala ubuso bami ngesidwedwe esimanziswe ngoketshezi olunuka kakhulu olwalwenza ngozele ngibe nesiyezi. Ngalala zwi. Ngathi lapho ngiphaphama khona ngazithola ngihlezi endlini emnyama elenga ulwembu futhi enamagundane. Amehlo ami ayengasavaliwe.
Isivalo sendlu emnyama savuleka ngomsindo kwangena indoda iphethe ipuleti. Kwakuseyiyo le eyayingibophe izandla yangihogelisa uketshezi olwangilalisa. "Nakhu ukudla kwakho. Kuzofanele udle ngoba usazohamba uhambo olude," kuvungama indoda. Yasika intambo eyayingibophe ngayo ngomese ocijile eyawukhipha ebhandeni layo.
Kwathi lapho ngizwa igama 'uhambo' nganquma ukuba ngidle ngithole amandla okuzisindisa. Ngisadla, indoda yahlala phansi yashunqisa usikilidi. Intuthu yawo yagcwala indlu yonke.
Amanye amadoda amabili angena ehudula omunye umfana. KwakunguKiki! Naye babembambile. Sobabili sase sivaleleke endlini emnyama.
Kwangikhanyela ukuthi indoda ende embi kwakunguyena mholi waleli qembu. Nguyena owayethuma laba ababili. Kodwa le ndoda eyangilethela ukudla yayibukeka ingakuthandi okwenzekayo. Emva komzuzu sezwa sekunokuphikisana ngaphandle. Umholi wayememeza ethi, "Anginendaba ukuthi uwazi kangakanani umndeni wakhe. Awukwazi ukushintsha umqondo manje!"
Le mpikiswano yenza sabona ukuthi omunye wabo wayesazi. Ngafisa ukwazi ukuthi kwakungubani. UKiki wathi, "Kufanele sithole indlela yokuphunyuka. Abazali bethu abanayo imali yokukhokha." Ngamqaqa umngani wami savele saba nenhlanhla. Amadoda aqhubeka nokuphikisana aze aqala ukulwa. Sakhiya ngokuthula umnyango ngaphakathi sase siqala ukufuna intuba yokuphuma.
Sabona ukukhanya ngemifantu yamapulangwe ayeshayelwe odongeni. Salidonsa ipulangwe kwaze kwaxega izipikili odongeni olwaseludilika. Sawadonsa wonke amapulangwe kwaze kwakhanya nge. Sabona ukuthi kanti amapulangwe lawa ayeqongqothelwe ewindini elaliphukile!
Ngokushesha, senza isinqumo. UKiki wayemncanyana futhi enesivinini ngakho nguye owayezogijima ayofuna usizo. UKiki wazitshikitshela waze waphuma ewindini wagxumela phansi. Ngazizwa izinyawo zakhe zithinta phansi, edonsa umoya. Wabe esehambile njalo.
Ngalesi sikhathi amadoda ayesewuzwile umsindo esasiwenzile, ayesekhahlela umnyango owawukhiyiwe. Aphoseka endlini ake ama ebuka iwindi. Aphangelana ngomnyango edudulana, engazi ukuthi azoshona kuphi. Ayethukuthele eveva, ikakhulu umholi omubi. "Abazali benu bazokhokha!"
Amadoda abuye aqongqothela amapulangwe ewindini angikhiyela ngaphakathi endlini. Kodwa babengakavumelani ukuthi bazokwenzenjani. Ngangisabezwa bephikisana futhi. Indoda eyayibhema kakhulu yayifuna ukungidedela. Umshayeli wayesaba ukuthi umngani wami uzobuya namaphoyisa. Kanti umholi omubi, yena wayefuna imali yokusihlenga.
Emva kwesikhathi eside, ngezwa ukungqongqoza okuncane ewindini elifile ngaphandle. Kwakhuluma izwi lomuntu omdala lithi, "Ungesabi. Amaphoyisa asekhona. Lala phansi, umboze ikhanda, unganyakazi."
Angisaqondi ukuthi yini eyalandela emva kwalokhu. Kwenzeka konke! Amadoda amangala lapho amaphoyisa engena ngodli endlini ayehlezi kuyo. Kwaba nokumemeza,  umsindo omningi nokuqhuma kwezibhamu.
Iphoyisa lesimame lavula umnyango wendlu engangihlezi kuyo. Langiqukula, langisonga ngengubo yokulala. Langitshela, "Umngani wakho ube nenhlanhla. Uthole umgwaqo omkhulu eduze kwala. Besishayela kulo mgwaqo siqaphe isimo lapho egijima engena lo mgwaqo. Uthe esesitshele yonke indaba, sabiza amanye amaphoyisa okulekelela seza lapha sizofundisa lezi zigelekeqe isifundo."
Aboshwa amadoda amathathu, afakwa izinsimbi,  adudulelwa emotweni yamaphoyisa. Ngangena nephoyisa lesimame emotweni. Langiyisa ekhaya kubazali ababekhathazekile.  Emva kwaleli langa, uKiki nami sase sicophelela uma siphuma siyohlola indawo.
Siyazi ukuthi indlovu inomboko omude.
Emandulo umboko wendlovu wawumfishane. Wawubukeka kabi.
Kwazalwa inkonyane eyayithanda izinto. Yayihlala inombuzo ngezinye izilwane.
Yahlangana nendlulamithi. "Kungani unentamo ende?"
Ngakusasa yahlangana nobhejane."Kungani unophondo olucijile?"
Yaphinde yahlangana nemvubu. "Kungani unamehlo abomvu?"
Ngoba yayithanda izinto, yafuna ukwazi ngengwenya. Ngabe ingwenya idlani ngesidlo sakusihlwa?
"Ungalokothi ubuze umbuzo onjalo!" kusho umama wayo. Yahamba inyukubele.
Ngokushesha igwababa landizela phansi, lahlala eduze kwendlovu. Lathi, "Ngilandele siye emfuleni, uzobona-ke ukuthi ingwenya idlani kusihlwa."
Nangempela indlovu yalandela igwababa.
Indlovu yazimpintsha yangena emhlangeni yama osebeni lomfula. Iphi ingwenya pho?
"Sawubona," kusho itshe ngasosebeni lomfula. "Yebo," kuphendula indlovu. "Ungangitshela ukuthi ingwenya idlani ngesidlo sakusihlwa?"
"Lalela-ke, goba ngizokutshela," kuphendula itshe. "Goba futhi, futhi," kuqhubeka itshe. Nangempela indlovu yehlela phansi."
"Ngqi!" Ikhala layo lase lise mhlathini wengwenya. "Helele! Izodla wena ingwenya ngesidlo sakusihlwa!" kutswininiza igwababa.
Indlovu yazabalaza ngemilenze yayo yangemuva eqinile, yadonsa, yadonsa, yadonsa. Ingwenya ayizange iyidedele.
Ikhala lendlovu ladonseka, ladonseka, ladonseka. Dalakaxa! Yawa yashayeka ngomhlane odakeni.
Tshobe ingwenya emanzini. "Ngaze ngaphuthelwa ukudla okumnandi!"
Indlovu yabheka umboko wayo. "Maye! Ikhala lami leli, elide kangaka?"
Lalilide kangangoba lalikwazi ukufinyelela emagatsheni aphezulu esihlahleni.
Indlovu kwayisiza lokhu. Yayisikwazi ukuzigeza umhlane wayo ngamanzi uma ilanga lishisa.
Indlovu eyodwa iya kophuza.
Izindlulamithi ezimbili ziya kophuza.
Izinyathi ezintathu namalanda amane.Zonke ziya kophuza.
Izimpala ezinhlanu nezintibane eziyisithupha ziya kophuza.
Amadube ayisikhombisa aya kophuza.
Amaxoxo ayisishiyagalombili nezinhlanzieziyishiyagalolunye, zihlezi emanzini.
Kwafika ibhubesi elilodwa lizophuza. Ubani osaba ibhubesi?
Indlovu eyodwa iphuza nebhubesi.
UNkawu uhlangananoNgwenya ngasechibini.
UNkawu ubuza uNgwenya, "Ngabe uhlalaphi?" Aphendule uNgwenya, "Echibini."
UNgwenya ke nayebese ebuza uNkawu.AphenduleuNkawu, "Ngihlalaezihlahleni."
Aqhubeke uNgwenya,"Uyakwazi ukubhukuda?"
"Cha, angikwazi."UNgwenya-ke beseethi,"Ngizokufundisa."
Aqhubeke uNgwenya,"Ungesabi,singabangane."
Khona laphouNgwenya athikuNkawu,"Umalume wamiuyagula, udingainyama."
UNkawuuseyasabangempela manje.Ngabe uNgwenyauzomudla?
UNkawu ufunaukubalekelauNgwenya manje.
Hmm! Usenesu.
UNkawu beseethembisauNgwenya,"Ngizokunikainhliziyo yami,uphe umalumewakho."
"Kodwa-ke,mngane wami,inhliziyo yamiisemhlabeni,esihlahleni,"kuchaza uNkawu.
"Ungayilandainhliziyo yakholapho?" kubuzauNgwenya.Avumele phezuluuNkawu, "Yebo,yebo."
NanguyauNgwenyaebhukuda eyaemhlabeni.Nanguya noNkawuegijimelaezihlahleni.
UNgwenyawezwakala esethi,"Awuyenaumngane wami.Uqambe amanga!"
WaphendulauNkawuesihlahleni, "Vele,asibona abangane!Ucabanga ukuthiangiboni ukuthiufuna ukungidlaungishwabadele!"
Igama lami nguSimo.
Nginabangane abane.
Amagama abo nguZizo, uLele, uSisa, no-Ayanda.
Umngane wami uZizo uthanda ibhola.
Umngane wami uLele uthanda ukubhukuda.
Umngane wami uSisa uthanda umacashelana.
Umngane wami u-Ayanda uthanda ukufunda.
Mina-ke, ngithanda konke abakuthandayo.
Ngidlala ibhola noZizo.
Ngibhukuda edamini noLele.
Ngidlala umacashelana noSisa.
Woza mngani. Wena, uthandani?
Woza, uzodlala ibhola nathi.
Woza, uzobhukuda nathi.
Woza, uzodlala umacashelana nathi.
Woza, uzofunda nathi!
UZamo uyawathanda amakati.
UZamo unekati elilodwa elimnyama. Leli kati lidla inyama eningi.
Aphinde abe nelinye elikhuluphele. Leli lona, lidla yonke into.
Elesithathu lona, ligibele esihlahleni.  Manje seligaxele esihlahleni.
Nanguya uZamo ecaca esihlahleni. Naye uyagaxela kanye nekati lesithathu. Manje umama kaZamo kufanele abasize, abehlise esihlahleni.
UZamo unamanye amakati amabili avilaphayo. Alibala ukulala elangeni usuku lonke.
UZamo unamakati amathathu akhuthele. Ebusuku, abamba amagundane ekhishini.
UZamo unenja eyodwa. Igama layo nguPapi. UPapi akanamngani. Uhlala edabukile nje.
Amakati kaZamo awamthandi uPapi. Ayamxosha endlini, aphume abaleke.
UZamo uyamcinga uPapi, amthole, abuye naye ekhaya. Amakati awakujabuleli lokhu. Awafuni nakumbona uPapi.
Ngabe uZamo unamakati amangaki? Wabale sibone.
Unezinja ezingaki uZamo? Unenja eyodwa. Uphi uPapi manje?
Ngibonani ngamehlo ami.
Owesifazane okhulelwe ebambelele esiswini sakhe.
Umphakathi wamamukela ukuthi ahlale nathi.
Ngabo lobo busuku, wezwakala ememeza ethi, "Ngiyasikwa. Sengiyabeletha!"
Wabeletha umntwana oyimbongolo.
"Sizokwenzenjani?" Abantu besho bemangala.
Babaleka bonke abantu. "Ngizokwenzenjani ngalo mntwana oyimbongolo?"
Ekugcineni wazibophezela ukumthanda umntwana wakhe.
Umntwana oyimbongolo wakhula kakhulu kwagcina kunzima ukumbeletha emhlane.
Umama wakhe waphatheka kabi. Umntwana umbongolo wathukuthela wamkhahlela unina.
Umntwana umbongolo wabaleka uma esembona unina elele phansi.
Umbongolo wazizwa enomzwangedwa, elambile futhi ekhathele. Wagcina ezumekile.
Waphaphama sekumi indoda eduze kwakhe.
Indoda yamthatha umbongolo yaya naye kwayo.
Esekhulile umbongolo, indoda yayimgibela.
Ngolunye usuku, banyukela entabeni bayophumula waze wazumeka umbongolo.
Umbongolo waphaphama esesele yedwa futhi.
Umbongolo wayekhathazekile. Waphindela emuva wayofuna umama wakhe.
Umbongolo wayehamba ezibuza, "Ngabe nguye umama wami lo?"
Wamthola umama wakhe, bahlala kahle ndawonye. Umama wayegibela kumntwana wakhe bazulazule endaweni yangakubo.
UAnasi isicabucabu kanye noNogwaja babengabangani. Babehlala endaweni enokuthula ezintabeni. Unogwaja wayephethe epulazini elikhulu elinothile elinemifino nezithelo. Nokuba Unogwaja babehlanganyela ngesandla esivulekile nomngani wakhe,  uAnansi bekangathokozile futhi enomona.
Ngakho uAnansi wacabanga iqhinga elihlakaniphile lokuthatha ipulazi laka Nogwaja. Ngokushesha unogwaja wasala ebampofu futhi engenakhaya. U Anansi waba ngumnikazi ozidlayo womhlaba wonke kanogwaja,  imifino,  nezithelo.
UAnansi waya emakethe ukuba athengise izithelo zakhe nemifino. Wenza imali kangangokuba waze wagcwalisa ubhasikidi omkhulu ngayo! Ngenye imali,  wathengela umndeni wakhe ummbila,  wawubeka phezu kwebhasikidi lemali.
UAnansi ephethwe yinjabulo eya ekhaya nebasikidi lakhe phezu kwekhanda lakhe,  ecula. Wayecabanga zonke izinto wayezozithenga ngemali yakhe.
Endleleni laqala Ukukhemezela. Ngokushesha Ukukhemezela kwaphenduka kwaba yesindayo imvula. U Anansi isicabucabu washiya ubhasikidi wakhe eceleni kwendlela eya eyokukhosela ngaphansi kwesihlahla. Kodwa kusukela lapho waqhubeka waqaphelisisa kubhasikidi wakhe oyigugu.
Laqala ukuna kakhulu ngamandla,  futhi uAnansi wathola ukubanda futhi wabamanzi. Ngakho wagijimela emgodini. "Mina ngizo hlala kulo mgodi ize ithulue imvula, "kusho uAnansi ngokwakhe. "okungenani imali yami ivikelwe wu- mbila engiwubeke phezu kwayo."
Emva kwesikhashana,  uNqe ezindizela emhlabeni wabona ubhasikidi eceleni komgwaqo. Wabona ukuthi kwakukhona imali kanye nommbila kubhasikidi. Ngakho wamboza ubhasikidi nge wakhe amaphiko futhi walindela imvula ithule.
UAnansi wabona unqe ehlezi kubhasikidi wakhe. "Oh ngiyabonga,  mngane wami,  ngokuthiUvikele ibhasikidi yami,  "washo kuNqe. "Uxolo,  Anansi,  angikuzwanga kahle? "kubuza unqe. Ibhasikidi lakho? Lo bhasikidi ungowami! Ngiwuthole lapha ohlangothini lomgwaqo!" uAnansi akakholelwanga ayekuzwa ngezindlebe zakhe! "Elami,  ngisho kuwe!
Ngokuthukuthela,  uAnansi wahamba wababikela ukweba kwinduna. Kodwa uNqe wathi kwinduna namadoda amadala wakhe, "Kwakungenzeka kanjani ukuba umuntu ashiye ubhasikidi ogcwele imali nommbila ungagadwangae mgaqweni?" "Kodwa bengiyibhekile ibhasikidi yami, "Kusho uAnansi. "Imali yami Kanye nommbila wami!" "Benginakekele ibhasikidi ngaphambi kokuthi wena ufike uthi eyakho!" kuphendula uNqe.
Lapho induna namalunga wayo bemamele kahle nhlangothi zombili,  Baxosha uAnansi no Nqe. Baxoxa ngalendaba isikhathi eside. Ekugcineni bathola isinqumo.
Babiza uAnansi Kanye no Nqe futhi " Sikholelwa indaba ka Nqe,  "base bathi. "Akasilo isela. Ubuzama ukuyenga okuthile okwakungesikho okwakho." uAnansi akazange akukholelwe ayekuzwa ngezindlebe zakhe! Waqhumuka wakhala.
Ngokushesha lezi zindaba zanda zokuthi ukuhlulelwa kwahamba ngokumelana noAnansi. Wathi ehamba,  wezwa uNogwaja ehleka ehleka. UNogwaja waphindela emumva epulazini lakhe wakhulisa izithelo nemifino. Kepha uAnansi wabampofu futhi,  engenabo abangani.
Ngelinye ilanga uFudu abe ehamba otshanini. Abehamba ecinga ecinga. Ecingela ekudeni otshanini. Wadlula uMnenke.
UMnenke wathi: "Cha,  angikaze ngiyibone,  kodwa ngizokusiza ukuyicinga!" wagibela ngaphezulu kuFudu. UFudu wahamba uMnenke ehleli ngemuva kwakhe. Bacinga bacinga,  kodwa uphawu lwendlu belungekho. Ilanga beliphezulu esibhakabhakeni.
Muva nje,  badlula uNyoni omduna. 'Ingabe kukhona okucingayo?" kubuza uNyoni omduna. "Yebo,  Nyoni omduna,  ngicingana nendlu yami. Ngabe uyibonile yini?" uNyoni omduna wathi: "Cha,  angikaze giyibone,  kodwa ngizokusiza ukuyicinga!
Walungisa izimpiko zakhe waphapha wahamba. "Kodwa uhamba kakhulu kunami," kukhononda ufudu. UNyoni omduna wabuya. "kulungile,  ngizozuba ngihlale kuwe."
UFudu waqhubeka wahamba,  eno Mnenke kanye Nyoni omduna beminyene emhlane waka Fudu. Bacinga bacinga kodwa uphawu lwendlu belungekho. Ilanga beselehlile esibhakabhakeni.
Muva nje badlula uNyoni omsikazi. "Ingabe kukhona okucingayo?' kubuza uNyoni omsikazi. "Yebo Nyoni omsikazi,  ngicingana nendlu yami. Ingabe uyibonile yini?
UNyoni omsikazi wathi: "Cha,  angikaze ngiyibone,  kodwa ngizokusiza ukuyicinga!" Wazuba ngemuva kuka Fudu,  waqhubeka uFudu enoMnenke,  uNyoni omduna kanye noNyoni omsikazi Bacinga bacinga kodwa uphawu lwendlu belungekho. Umoya waqala ukuhhusha.
Muva badlula uGundwane. Bekenza umqhele wezimbali. "Ingabe kukhona okucingayo?" kubuza uGundwane. "Yebo,  Gundwane,  Ngicingana nendlu yami. Ingabe uyibonile yini?"
UGundwane wathi: "Cha,  angikaze ngiyibone,  kodwa ngizokusiza ukuyifuna!" Wazuba ngemuva kuka Fudu. "Yima,  angeke ngikwazi ukushiya izimbali zami ngemuva." uFudu wema. UGundwane wazinweba wazinweba wathatha izimbali zakhe.
UFudu waqhubeka wahamba eno Mnenke,  uNyoni omduna,  uNyoni omsikazi kanye no Gundwane ngemuva kwakhe. Bacinga bacinga kodwa uphawu lwendlu belungekho. Umoya washanela amacembe phansi,  wabahlanganisa nezinyawo zakaFudu. UFudu wakhathala. "Nonke niyasinda," wakhokha umoya.
UMoya waba namandla. Isibhakabhaka satshintsha saba mnyama. "Hhhooo,  iphi indlu yami?" kubuza uFudu. Ukuduma kwezulu kuzwakala ezintabeni. Umbani ushayela ekudeni. Yeza imvula. "Hhooo,  iphi indlu ka Fudu?" kubuza umnenke, uNyoni omduna,  uNyoni omsikazi kanye noGundwane.
UMoya wahhusha wakhukhula. Waphephula umnenke, uNyoni omduna,  uNyoni omsikazi kanye no Gundwane,  ebasusa emhlane waka Fudu.
Bese yeza imvula. UFudu waba nokuthuka,  wazishobeza egogogweni lakhe. Lapho bekufudumala futhi kubuthebelele."Hhooo,  nayi indlu yami!"
"Hhooo,  nayi indluka-Fudu!"
UHamisi udinga umfaniswano omusha wesikole. Ubaba wakhe umusa ezitolo.
UHamisi ubona umfana ogqoke ihembe elihle. "Laze lalihle leliya hembe," kucabanga uHamisi.
"Nami ngifisa ukuba nehembe elifana nelaloya mfana," kusho uHamisi.
"Bheka,  uthengisa amahembe amahle," kusho uHamisi. "Baba,  ngicela ungithengele lona," esho uHamisi.
"Hamisi,  kufanele ngikuthengele umfaniswano," kusho ubaba wakhe.
"Anginayo imali eyanele yokuthenga leliya hembe," kusho ubaba wakhe.
Ubaba kaHamisi ukhokhela umfaniswano. Uyamangala lapho ebona kubuya ushintshi. Kusele imali eyanele ukuthi angathenga ihembe!
Waze wanenhlanhla uHamisi! Uzokhetha liphi ihembe?
UNkukhu noShongololo bangabangani.
Bayahamba bayodlala ibhola lezinyawo.
UNkukhu ungunozinti.
UShongololo ushaya igoli!
UNkukhu udinwe wafa.
UNkukhu udla uShongololo.
UNkukhu uhlangana nomama Shongololo.
"Ngisize Mama!" kukhala uShongololo.
UNkukhu uzizwa engaphilile.
UShongololo unambitheka kabi kakhulu.
UNkukhu uhlanza uShongololo. Amashongololo ayabaleka.
Izinkukhu namashongololo sebeyizitha.
Kwakukhona ihlathi elimnyama.Kwakuyihlathi elikhulu elimnyama. Kunezihlahla eziningi nendledlana encane. Izilwane nezinyoni eziningi zihlala khona.
Ngelinye ilanga, zonke izilwane zahlangana ndawonye, “ Uthi uzwile?” Kubuza uKhova, isikhova. “Yebo,” kusho uVovo, inyamazane enezimpondo ezimagatsha. “Ini?” Kubuza uKhalipha, unogwaja. Sinesikole  esikehlathini,” kuphendula uMaqinase, inkawu. “Hmph?” kumangala uKhulu, indlovu. Hawu, kusho indlulamithi, “ Kuhle!” kukabalasa uMancane , umnenke, “Asisheshisani, sihambeni!
UPholipholi, upholi wandiza.  UMaqinase, inkawu yagxumagxuma isuka esihlahleni iya kwesinye.  USbu, inhlwathi iphixilika ngokushesha. “Ngapha!” kumemeza uPholipholi. “Uyakwazi ukufunda?”“Ngicabanga ukuthi kubheke phansi,” kusho uMaqinase elenga egatsheni lesihlahla. “Hissssss.” kuqedela uSbu inhlwathi. “Akekho ongafunda.”
Ngokushesha bonke abangane bahlanganyela ndawonye. UMudemude indlulamithi yabheka phezulu esihlahleni yathi, “Akukho muntu lapha.”UKhova wagcizelela wathi, “Akukho muntu.” UPholipholi wabacela ukuba babhekisise. Ibhele uNgozi wathi, “Ngiyitholile indlu.”
“Ngiwutholile ujingo,” kumemezela uMancane, umnenke. “Awani lamabholoksi?” kubuza uKhalipha unogwaja efuna ukwazi. “Yini lena?” kubuza uKhova. USbu inhlwathi yaphendula yathi, “Ngikholelwa ekutheni yipensela.”
uMudemude kanye noPholipholi bathola indlu yokufundela. Babiza abanye, bathi “Bukani yini le!”Bonke bafika bephethe izikhwama zesikole. Baqala ukumemeza, “Thisha! Thisha! Uphi uthisha wethu?” Kwakungekho noyedwa owaziyo.
Bezwa ukubhonga. Bezwa ukubhonga okukhulu. Bezwa ukubhonga okukhuluuuu. UMancane wayenexhala. UMudemude esaba. UPholipholi wacasha emva kwebhodi. USbu kanye no Maqinase babedikile.
"Ubani lo?",  kusukuma uMaqinase inkawu. Akekho owakhuluma. Bonke babuka uthisha bemehlisa bemenyusa ngesineke. Base bonke babhekana.
Uthisha waphenduka wabhala ebhodini elimnyama. “Gxuma,” kusho uMaqinase. “Ndiza!” kusho uPholipholi. Gqi gqi gqi kubaleka uKhulu. “Baleka, baleka, baleka ngokushesha,” kumemeza uKhalipha. “Yo,” bonke bamemeza. Ngesikhathi uthisha ephenduka kwabe kungasekho muntu endlini yokufundela.
UNontando unabafowabo abayisithupha.
Abazali bakhe sebemuphe ibhojwana. Ulikhonzile leli bhodwe.
Nakhu ngelinye ilanga abafowabo sebeliphula leli bhodwe.
Wakhathazeka. Akaliboni ibhodwe, uyacinga akalitholi. Wakhala, wakhala.
Nanguya ephuma ekhaya. Nanguya ecaca isihlahla eside.
Baphuma abazali bakhe beyomfuna, bamthola. “Sicela wehle lapho,” kusho abazali bakhe.
Nabafowabo bayamncenga, bayamculela, “Sicela wehle lapho.”
Kodwa uNontando wahlekisa ngeculo labafowabo, akangabanaka.
Emva kwabafowabo, kwafika umngane kaNontando. Naye wacula lona lelo culo, “Ngicela wehle lapho.”
Umngane wakhe wacula waze wehla uNontando esihlahleni.
Abangani bahamba bephindela ekhaya.
Wonke umuntu ekhaya wajabula ukuthi uNontando ubuyile. UNontando wathola ibhodwe elisha!
Emandulo kwakukhona umndeni owawuhlala ujabule.
Abantwana babezwana. Behlale besiza abazali babo endlini kanye nasengadini.
Kodwa babengavunyelwe ukusondela eduze komlilo.
Kwakumele benze yonke imisebenzi yabo ebusuku. Ngoba babenziwe ngamakhandlela!
Kodwa omunye wabafana wayekufisa ukuphumela ngaphandle elangeni.
Ngelinye ilanga wayehalela ukuphumela ngaphandle. Abafowabo bamxwayisa.
Kodwa kwabe sekungasasizi ngalutho! Wancibilika elangeni elishisayo.
Abafowakhe babephatheke kabi bebona umfowabo encibilika ephela.
Kodwa baveza isu. Baphendula amafutha ayesencibilikile bawenza inyoni.
Bamthatha umfowabo oseyinyoni bambeka phezulu entabeni.
Ngokuphuma kwelanga. Wandiza eculela ukukhanya kwasekuseni.
Ekuqaleni izilwane zazingenayo imilenze. Zazihuquzela emhlabathini.
Ngabantu kuphela ababenemilenze ngoba uMveli wayebaphile.
Ngelinye ilanga uMveli wanquma ukupha zonke izilwane imilenze. Wazungeza idolobha ememezela ngombhobho. Wayefuna isilwane ngasinye sikwazi ukuhamba njengomuntu.
Zajabula zonke izilwane lapho zizwa ukuthi zizophiwa imilenze. Isilwane ngasinye sasidinga imilenze ukuze sikwazi ukuhamba nokugijima. Zazicula, zitshikizisa imisila, zibhakuzisa namaphiko azo yinjabulo.
Izilwane zahlangana zidingida ubunzima bokuhaqazela ngezisu. Zaziklwebheka izisu zazo. Imilenze yayizozisiza zikwazi ukuma futhi zibone kude njengabantu.
Lwathi uma lufika usuku,  zonke izilwane zalibhekisa emzini kaMveli ukuyokwamukela imilenze yazo. Izindlulamithi,  amabhubesi,  izindlovu,  onogwaja,  izingwenya,  nezinyoni zashaya uhele zilinde ukuphiwa imilenze.
Isilwane ngasinye sathola imilenze emine,  kwathi inyoni ngayinye yathola imilenze emibili.
Izilwane zaba nomahluko sezinemilenze. Ezinye zazigida ngenxa yokujabula. Ezinye zazibhadazela ziwa zenziwa ubunzima bokuhamba ngezinyawo.
Zazungeza idolobhana zibukisa ngezinyawo zazo kubantu. Zonke izilwane zazithi,  "Ngeke siphinde sihuquzele."
Isilwane sokugcina emgqeni kwakunguShongololo. "Ukhona okulandelayo?" kubuza uMveli. "Cha,  ngingowokugcina," kuphendula uShongololo.
UMveli wacabanga,  "Pho uma kungasekho muntu,  ngizoyenzani yonke le milenze esele?" UMveli wanika uShongololo yonke imilenze eyayisele.
UShongololo wahamba ejabule kakhulu ngoba ethole imilenze eminingi. "Sengizoshesha kunabo bonke abanye," kucabanga uShongololo.
Emva kokuhamba kukaShongololo,  kwatheleka uNyoka emzini kaMveli. "Mveli,  ngicela ungiphe imilenze,  yimina ngedwa engingenayo," kusho uNyoka ezikhalela.
"Isiphele yonke imilenze. Wena ubukuphi?" kubuza uMveli. "Ngiseliwe," kuphendula uNyoka.
UMveli wacinga indlu yonke,  kodwa lutho imilenze.
UMveli waqhamuka walandula. Yayingasekho imilenze esele. UNyoka wahuquzela wabuyela ekhaya engenayo imilenze. Kusukela ngalelo langa uNyoka wafunda isifundo sokuthi angalali kakhulu. Nanamhlanje usalindele usuku ayothola ngalo imilenze.
Lendlu iseCongo.Ngiyithanda kakhulu.
Sasinendlu encane okungeyethu.Sinendlu yethu yokugeza.
Sasinengadi.Ngangizitshalela mina mathupha engadini.
Umama wayethi, "Ngikufundisa ukutshala ngoba nomama wami wangifundisa."
Ngangitshala utamatisi nesipinashi. Ngitshala mina mathupha.
Nganginikeza umama utamatisi bese ethi, "Ngiyabonga."
Asinayo ingadi lapha eNingizimu Afrika.
Kwabe kungumshado wokuqala emndenini wakwa Buthelezi,  kanti uThandeka wayengakaze ajabule ngalendlela empilweni yakhe. "Ngizoba yimpelesi kaSibongile,  ngizogqoka ingubo nezicathulo ezintsha!" ekhuluma nezinkukhu zakhe. Ubaba wakhe wayemthengele izinkukhu ngosuku lwakhe lokuzalwa. Wayezithanda kakhulu.
"Susa lezinkukhu zakho ezingcolile lapha Thandeka!" kumemeza umama wakhe. "Angifuni nokuzibona eduze kwetende lomshado."
UThandeka wazisusa izinkukhu zakhe eduze kwethende. "Sukani lapha ziphukuphuku. Angifuni nidliwe emshadweni kaSibongile."
"Uma uthe lona kuzoba yindumezulu engakaze yabonwa kwaButhelezi yomshado," kusho uThandeka etshela izinkukhu zakhe. "Futhi uthe ngizosiza amantombazane asekhulile ngokupheka." Izinkukhu azizange zibe nandaba nayekusho. "Thandeka!" ebizwa ngumama wakhe ngaphakathi endlini. "Shiya lezonkukhu zakho uze uzongisiza la emabhodweni!"
UThandeka walandela izinkukhu zakhe. "Umama uqinisile niyaphoxa," exwayisa izinkukhu zakhe. UThandeka wathi ukuthula isikhashana ecabanga. Maduzane wamamatheka wase ethi,  "Nginombono omuhle." Wahamba wayothatha ibhakede walifaka amanzi. UThandeka wathwala kanzima ezama ukubamba izinkukhu zazingacabangi ukuthi ukugezwa kungaba isu elihle.
UThandeka wabamba inkukhu yokuqala wayifaka ebhakedeni. Yakhala inkukhu ishaya amaphiko. "Yima sphukuphuku ndini ngeke kuthathe isikhathi," kusho uThandeka. Ngesikhathi uThandeka eseyesula ikhala namehlo yagobisa ikhanda ebhakedeni.
"Asikho isikhathi sokulala la," kusho uThandeka. Wayinyakazisa eyivuthulula ukuze kuphume amanzi. "Uma ungavuki manje ngizokufaka entweni ezokomisa kahle",  esho eyibeka otshanini ukuze itholwe yilanga yome kahle. Inkukhu yalala yanganyakaza.
UThandeka wazigeza zonke izinkukhu zakhe. Ngayinye igobise ikhanda ngaphambi kokuba aqede ukuyigeza. Wazilalisa ngokulandela otshanini ukuze zome. Akukho neyodwa eyake yanyakaza ngisho usiba nje. "Ngizoziyeka zithi ukulalaIa kancane," kucabanga uThandeka wasuka wayobheka ukudla.
Umama Ngwenya kanye nomama Mtshali kwakungo mamncane baThandeka. Babengazwani. Kwase kuphele isikhathi esingangenyanga belungiselela umshado kaSibongile,  kodwa babengacabangi ngisho ukugibela itekisi eyodwa.
UmaNgwenya wazibona izinkukhu zikaThandeka zinekiwe ukuze zome. "Ngazitholela into engizoyidla kwami," ekhuluma yedwa. Wathatha itshali lakhe wazisonga zonke izinkukhu,  akukho neyodwa eyake yanyakaza. "Ya", esho emamatheka. "Ngizozibeka la umaMtshali ngeke azibone khona." Wabe esezishutheke ekhoneni eduze kwamathanga.
Umshado kaSibongile wawumuhle kakhulu. Izinkukhu azizange zize ukuzoba nomakoti ngezikhathi edansa ebaleni. Akubanga khona ngisho eyodwa ecasulile ngesikhathi ikhwaya icula ngamazwi amnandi. Izinkukhu bezisazilalele phezu kwendlu ngesikhathi umfundisi eshumayela. Azizange zivuthulule ngisho izinsiba ngesikhathi izingulube nomkhulu kaThandeka behona kakhulu umfundisi eshumayela. Akubanga khona ngisho unyawo lwenkukhu ngesikhathi kulunguza izimvu ethendeni,  zicishe zigingqa ikhekhe lomshado.
Kwabe sekuphakathi nenkulumo kababa kamakoti,  izinto zaqala ukushintsha phezu kwendlu.
Ugogo wayenezinkukhu neqhude elidala.
Umzukulu wakhe wamvakashela.Wanquma ukulibulala leli qhude elidala.
Iqhude elidala labalekela edolobheni elikhulu.
Iqhude elidala lahlangana nekati libalekela umphathi walo.
Iqhude elidala nekati bahlangana nenja ibaleka nayo.
Bahlangana nehhashi elalibaleka nalo.
Izilwane zafika endlini ethize.Zabona izigebengu ngaphakathi.
Izilwane zacula kakhulu ukuxosha izigebengu.
Zadla ukudla ezikuthole ngaphakathi endlini.
Izigebengu zabuya emuva kwesikhathi. Zahlaselwa izilwane.
Izigebengu zabaleka unomphela.
Izilwane zahlala ngokujabula kulendlu.
Lona nguMbali. Nguthisha wami.
UMbali uhamba ngezinduku.
Lona nguMxolisi. Ungumsakazi engimthanda kunabo bonke.
UMxolisi unenkinga yamehlo.
Lona ngu-Ayanda, umakhelwane wami. U-Ayanda ngumlimi.
U-Ayanda akezwa ezindlebeni. Ukhuluma ngezandla.
Lona nguSizwe. Ungumdlali webhola ovelele esikoleni sami.
USizwe akanazo izandla. Kodwa ufakela iqembu lethu amagoli amaningi!
Emandulo kwakukhona intombazanyana, igama layo kunguZama. UZama wayeyintombanyana ekhuluma kakhulu. Umama wakhe wayemxwayisile ngaloku kukhuluma kakhulu kwakhe. Kodwa uZama akazange amlalele umama wakhe.
Ngelinye ilanga uZama wagulelwa ngubabekazi wakhe owayehlala kwesinye isigodi esiseduze nabo.
Umama kaZama wayematasatasa kakhulu ngalelo langa. Kwabe sekuyintambama lapho umama wakhe ethuma uZama ukuthi ahambisele ubabekazi wakhe ogulayo ukudla.
Endleleni uZama wahlangana no Sgidi impisi. Eyayizishintshe yaba umuntu.
Impisi yambuza ukuthi uphetheni. UZama waphendula wathi, "Inyama, amaqanda nobisi." Yize umama wakhe wayemxwayisile ukuthi angatsheli muntu ukuthi uphetheni.
UZama watshela impisi ukuthi uhambisela ubabekazi wakhe ogulayo ukudla. Impisi yaqala ukucabanga ngenyama eyayiphethwe uZama.
Yagijima ngejubane elikhulu imshiya ngemuva iya kubabekazi wakhe.
Impisi yafika yamgwinya ubabekazi wakhe yabe isizemboza ngengubo yakhe yokulala.
Ngesikhathi uZama efika kwakuthule cwaka endlini. Wangena ngaphakathi ememeza ethi, "Babekazi ukuphi?"
Uma engalizwa izwi lika babekazi wakhe wangena egumbini lakhe lokulala. Wamangala uma ebona umuntu ozemboze ngenkulu ingubo le.
"Babekazi kungani unezindlebe ezinkulu kangaka?" kubuza uZama. USgidi impisi waphendula ngaphansi kwengubo wathi, "Khona ngizokuzwa kahle."
UZama wabuza futhi kubabekazi wakhe wathi, "Kungani amehlo akho emakhulu kangaka?" USgidi waphendula wathi, "Khona ngizokubona kahle."
Ekugcineni uZama wabuza wathi, "Kungani unomlomo omkhulu kangaka namhlanje?" USgidi waphendula wathi, "Khona ngizodla kahle." USgidi impisi wagxuma embhedeni wamgwinya uZama.
Ngenxa yokuthi uZama wayekhuluma kakhulu,  wakhuluma noma esesiswini sempisi uSgidi. Wayebuza imibuzo eminingi.
Ekugcineni uSgidi wayesekhathele imibuzo eminingi kaZama wanquma ukumhlanzela ngaphandle.
UZama nobabekazi wakhe basindiswa abantu bendawo. Kusukela ngalelo langa uZama akaphindanga wakhuluma kakhulu nabantu angabazi.
UMazinyo wayenenkinga yaamehlo. Wayengakwazi ukubona ezinye izinhlanzi.
Kodwa wayengakwazi ukudla izaqathi zakhe.
USivinini ihhashi lasolwandle wathi "Mazinyo dlana izaqathi zakho."
Kodwa uMazinyo wayengakuthandi ukunambitheka kwezaqathi.
"Izaqathi zizokusiza ukuthi ubonekahle" kusho uSivinini.
UMazinyo wabe eseya kwadokotela. UMazinyo noSivinini balindela udokotela Shakes.
Udokotela Mazibuko uthi,  "Izibuko zamehlo zizokusiza ubone kangcono."
UMazinyo wayengathandi ukugqoka izibuko.
Kodwa izibuko zamsiza ukuthi akwazi ukubona ezinye izinhlanzi. Manje useyazidla izaqathi zakhe nezinhlanzi.
Emandulo kwakukhona umndeni owawuhlala ujabule.
Abantwana babezwana. Behlale besiza abazali babo endlini kanye nasengadini.
Kodwa babengavunyelwe ukusondela eduze komlilo.
Kwakumele benze yonke imisebenzi yabo ebusuku.
Kodwa omunye wabafana wayekufisa ukuphumela ngaphandle elangeni.
Ngelinye ilanga wayehalela ukuphumela ngaphandle. Abafowabo bamxwayisa.
Kodwa kwabe sekungasasizi ngalutho! Wancibilika elangeni elishisayo.
Abafowakhe babephatheke kabi bebona umfowabo encibilika ephela.
Kodwa baveza isu. Baphendula amafutha ayesencibilikile bawenza inyoni.
Bamthatha umfowabo oseyinyoni bambeka phezulu entabeni.
Ngokuphuma kwelanga, wandiza eculela ukukhanya kwasekuseni.
Ngithanda ukudlala ibhola.Ngithanda ukudlala ibhola noThando, uNhlanhla noBen.
Ngithanda umama wami. Ungenza ngihlale ngihleka.
Ngithanda uNkulunkulu, ngoba nguyena owangidala.
Ngithanda isikole, ngoba othisha bangifundisa konke okufanele ngikwazi.
Ngithanda nokudlala nezinja, ngoba kuyangithokozisa.
Ngithanda imigubho yezinsuku zokuzalwa, ngoba ngiyathanda ukujabula.
Nami futhi ngiyazithanda ngoba…
…ngoba ngiyazithanda!
Heeeee! Ekhaya kukhona inkomo enhle.
Ayinawo umsila,  futhi inephondo elilodwa.
Ikhuluphele futhi inesisu esikhulu.
Inamandla kakhulu le nkomo.
Umelusi wayo uyithanda kakhulu le nkomo. Uyifundise ukuthi ilalele izwi lakhe lodwa.
Uma umhlambi uya emadlelweni uyodla,  le nkomo idla yodwa.
Le nkomo iyakwazi ukulwa,  yingakho ezinye izinkomo ziyiyeka iyodwa.
Abantu bayayazi le nkomo,  futhi bayayisaba ngoba iyalwa ngalephondo layo elilodwa. Uma ungadibana nenkomo enje,  ungenzani?
Ngelinye ilanga, uMnumzane Sinamba wazovakasha. Wathi, “Ngiyozela! Ngidinga igatsha elihle engingalala kulo!”
“Ngimuhle kakhulu ekucaceni emithini. Ngiyakwazi ukushwibeka. Kodwa ukulala yinto engiyithanda … engiyithanda kakhulu!”
“Leli gatsha libukeka lilihle! Ngicabanga ukuthi ngizolala la. Wena? Ngabe awusho ukuthi leli yisu elihle?”
“Cha, akunjalo, Mnumzane Sinamba! Kukhona indlulamithi edla lapho! Kungenzeka icabange ukuthi uyigatsha, bese iqala ukudla izinwele zakho!”
“Leli gatsha libukeka lilihle! Ngicabanga ukuthi ngizolala la. Wena? Ngabe awusho ukuthi leli yisu elihle?”
“Cha bo, Mnumzane Sinamba! Kukhona isidleke sezinyosi lapho! Angeke ukwazi ukulala kukhona lezo zinyosi yonke indawo!”
“Leli gatsha libukeka lilihle! Ngicabanga ukuthi ngizolala la. Wena? Ngabe awusho ukuthi leli yisu elihle?”
“Awu cha, Mnumzane Sinamba! Inyoka leyo! Akulona igatsha! Awu inyoka endala. Uyethuse ngempela.” Sssssss!  sssSSSs! SSss! Ssss!
“Leli gatsha libukeka lilihle! Ngicabanga ukuthi ngizolala la. Wena? Ngabe awusho ukuthi leli yisu elihle?”
“Cha bo, Mnumzane Sinamba! Kukhona inyoni ekhalayo laphaya! Angeke ukwazi ukulala kukhona umsindo ongaka!” Haw-haw! Haw-Haw!  Haw-haw!
“Zama ukwenyuka igatsha elilodwa, Mnumzane Sinamba!” zasho zonke. Kanti-ke yilelo gatsha elaba yigatsha elilungele ukuthi alale kulo.
Inyoni nenyoka, indlulamithi nenyosi ngayinye, bajabula kakhulu ukuba noMnumzane Sinamba esihlahleni sabo.
UTingi wayehlala nogogo wakhe.
UTingi wayejwayele ukwalusa izinkomo nogogo wakhe.
Ngelinye ilanga kwafika amasosha.
Amasosha athatha izinkomo ahamba nazo.
UTingi nogogo wakhe babaleka bayocasha.
Bacasha ehlathini kwaze kwaba sebusuku.
Abaye abuya amasosha.
Ugogo wafihla uTingi ngaphansi kwamaqabunga.
Elinye lamasosha lamnyathela kodwa wathula.
UTingi nogogo baphuma sebebona ukuthi kuphephile.
Banyonyoba bagoduka.
Kudala,  kudala kakhulu kwakukhona uHare noNdlovu. UHare wayehlakaniphile futhi enobuqili. UNdlovu yona wayenensa futhi engenalusizo.
Ngelinye ilanga,  uHare wahamba waya ezitolo,  wathenga izicathulo ezinhle ezenziwe ngensimbi. Endleleni ebuyela ekhaya,  uHare wahlangana noNdlovu. UNdlovu Weyizithanda kakhulu izicathulu zikaHare wacela uHare ukuthi amphelezele baye kulendawo azithenge kuyo.
Wathi uHare kuNdlovu,  "Kufanele uthole izicathulo ezinhle ukwedlula ezami,  ngaleyo ndlela uzokwazi ukuhamba ubukisa ngazo kubo bonke ekhaya ubenze babe nomona." UNdlovu Waye jabule kakhulu uHare noNdlovu bavumelana ukuthi bayohlangana ngosuku olulandelayo ekhaya kuboHare.
Ngosuku olulandelayo,  uNdlovu wahamba waye kubo kaHare. UHare wathi kuye,  "Ngiyakwamukela mngani wami,  ngena sizokwazi ukukutholela izicathulo ezinhle kakhulu lezi okungekho muntu onazo."
UNdlovu wayemangele wathi,  "Yima kancane mngani wami,  bengicabanga ukuthi sizohamba siyothenga izicathulo ezitolo?" uHare waphendula wathi,  "Ndlovu,  ufuna izicathulo noma ufuna ukuyobona izitolo?"
UNdlovu wehlisa umoya wathi,  "Ngifuna isicathulo. Angilelanga izolo ebusuku bengicabangana nezicathulo zami ezintsha." uHare wayisa uNdlovu emuva kwendlu lapho enze khona umlilo omkhulu. Wathi uHare kuNdlovu,  "Yima emlilweni ukuze izicathulo zakheke."
Ngoba uNdlovu wayenamashushu efuna izicathulo,  wenza njengoba uHare esho. Wangena ndaba nomlilo eqala. Zaqala zasha izinselo zikaNdlovu. Wayesezinhlungwini kodwa efuna izicathulo ezinhle,  wema nsi elokhu ezwa ubuhlungu. Kwathi uma esezwa ubuhlungu kakhulu,  wakhala uNdlovu.
UHare wathi kundlovu,  "Yekela ukukhala ngoba zizoba zimbi izicathulo." uNdlovu wehlisa ukukhala kodwa izinhlungu zanda. Kwehla izinyembezi nje kuNdlovu,  uHare wahleka ngokuzifihla wathi,  "Yekela ukukhala uma ufuna izicathulo."
UNdlovu wayesengasakwazi ukumelana nezinhlungu,  wagxuma waphuma emlilweni. Ngeshwa,  izincelo zakhe zase zishile wayesengakwazi ukuhamba. Wala phansi ekhala esezinhlungwini.
UHare waya endlebeni kaNdlovu wamsebezela wathi,  "Ubuseduze nokuthola izicathu ezihle kakhulu,  kodwa manje angeke usaba nazo."
Kwaba yizinyanga eziningi kakhulu ngaphambi kokuthi uNdlovu eme ngezinyawo ngoba izincelo zakhe zazishe kakhulu. Zazi ngekalungi. Omesencono wayexhuga.
Waxhuga waze wayofika kwakhe lapho unkosikazi kanye nezingane zakhe bemlindile bekhala. Nanamhlanje,  uNdlovu usaxhuga,  izincelo zakhe zisaphelile.
Andile o belegetswe kwa Gqeberha, Kwa Kapa Bokone.O ne a nna le mmaagwe le rraagwe. Ba nna kwa Brighton.Gaufi, go le motsana o bidiwa Tyeni.Ntatemogolo wa gagwe o ne a nna koo.
Andile o ne a rata go etela Ntatemogolo. Ana le lesaka la dikgomo.O ne a botsa Andile gore, “Dikgomo tse tshegadi le tse namagadi di kae? Le gore ke tse kae mo losakeng?”Lwantlha, Andile o ithutile go bala go fitlha go lesome, a dirisa menwana. A atolosa gi ya go masomeamabedi, ka maoto a gagwe! O ne a itse go bala ka botlhano.
Mo mosong, mokoko o ne o lela. E le ura ya botlhano fa ba tsoga. Ba ipaakanyetsa go gama dikgomo.Morago, ba ya kwa thabeng e e gaufi go fudisa dikgomo.Ba dirisa letsatsi go buisa nako.
Mo motshegareng, Ntataagwe mogolo a mmitsa. Gore a tle go ja. E ne e le ura ya bolesomepedi.O ne a itse fa e le nako ya go ya gae.E le fa letsatsi le dikelaO ne a bala dikgomo. Go netefatsa fa di buile tsotlhe.
Fa Andile a simolola go ya sekolong. Rraagwe a mo rekela tshupanako.A dirisa tshupanako go bala ka bobedi, boraro le bone.E le ka fa tshupanako e na le dipalo go simolola ka nngwe go fitlha ka lesomepedi.A itse gore lenaka le legolo, mo lesomepedi ke ura, mme, fa le supile thataro ke masome-a-mararo morago ga ura.
Andile o ne a bala dipalo ka tlhaloganyo. A balela go ya kwa pele le kwa morago a dirisa tlhogo.O ne a kgona go bala matsatsi a beke le dikgwedi tsa ngwaga, ka tatelano.Ka nako e dikgomo di belegang. O ne a atisa dipalo a bala dinamane.
Ka Labotlhano a paka diaparo a ya kwa go ntatemogolo. A nna Lamatlhatso le Latshipi.Ka Mosupologo a boela gae, go ya sekolong.Fa dikolo di tswalelwa a ya go eta, a itumelela go disa dikgomo.
Fa Andile a simolola sekolo. Ba ne ba dirisa majwe le dikotana go bala.O ne a dirisa menwana go kwala fa fatshe. A ikatisa go tlhakanya dipalo mo mmung.Phaposiborutelo e le fa tlase ga setlhare. Fa pula e na, ba sa ye sekolong.
Fa mosimane wa kwa Brighton a gola, a ya kwa Yunibesithing go ithutela dipalo. O ithutile dingwaga di le dintsi.Gompieni, Andile Mji o dira kwa lefapheng la dipalo le mananepalo.O santse a kgona go buisa nako jaaka bogologolo, a dirisa letsatsi.
Gompieni, Andile ke moitseanape Mji. O dirisa menwana ya gagwe go tlanya mo khomphutareng.O dirisa dipalo le kerafo go kwala dikgang. Dipalo o di dirisa go fitlhelela ditharabololo.O dirisa mananepalo go araba dipotso jaaka, ‘Ke bana ba dinyaga di le kae kwa sekolong?’
Moitseanape Mji o dira ka khomphutara le dipalo.A re, “Khomphutara e botlhokwa, fela nako nngwe e a latlhega! Tlhaloganyo ya me e nna mo tlhogong, go fitlha kwa bokhutlong.Mo dipalong, ga go fetoge sepe. Dipalo di nnela ruri.”
Moitseanape Mji o go tshwaretse molaetsa:“Go itse dipalo, o tshwanetse go ikatisa go dira ka dinomoro.Dipalo ke ‘go dira’ Dipalo ke mokgwa.O tshwanetse go ithuta go akanya ka dinomoro. Ka fao, o tla nna mogaka!”
UNtuthwane Omncane wayekuthanda ukufunda.UNtuthwane Omncane wayede egconwa.“Izintuthwane vele azifundi.Izintuthwane kufanele zazi ukudla nje kuphela.Izintuthwane ziqoqa ukudla ezikudingayo.”
UNtuthwane Omncane wayefunda usuku lonke, wayefunda efunda usuku lonke.
Ezinye izintuthwane zazicosha ezikutholayo zikugcinele isikhathi sasebusika ngaphansi komhlaba.
Umama nobaba bacasuka kakhulu, kanti noNtuthwane Omncane waphatheka kabi kakhulu.
Ekwindla laphoamaqabunga ewela phansi,
izintuthwane kufanele ukuthi zigcine ukudla kwazo emgodini ngaphansi.
Indlovukazi yona ifuna ukudla ukuthi kugcwale enqolobaneni, nokusho ukuthi zonke izintuthwane kusafanele ukuthi zisebenze kakhulu.
UNtuthwane Omncane uyaqala uyamemezangendawo afunde ngayo, “Thina lapha sidinga irestorenti, nokuyindawo lapho abantu behamba bafike badle khona. Kushiwo njalo lapha ezincwadini zami engizifundayo.”
Zasuka lapho izintuthwane zamasha zihamba ngazodwana. Zihamba zibheke ngalapho kushona ngakhona ilanga.
Khona manjalo uNtuthwane Omncane wathi,“Hhayi bo, nansiya irestorenti!”
Zaqhubeka izintuthwane zihamba zilandelana zishaye ujenga, zithwele ibhega, zithwele ibhanisi.
Kwathi lapho izintuthwane zibuya indlovukaziyabe ithokozile. Kwagcwala izinqolobane.Kwadansa yonke intuthwane yinjabulo.
UNtuthwane Omncane wabe esethola ukwangiwa nguMama noBaba wakhe.
Udadewabo kaNtuthwane omncane wabambaisandla sakhe wathi, “Uyabona manje ngicabanga ukuthi ngiyakuqonda okwenzekayo.Indlela othanda ngayo ukufunda incwadi …Yenza ukuthi nami ngifune ukufunda incwadi.”
"Masidlale umacashelana," kwasho ubhuti wami.
Ubhuti wami wayeza ezongifuna.Ngangicashe ngemva kwekhethini.
Wangifuna yonke indawo.
Wangena ekameleni engangicashe kulona.
Emva kwalokho waphuma.
Ngagijima ngaphumela ngaphandle.Ngamemeza ngathi, "Awuzange ungithole!'
Ngolunye uLwesihlanu olukhethekile, ubaba kaYusuf uyagqoka ngaphambi kokuba kube nokukhanya okukhanyisa isibhakabhaka.Ugqoka ibhantshi lakhe lokumvikela ezimeni ezahlukene zezulu kanye nekepisi lewuli elimboza izindlebe zakhe. Uvalelisa umfana wakhe. Amehlo kaYusuf ayaqhakaza ngesikhathi uBaba ethi, "Lolu usuku lapho ngizobamba khona inhlanzi bese futhi ngiza nesipho sakho ekhaya."
Inhlanzi nesipho? Kazi, kuzoba yini? Ubaba uya eMuizenberg eLwandle. Nsege-nsege, kukhala amasondo, eshosholoza ebheke lapho okuhlangana khona abantweza ngamabhodi.Izinyoni zasolwandle zizungeza esibhakabhakeni. "Ini i-i? Ini-i-i? Ini-i-i?" kukhala zona. "Uzomphathelani uYusuf?" UBaba ushaya insimbi yakhe. "Lindani ukuze nibone ukuthi kuzoba yini!"
Abadobi babheka ukuphuma kwelanga. Bahlola amanethi abo. Babheka namaphini okugwedla abo. Balalela umoya. Badonsa izikebhe zabo bazifake emanzini. Umkhulu kaYusuf, uMkhulu uSalie, wayengumdobi odoba ngamanethi. Ngaphambi kwakhe, uBaba kaMkhulu wakhe uRidwaan, naye wayelwazi ulwandle.
Isikebhe singena emagagasini. Izingalo zikaBaba zelulekela emaphinini okugwedla. Umlenze wakhe ugaxele ngasohlangothini lwesikebhe. Intambo yakhe iyadonseka, izinyama zakhe zasemhlane ziyanyakaza.UBaba uyacula ngesikhathi esebenza, "Yehlisa bes' uyaluzisa. Thol' inhlanzi. Donsa-ke bes' uyibamba. Ungab' usayeka."
Usuku lonke uYusuf ubheka esibhakabhakeni. Siyakhanya, asinamafu futhi akukho moya. Inhlanzi kanye nesipho! Kazi uBaba uzobe ephetheni lapho ebuya olwandle?Uke aphathe igobolondo elihle. Ngesinye isikhathi kuba yibhodlela eliluhlaza okotshani elihlanzwe amagagasi.
Ngezinye izinsuku ubaba kaYusuf uza nendaba. Njengalapho bathola khona izimfudu zasolwandle esihlabathini, amakhulu azo ekhafulwe ulwandle ngenxa yesiphepho."Ini-i-i? Ini--i? Ini-i-i?" kukhala izinyoni zasolwandle. "Nizokwenzani ukuze nisize izimfudu?" UBaba wathi, "Sazihlenga lezo zimfudu, ngizokutshela nje ngingakufihleli. Sazibuyisela olwandle, ngisho nolokugcina imbala."
UBaba uhlale eza nengoma. Ucula ingoma lapho edonsa amaphini. Ucula ingoma ngesikhathi edonsa amanethi. Ucula ingoma lapho egoqa izintambo. Ucula ingoma ngesikhathi eseya ekhaya ngebhayisikili."Yehlisa bes' uyaluzisa. Thol' inhlanzi. Donsa-ke bes' uyibamba. Ungab' usayeka."
UGogo uSafiya ufuna inhlanzi, 'umsilophuzi', emnandi ekhuluphele ngesidlo sakusihlwa. "Sizobe sinenhlanhla uma engabamba nenkalankalana yodwa le. Akusenazinhlanzi eziningi ezingatholakala olwandle."UYusuf ubamba isandla sikaGogo. Banqamula umgwaqo ezindlwaneni zababhukudayo. "Ini-i-i? Ini-i-i? Ini-i-i?" kukhala a izinyoni zasolwandle zihlezi phezu kophahla olunombala ogqamile. "Sizoba yini isidlo sakusihlwa."
Ngonyaka odlule abadobi balwa nabantweza ngamabhodi emanzini. "Ini-i-i? Ini-i-i? Ini-i-i?" kukhala izinyoni zasolwandle."Ulwandle lubanzi, lwanele wonke umuntu," kusho uBaba kaYusuf. Wabakhombisa imvume yokudoba okwakungekaMkhulu uSalie. "Amagagasi ngawabo bonke abantu. Amanzi amahhala."
UGogo uSafiya ubuka ngezibukakude zakhe, iminwe yakhe igobile, akasakwazi nokulinda. Kukhala insimbi exwayisa ngoshaka.Abebebhukuda babalekela esihlabathini bathathe amathawula abo. Abebentweza ngamabhodi babalekela osebeni begodle amabhodi abo. Bageza emashaweni bese bekhumula izingubo zabo zokuhlamba ezimanzi."Ini-i-i? Ini-i-i? Ini-i-i?" kukhala izinyoni zasolwandle. "Ngabe uBaba kaYusuf uzoya nani ekhaya oluphuma olwandle?"
Ubaba kaYusuf nomalume wakhe kanye nabazala bakhe bayabamba bese bedonsa. Kukhona ushaka omncane obambekile.Uyaphenduphenduka bese uzishayisa emagagasini. Ubaba kaYusuf uthukulula amanethi, eculela ushaka, "Yehlisa bes' uyaluzisa. Thol' inhlanzi. Donsa-ke bes' ubamba. Ungab' usayeka."Ekugcineni lapho ushaka usukhululekile utshuza ubuyele emagagasini, ushiya umsilophuzi owodwa okhuluphele enethini. Akeve ezojabula uGogo Safiya!
Amadoda akhipha isikebhe emanzini bese esonga amakhebuli. Bese kuba khona okusanxantathu okuqinile okumhlophe okubambeka emunweni kaBaba."Ini-i-i? Ini-i-i? Ini-i-i?" kukhala izinyoni zasolwandle. "Umphatheleni uYusuf?" Lapho kushona ilanga, uBaba uphendula izinyoni zasolwandle, "Izinyo likashaka eliletha inhlanhla lomfana wami."Ekhaya uYusuf uphakamisa isipho sakhe asibhekise ezinkanyezini.
Ake ngikuxoxele indaba ngami.Ngiqala kancane ngiyinhlansi.
Ngiyabhebhetheka uma ngiphephethwa ngumoya.
Mina nawe singabangani abakhulu.
Ngikuphekela ukudla kwakho.
Ngiyakukhanyisela ebusuku.
Nginemigilingwane eminingi.
Ngiyingxenye yomndeni wakho.
Ubobhasobha uma ungimema uthi angikuvakashele ekhaya lakho.Angithandi ukushiywa ngedwa.
Buya, Kati! Dlala nami.
Hlala kubhasikidi wakho. Hlala la!
Buya, Kati! Kuphezulu kakhulu lapho.
Buya, Kati! Ungayi ngaphandle.
Buya, Kati! Akukhona okwakho lokho.
Buya, Kati! Unani?
Buya, Kati! Akuyena umngani wakho lowo!
Sawubona, Kati! Ngabe usubuyile?
Hlala kubhasikidi wakho. Sekuyisikhathi sokulala manje.
Kati?
Laba bantu abavumelani.
Uthisha uzwakala ethi, "Othisha babaluleke kakhulu, niyasidinga ukuze nifunde."
Umakhi yena athi, "Abakhi nabo babaluleke  kakhulu. Nidinga izindlu."
Umbazi naye athi, "Ababazi babaluleke kakhulu. Nidinga ifenisha."
"Odokotela babaluleke kakhulu. Nizolashwa ngubani?"
"Abalimi babaluke kakhulu. Nizokuthathaphi ukudla?"
